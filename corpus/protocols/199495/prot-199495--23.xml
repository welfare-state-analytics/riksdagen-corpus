<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--23</head>
          <docDate when="1994-11-16">1994-11-16</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            _____________________________________________________________________________
          </note>
          <note>
            1 § Avsägelser
          </note>
          <note>
            Talmannen meddelade att Sören Lekberg (s) och
          </note>
          <note>
            Ingegerd Sahlström (s) avsagt sig sina uppdrag att vara suppleanter
            i valprövningsnämnden.
          </note>
          <note>
            Kammaren biföll dessa avsägelser.
          </note>
          <note>
            2 § Anmälan om kompletteringsval till valprövningsnämnden
          </note>
          <note>
            Talmannen meddelade att socialdemokratiska riksdagsgruppen på
            grund av uppkomna vakanser anmält Björn von Sydow och Lena Sandlin
            som suppleanter i valprövningsnämnden efter Sören
          </note>
          <note>
            Lekberg respektive Ingegerd Sahlström.
          </note>
          <note>
            Talmannen förklarade valda till
          </note>
          <note>
            suppleanter i valprövningsnämnden
          </note>
          <note>
            Björn von Sydow (s)
          </note>
          <note>
            Lena Sandlin (s)
          </note>
          <note>
            3 § Fortsatt sjukledighet
          </note>
          <note>
            Talmannen meddelade att Bertil Persson (m)
          </note>
          <note>
            ansökt om fortsatt sjukledighet under tiden den 30
          </note>
          <note>
            november - den 16 december.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Percy Liedholm (m) skulle fortsätta tjänstgöra
            som ersättare för Bertil Persson.
          </note>
          <note>
            4 § Meddelande om muntliga frågor till regeringen den 17 november
          </note>
          <note>
            Talmannen meddelade att följande statsråd skulle närvara vid
            frågestunden torsdagen den 17 november kl. 14.30: utrikesminister
            Lena Hjelm-Wallén, justitieminister Laila Freivalds, näringsminister
            Sten
          </note>
          <note>
            Heckscher, statstrådet Mats Hellström, statsrådet Jan
          </note>
          <note>
            Nygren och statsrådet Ylva Johansson.
          </note>
          <note>
            Utrikesministern besvarar såväl allmänpolitiska frågor som frågor
            inom sitt eget ansvarsområde inom regeringen. Frågorna till övriga
            statsråd förutsätts beröra deras ansvarsområden inom regeringen.
          </note>
          <note>
            5 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1994/95:110 till kulturutskottet
          </note>
          <note>
            Meddelande om samlad votering
          </note>
          <note>
            Talmannen meddelade att konstitutionsutskottets betänkanden KU1,
            KU2, KU3, KU4, KU5, KU6,
          </note>
          <note>
            KU7, KU11 och KU12 skulle avgöras i ett sammanhang efter avslutad
            debatt.
          </note>
          <note>
            6 § Valperiodens längd m.m.
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU1 Valperiodens längd m.m.
          </note>
          <note type="speaker">
            Anf. 1 PETER ERIKSSON (mp):
          </note>
          <note>
            Fru talman! Miljöpartiet har, som kanske en och annan känner
            till, inte deltagit i riksdagens första beslut om dessa nu vilande
            grundlagsfrågor. På grund av den praxis som har utvecklats i grundlagsfrågor
            har vi inte heller någon formell möjlighet att yrka på något slag
            av ändringar och inte heller strykningar.
          </note>
          <note>
            Jag skall återkomma till den frågan i ett senare ärende.
          </note>
          <note>
            I detta ärende, där huvudfrågan handlar om en förlängning av
            valperioden till fyra år, är vi positiva.
          </note>
          <note>
            Men vi är inte nöjda. Det hade varit ett lämpligt tillfälle att
            genomföra en förändring för att skapa skilda valdagar med kommunalvalen
            för sig och riksdagsvalen för sig. Särskilt i den situation vi
            är i dag, när riksdagen är på väg att avveckla sig själv som lagstiftare,
            ter det sig orimligt att mer eller mindre marginella riksfrågor
            skall tillåtas störa de viktiga kommunalvalen.
          </note>
          <note>
            Skilda valdagar skulle vara en betydelsefull injektion för den
            lokala demokratin i en tid när medborgarinflytande allt mer kommit
            att handla om pengar. Men det är uppenbart att majoriteten inte
            vill ha det så.
          </note>
          <note>
            Kanske är det fråga om en rädsla från den gamla och alltmer desorienterade
            partierna att detta skulle innebära slutet för dem. Men jag är
            inte alls säker på att det skulle vara så dåligt. Nya partier
            mer i takt med folkviljan och tiden är antagligen nödvändiga för
            att folkstyret över huvud taget skall överleva.
          </note>
          <note type="speaker">
            Anf. 2 BIRGER HAGÅRD (m):
          </note>
          <note>
            Fru talman! Det är inte nu tillfälle eller anledning att ta upp
            en större debatt om dessa betänkanden som gäller vilande grundlagsbeslut.
            Den debatten har vi fört tidigare. Men jag vill göra några anmärkningar
            med anledning av det Peter Eriksson sade.
          </note>
          <note>
            Han uppehöll sig särkilt vid det önskvärda att vi skulle få skilda
            valdagar vid landstings-, kommunaloch riksdagval. Jag kan instämma
            helt med honom på den punkten. Detta är en synpunkt som förts
            fram gång efter annan ifrån Moderata samlingspartiets sida.
          </note>
          <note>
            Men vi vet också att partiledaröverläggningar föregick dessa
            förslag till ändringar i grundlagen. Vid de partiledaröverläggningarna
            blev resultatet, som alltid i en demokrati, en kompromiss. Vi
            ansåg det för vårt vidkommande viktigare att vi fick en utökning
            mandatperiodens längd, och då fick vi acceptera att ytterligare
            en tid ha den gemensamma valdagen. Jag är övertygad om att utvecklingen
            på sikt kommer att driva fram en åtskillnad mellan de olika valen.
          </note>
          <note>
            När det i övrigt gäller Peter Erikssons reflexioner om lagstiftningsarbetet
            i denna kammare delar jag inte hans synpunkter. Jag tror att kammarens
            ledamöter under de närmaste åren kommer att få erfara att det
            är en myckenhet av arbete som väntar dem.
          </note>
          <note>
            Fru talman! Med detta ber jag att få yrka bifall till utskottets
            hemställan i konstitutionsutskottets betänkande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            7 § Reformera riksdagsarbetet
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU2 Reformera riksdagsarbetet. (försl.
          </note>
          <note>
            1993/94:TK1 och TK2 samt prop.1993/94:77).
          </note>
          <note type="speaker">
            Anf. 3 KENNETH KVIST (v):
          </note>
          <note>
            Fru talman! Vid den första behandlingen av detta ärende förlåg
            en meningsyttring från Vänsterpartiet.
          </note>
          <note>
            Jag har i ett särskilt yttrande till KU:s betänkande nr 2
          </note>
          <note>
            velat markera att vi även om vi accepterar förändringarna i förslagen
            till reformering av riksdagsarbetet står fast vid de ståndpunkter
            som vi där framhöll.
          </note>
          <note>
            Övergången till att budgetåret skall överensstämma med kalenderåret
            är i sig rimlig. Men den borde enligt vår mening av arbetsmässiga
            skäl ha lett till att valdagen flyttats till något veckoslut kring
            månadsskiftet maj/juni. Vi kommer senare under mandatperioden
            att aktualisera den frågan.
          </note>
          <note>
            Genomförandet av den s.k. rambeslutsmodellen kan komma att medföra
            en del problem ur praktisk men även principiell synpunkt som det
            också finns anledning att diskutera och kanske behandla på nytt
            när vi har vunnit konkreta erfarenheter av reformen.
          </note>
          <note>
            Enligt regeringsformen är riksdagen folkets främsta företrädare.
            Med det förstås hela riksdagen.
          </note>
          <note>
            Denna formulering i första kapitlet innebär att en del av riksdagen
            inte kan ställas över den övriga riksdagen, om vi ser saken principiellt.
            Men nu ger vi ju faktiskt finansutskottet en viss överhöghet.
            Då kan det visserligen hävdas att det blir i frågor som gäller
            dess kompetens. Men samtidigt finns det i det vilande förslaget,
            i 3 kap. 7 § riksdagsordningen, ett stadgande som innebär att
            finansutskottet även kan gå in på andra utskotts fackområden.
            Enligt vår mening bör det egentligen aldrig få ske utan att berörda
            fackutskott får yttra sig.
          </note>
          <note>
            Det är vidare så att det måste finnas en marginal för de särskilda
            fackutskotten att ta initiativ utan att hindras av finansutskottet.
            Om det så krävs skall alltså ett utskott kunna föreslå riksdagen
            extra insatser eller omfördelning av resurser mellan utskott.
          </note>
          <note>
            Faran med det föreslagna systemet är att det centraliserar makten
            i riksdagen till finansutskottet.
          </note>
          <note>
            Det återverkar också på livet i de olika partierna och partigrupperna.
            Det leder till en centralisering av makt. Det kan skapa demokratiska
            problem. Det blir alltför få människor som har den egentliga beslutsbefogenheten
            när det gäller de ekonomiska frågorna.
          </note>
          <note>
            Systemet kan också leda till en något märklig arbetsbelastning
            på skatteutskottet. Det upphör visserligen att vara ett obligatoriskt
            utskott i riksdagen, och man kan fråga sig om avsikten är att
            finansutskottet framdeles helt skall ta över skatteutskottets
            uppgifter.
          </note>
          <note>
            Det föreslagna systemet kanske inte besannar dessa farhågor när
            det verkar i praktiken, men det bör granskas kritiskt utifrån
            dessa aspekter när det har fungerat en tid. Det finns alltså anledning
            att återkomma i de här frågorna.
          </note>
          <note>
            Vi har också velat markera att det är viktigt, när finansutskottet
            nu får en vidgad roll, att alla partier som har kommit in i riksdagen
            genom att nå över 4 %
          </note>
          <note>
            i riket skall ha rätt att delta i finansutskottets arbete.
          </note>
          <note>
            Nu är det så den här mandatperioden, men det bör egentligen läggas
            fast även för framtiden om detta system skall bestå.
          </note>
          <note>
            Med dessa markeringar vill jag tillstyrka förslagen i KU:s betänkande
            nr 2.
          </note>
          <note type="speaker">
            Anf. 4 PETER ERIKSSON (mp):
          </note>
          <note>
            Fru talman! Förslagen i den här frågan om reformering av riksdagens
            arbete är också bra i viktiga delar. De är kanske också nödvändiga.
            Men det finns också mindre bra sidor.
          </note>
          <note>
            Förslaget att EU-anpassa det statliga budgetåret är t.ex. vettigt.
            Ni vet väl att det finns ett EU-direktiv som säger att statsbudgeten
            skall följa kalenderåret.
          </note>
          <note>
            Men en fullständigt självklar följd av att budgetåret förändras
            vore naturligtvis att ändra valdagen också.
          </note>
          <note>
            Det var Kenneth Kvist också inne på tidigare.
          </note>
          <note>
            I den nya riksdagsordningen kommer det nu att stå följande: "Under
            år då riksdagsval hålles i september, skall budgetpropositionen
            avlämnas senast en vecka efter riksmötets öppnande.
          </note>
          <note>
            Om hinder möter till följd av regeringsskifte att iakttaga vad
            som föreskrivits i första stycket, skall budgetpropositionen avlämnas
            inom tio dagar efter att en ny regering har tillträtt, dock senast
            den 15
          </note>
          <note>
            november."
          </note>
          <note>
            Därefter skall motioner lämnas och hela budgetprocessen i riksdagen
            gås igenom. Jag anser inte att det är möjligt för en ny regering
            och en ny riksdag att klara ett seriöst budgetarbete på så kort
            tid som man nu kommer att tvingas till. Det gäller särskilt om
            man bildar en minoritetsregering som är en koalition mellan flera
            partier. Då måste det i stor utsträckning behandlas i riksdagen
            senare.
          </note>
          <note>
            Detta vet naturligtvis alla om, men ändå skall vi nu fatta ett
            beslut som ingen egentligen vill ha. Det allmänna valet blir kvar
            på hösten i stället för att flyttas till våren, vilket vore naturligt.
          </note>
          <note>
            En annan fråga som jag också tycker är viktig att diskutera framöver
            är den överordnade ställning som ges till finansutskottet. Jag
            tycker att det principiellt är ganska tvivelaktigt. Som flera
            debattörer har sagt, bl.a. en avgående talman, finns det inget
            empiriskt stöd för att riksdagen och den nuvarande budgetprocessen
            har lett till ökade utgifter och varit budgetdrivande. Detta har
            i stället helt andra förklaringar, t.ex. problemen med de allt
            större underskott som vi har haft i statsbudgeten de senaste åren.
            Det är dessa förklaringar vi måste hitta i stället för att söka
            efter skenförklaringar som skall se vackra ut.
          </note>
          <note>
            Men å andra sidan är det rimligt att skapa en mer samlad budgetprocess.
            Den har ju varit mycket splittrad i riksdagen. Det jag ser som
            mest problematiskt är att regeringen ges en större maktställning
            på bekostnad av riksdagen. När man nu lyfter bort mycket av lagstiftningsmakten
            från riksdagen genom EU-medlemskapet och dessutom centraliserar
            en hel del av budgetprocessen till finansutskott och ger regeringen
            mer makt i ekonomiska frågor och i budgetfrågor är risken stor
            att riksdagens inflytande minskar väsentligt även på det området.
            Därför vore det rimligt att göra en grundlig utvärdering av det
            här systemet efter några år.
          </note>
          <note>
            Vi yrkar bifall till förslagen i propositionen.
          </note>
          <note type="speaker">
            Anf. 5 BIRGER HAGÅRD (m):
          </note>
          <note>
            Fru talman! Även detta är frågor som har stötts och blötts under
            lång tid och på många håll i riksdagen. Det tog sin tid innan
            man kunde enas om de beslut som har föregått det slutgiltiga beslut
            som vi skall fatta i dag.
          </note>
          <note>
            Jag fäste mig vid framför allt tre frågor som togs upp av de
            föregående talarna.
          </note>
          <note>
            Det var övergången till kalenderår för den statliga budgeten
            och statens finanser över huvud taget. Jag kan försäkra Peter
            Eriksson att detta inte har något med ett EU-direktiv att göra.
            Den här frågan har tagits upp och diskuterats i riksdagen långt
            innan EU fanns.
          </note>
          <note>
            Det har varit rätt opraktiskt att ha ett budgetår för kommuner
            och ett annat för staten. I det här fallet har det varit staten
            som fått anpassa sig.
          </note>
          <note>
            Den andra frågan som togs upp var frågan om valets förläggande.
            Jag befinner mig i den svåra sitsen att jag måste dela de tidigare
            talarnas uppfattning i den här frågan. Jag tror - och det har
            framförts från mitt parti vid olika tillfällen - att det sannolikt
            blir mycket besvärligt att ha ett val förlagt till hösten.
          </note>
          <note>
            Budgetarbetet får svårt att fungera. Vi skulle föredra att ha
            valdagen förlagd till våren, om vi nu skall ha en permanent valdag
            över huvud taget. Jag tror att det vore mer praktiskt av många
            olika skäl.
          </note>
          <note>
            Den tredje frågan som togs upp i sammanhanget gällde finansutskottets
            roll. Vi kanske behöver en reformering av hela budgetprocessen.
            Då har det tett sig rimligt att ge finansutskottet en viktigare
            roll att spela i de här sammanhangen. Men det är mycket möjligt
            att vi, när någon tid har förflutit, säger oss att dessa reformeringar
            av riksdagens arbete inte var de bästa. Då är vi väl inte sämre
            damer och herrar än att vi kan ändra oss och fatta de nya beslut
            som kan erfordras.
          </note>
          <note>
            Med detta ber jag att få yrka bifall till hemställan i konstitutionsutskottets
            betänkande nr 2.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §)
          </note>
          <note>
            8 § En ombildning av arbetsgivarorganisationen för det statliga
            området
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU3 En ombildning av arbetsgivarorganisationen för det
            statliga området
          </note>
          <note>
            (vilande grundlagsbeslut och följdlagstiftning)
          </note>
          <note>
            (prop. 1993/94:77).
          </note>
          <note type="speaker">
            Anf. 6 KENNETH KVIST (v):
          </note>
          <note>
            Fru talman! Det föreliggande grundlagsförslaget ingår som en
            del i en större förändring som
          </note>
          <note>
            Vänsterpartiet motsatt sig. Denna förändring innebär att Statens
            arbetsgivarverk omvandlas och att organisationen på det statliga
            arbetsgivarområdet ges en alltmer självständig ställning. Vi ser
            denna helhet som ett led i politiken att länka samman det statliga
            uppträdandet som arbetsgivare med övriga arbetsgivarintressen.
          </note>
          <note>
            Vi menar att staten i görligaste mån måste stå neutral i kampen
            mellan kapital och arbete. Staten bör då snarare befordra jämlikhet
            och en solidarisk lönepolitik genom sin löne- och arbetsgivarroll
            gentemot de statligt anställda. Staten borde leva upp till att
            vara en mönsterarbetsgivare. Vi har menat att själva helheten,
            där det vilande grundlagsförslaget ingår, har en helt annan utgångspunkt
            än detta och kommer därför under innevarande riksdagsperiod att
            återkomma med förslag till en annan politik på området än den
            där detta förslag ingår.
          </note>
          <note>
            Därför fullföljer jag vår tidigare inställning i frågan och yrkar
            bifall till de båda reservationer som jag fogat till betänkandet,
            i den form de har fått när de har delats på kammarens bord, vilket
            innebär att jag yrkar avslag på de båda grundlagsförändringarna.
          </note>
          <note type="speaker">
            Anf. 7 OLA KARLSSON (m):
          </note>
          <note>
            Fru talman! Den föreslagna ombildningen av arbetsgivarorganisationen
            är en av många viktiga bitar för att förändra den statliga organisationen.
            Utskottets majoritet tycker att det är viktigt att den ökade självständighet
            som det här förslaget innebär också kommer till stånd, varför
            jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            9 § Förvaring av allmänna handlingar hos andra organ än myndigheter
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU4 Förvaring av allmänna handlingar hos andra organ
            än myndigheter (vilande grundlagsbeslut och följdlagstiftning)
            (prop.
          </note>
          <note>
            1993/94:113).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 14 §.)
          </note>
          <note>
            10 § Inkorporering av Europakonventionen och andra fri- och rättighetsfrågor
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU5 Inkorporering av Europakonventionen och andra fri-
            och rättighetsfrågor .
          </note>
          <note type="speaker">
            Anf. 8 BJÖRN VON SYDOW (s):
          </note>
          <note>
            Fru talman! Ett sätt skulle kunna vara att faktiskt ha sådan
            högläsning som har förekommit i Finlands riksdag. Här finns ett
            dokument att läsa som jag tror att de flesta skulle tycka vara
            väldigt intressant och som föreligger i ny svensk översättning,
            nämligen
          </note>
          <note>
            Europakonventionen. Det är en betydelsefull konvention. Den är
            betydelsefull för hela Europas folk, för vårt folk men kanske
            ännu mera för de nya staterna, som på det sättet får en europeisk
            rätt till hjälp för sina samhällsskick.
          </note>
          <note>
            Nu är den här konventionen i många stycken en mycket bred konvention,
            inte så precis.
          </note>
          <note>
            Konventionsorganen tolkar den, och de tolkar den med hjälp av
            den nationella rätten. Därför är det betydelsefullt hur den nationella
            rätten ser ut, och det är därför som inkorporeringen, dvs. att
            den kommer att gälla direkt i Sverige, också har ett sammanhang
            med hur svensk nationell rätt ser ut och hur svensk grundlag ser
            ut.
          </note>
          <note>
            Det är av det skälet som det finns ett sammanhang mellan de här
            två frågorna, och det är av den anledningen som vi från majoriteten
            i konstitutionsutskottet menar att de särskilda yttranden som
            finns från Peter Eriksson och från Kenneth Kvist inte är rimliga.
          </note>
          <note>
            Ersättningsfrågorna är reglerade tidigare i regeringsformen men
            blir tydligare reglerade i det här förslaget vad gäller rådighetsinskränkningar.
          </note>
          <note>
            Allemansrätten, som hittills har varit oreglerad, blir det nu,
            och det är en betydelsefull signal till konventionsorganen, om
            det skulle komma upp tvister vad gäller allemansrätten.
          </note>
          <note>
            Jag vill också framhålla att med den föreslagna nya lydelsen
            gäller att ersättning skall bestämmas enligt grunder som anges
            i lag. Det är sålunda vanlig lag som skall tillämpas i Sverige,
            och här finns det utrymme för svenska politiska partier att formulera
            lagstiftningen, naturligtvis under regeringsformens bestämmelser,
            och här finns också förutsättningar för de svenska myndigheterna
            att tillämpa svensk lag i enlighet med något skiftande praxis
            genom tiderna.
          </note>
          <note>
            Med dessa ord vill jag yrka bifall till konstitutionsutskottets
            hemställan.
          </note>
          <note type="speaker">
            Anf. 9 KENNETH KVIST (v):
          </note>
          <note>
            Fru talman! Vänsterpartiet har förordat att vi skall inkorporera
            Europakonventionen i svensk grundlag.
          </note>
          <note>
            Vi är alltså mycket nöjda med att detta nu genomförs.
          </note>
          <note>
            Vi är också nöjda med att allemansrätten nu - om än på ett allmänt
            sätt - blir omnämnd i vår regeringsform och tycker att den föreslagna
            formen lyckas undvika de svårigheter som kan uppstå att mera i
            detalj reglera en sedvanerätt.
          </note>
          <note>
            Vi är också för att i det andra kapitlet skrivs in en paragraf
            om rätt till utbildning.
          </note>
          <note>
            Vad vi däremot icke är överens med utskottsmajoriteten om är
            att egendomsskyddet förstärks i regeringsformen.
          </note>
          <note>
            Egendomsskydd i den allmänna form som det anges i tilläggsprotokoll
            1 till konventionen om skydd för de mänskliga rättigheterna och
            de grundläggande friheterna kan accepteras. Däri heter det: "Varje
            fysisk eller juridisk person skall ha rätt till respekt för sin
            egendom. Ingen får berövas sin egendom annat än i det allmännas
            intresse och under de förutsättningar som anges i lag och i folkrättens
            allmänna grundsatser."
          </note>
          <note>
            I den svenska regeringsformen har angivits att man har rätt till
            ersättning om ens egendom tas i anspråk. Men i det nu föreliggande
            förslaget vidgas skyddet för egendom ytterligare, i en detaljmässighet
            dessutom som dispositionsmässigt inte står i paritet med behandlingen
            av övriga rättigheter i 2 kap.
          </note>
          <note>
            regeringsformen.
          </note>
          <note>
            Denna förstärkning av egendomsskyddet har inte varit påkallad
            av inkorporeringen av den europeiska konventionen. Socialdemokraterna
            och de borgerliga partierna har gjort gemensam sak om att särka
            egendomsskyddet, och Björn von Sydow säger det uttryckligen, för
            att söka påverka den europeiska konventionen och få till stånd
            att konventionen också beaktar detta med rätt till ersättning.
          </note>
          <note>
            Detta är alltså inte en följd av den europeiska konventionen
            - då hade jag ju inte kunnat invända, eftersom jag vill ha konventionen
            införd - utan det är ett eget initiativ för att påverka konventionens
            innehåll, vilket framgår av utskottets betänkande och också av
            vad som sades av utskottsmajoritetens talesman.
          </note>
          <note>
            Därför är kopplingen mellan dessa båda ärenden konstruerad och
            icke nödvändig.
          </note>
          <note>
            Enligt min mening kan alltså den europeiska konventionen inkorporeras
            i vår regeringsform utan att det behöver medföra att vi förstärker
            egendomsskyddet i regeringsformen.
          </note>
          <note>
            Då dessa ärenden emellertid har bakats ihop av en majoritet i
            riksdagen och givits ett konstruerat samband finns det ingen möjlighet
            att samtidigt stödja en inkorporering av den europeiska konventionen
            och yrka avslag på antagande av förslag om förstärkning av egendomsskyddet.
          </note>
          <note>
            Skälet som anges är att paragraferna måste ses som en helhet.
            Jag menar att det reser betänkligheter av principiell natur. Om
            en konstellation av partier blandar olika grundlagsparagrafer
            som inte med nödvändighet följer av varandra till ett s.k. paket,
            medför det faktiskt att man stänger möjligheten att rösta för
            den ena förändringen, men mot den andra, om man nu har de ståndpunkterna.
          </note>
          <note>
            Grundlagsstiftning skall ske med två likalydande beslut med mellanliggande
            val. Väljarna skall i valet i princip ha möjligheten att påverka
            grundlagsbeslutet.
          </note>
          <note>
            Om det t.ex. sker en majoritetsförskjutning från partier som
            har intresse av att stärka äganderätten till partier som i varje
            fall inte borde dela detta intresse har frågan blivit upplåst
            genom paketlösningen.
          </note>
          <note>
            Väljarna, som i teorin skall kunna påverka grundlagsstiftning
            i valet, får härigenom inte möjligheten att uttrycka ett ja till
            Europakonventionen men ett nej till förstärkning och skydd av
            äganderätten. Idén med grundlagsstiftning - två likalydande beslut
            med mellanliggande val - förlorar något av sitt innehåll när frågan
            låses på detta vis.
          </note>
          <note>
            Frågan om skydd i grundlag för egendom och utnämnande av egendom
            som en grundläggande frioch rättighet är problematisk och något
            som tidigare hela arbetarrörelsen, men nu tyvärr enbart det mindre
            partiet, varit motståndare till.
          </note>
          <note>
            Om egendom bara vore förvärvad genom på egna arbetsinsatser grundade
            inkomster skulle problemet inte finnas. Ingen vill ge samhället
            rätt att slita kläderna av folk, men det är skillnad mellan att
            äga sina tröjor och byxor och att äga Saab, Electrolux eller Kinnevik.
            Det är skillnad mellan att äga sin egen bostad och att äga många
            andras bostäder.
          </note>
          <note>
            De väsentliga egendomsförhållandena i samhället, som paragrafen
            egentligen avser, är ägande av företag och naturtillgångar. Det
            är egendomsslag som ofta och historiskt sett har sin grund i expropriering
            och i rikedom skapad genom att man via sin egendom kunnat tillägna
            sig frukterna av andras arbete.
          </note>
          <note>
            Ägande av produktionsmedel, antingen det är industrier eller
            massmedieföretag, ger makt över andra. Ägandeförhållandet är inte
            en relation mellan människa och ting, mellan företagsägaren och
            hans företag, utan en maktrelation mellan företagsägaren och hans
            anställda eller andra människor i samhället.
          </note>
          <note>
            Den egendom som ger makt över andra ger också makt över deras
            rätt till arbete och utkomst och över deras möjligheter att utöva
            demokratiska fri- och rättigheter på arbetsplatsen. Den ger också
            rätt att avgöra, även om det finns vissa inskränkningar, om människorna
            skall ha en arbetsplats att gå till över huvud taget.
          </note>
          <note>
            Denna egendom är egentligen grunden för ojämlikheten i samhället.
            Den är grunden för en klass makt över andra. Det kan verkligen
            ifrågasättas om grunden för ojämlikhet i samhället - grunden för
            ett fåtals sociala, ekonomiska och kulturella övermakt -
          </note>
          <note>
            skall betraktas som en grundläggande fri- och rättighet.
          </note>
          <note>
            Den förstärkning av egendomsskyddet som nu sker och som blandats
            ihop med Europakonventionen för att påverka också innehållet i
            denna konvention är alltså på principiella grunder enligt min
            mening felaktig. I praktiken kan den leda till att t.ex.
          </note>
          <note>
            miljövårdsarbete försvåras, genom att genomförandet av krav på
            t.ex. skogs- och markägare att ta miljöansvar i sin markanvändning
            försvåras.
          </note>
          <note>
            Frågan om ett stärkt egendomsskydd har nu knutits ihop med andra
            ändringar som vi bedömer vara mycket positiva. Eftersom förslaget
            måste antas i sin helhet nödgas vi att inte rösta emot det. Jag
            har i detta anförande velat markera att vår kritik mot grundlagsskyddet
            av äganderätten och förstärkningen av detta skydd består. Vi kommer
            därför senare under mandatperioden att ställa förslag om ändrad
            lydelse av regeringsformens 2 kap. 18 §.
          </note>
          <note type="speaker">
            Anf. 10 BJÖRN VON SYDOW (s) replik:
          </note>
          <note>
            Fru talman! Det är alldeles riktigt att det handlar om gällande
            rätt som får en utökad grundlagsreglering. Det gäller både ersättningsfrågor
            vid rådighetsingrepp och allemansrätten.
          </note>
          <note>
            Allemansrätten kan sägas vara ungefär motsatsen till den ideologiska
            utveckling som Kenneth Kvist gjorde angående naturtillgångarna
            och deras tillgänglighet för alla svenska medborgare.
          </note>
          <note>
            Det är betydelsefullt att vi gör denna markering gentemot kommissionsorganen
            så att de inte träffar domslut som går emot gällande svensk rätt.
            Vi undviker att ersättningsprinciperna vidgas eller att allemansrätten
            tolkas på ett sätt som vi inte är beredda att acceptera uppe i
            Sverige.
          </note>
          <note>
            Jag vill också säga att det finns ett direkt samband i regeringsformen
            mellan konventionen och de föreslagna regleringarna. Det gäller
            § 23, som knyter ihop Europakonventionen och riksdagens tolkning
            av konventionens tillämpning i förhållande till andra lagstiftningar
            i vårt land.
          </note>
          <note>
            Det påstående som görs om att sakerna inte hänger ihop måste
            avvisas. Det är i verkligheten inte blott en överenskommelse mellan
            flera partier. Det finns även ett sakligt samband mellan frågorna.
          </note>
          <note type="speaker">
            Anf. 11 KENNETH KVIST (v) replik:
          </note>
          <note>
            Fru talman! Frågorna har blivit en enhet genom en överenskommelse
            mellan flera partier, men om man inte hade kommit överens hade
            frågan kunnat formuleras på ett annat sätt. Det finns inte någonting
            i
          </note>
          <note>
            Europakonventionen som föranleder oss att stärka det egendomsskydd
            som redan finns i 2 kap. 18 §.
          </note>
          <note>
            Det är som Björn von Sydow sade i sitt första anförande, och
            som det står att läsa i utskottets betänkande: Riksdagsmajoriteten
            vill med denna åtgärd påverka innehållet i konventionen.
          </note>
          <note>
            Jag håller med om det som sägs om allemansrätten. Det är en av
            de punkter jag omnämner som skäl till att vi icke kommer att rösta
            emot förstärkandet av egendomsrätten, trots att vi skulle vilja
            göra detta. Vi vill se Europakonventionen inkorporerad i svensk
            grundlag, och det är också omnämnadet av allemansrätten som gör
            att vi inte kommer att rösta emot förändringen. Jag har ändå velat
            markera att detta icke innebär att vi accepterar ett ökat skydd
            för egendomsrätten. Till den frågan kommer vi att återkomma.
          </note>
          <note type="speaker">
            Anf. 12 BJÖRN VON SYDOW (s) replik:
          </note>
          <note>
            Fru talman! Det är inte frågan om det som återkommer i Kenneth
            Kvists inlägg, att stärka egendomsskyddet. Det är frågan om att
            precisera det.
          </note>
          <note>
            Det finns ett element där gällande rätt för ersättning för rådighetsingripanden
            får grundlagsskydd. Det betyder samtidigt att allemansrätten,
            som är en precisering av att allmänheten har rätt att nyttja enskild
            egendom, också får en precisering.
          </note>
          <note>
            Det väsentliga är att det under grundlagsregleringen kommer att
            finnas ett utrymme för vanlig lagstiftning. Det kan inte vara
            så att regeringsformen här anger exakt eller skall tillämpas direkt
            av myndigheter och domstolar, utan det är vanlig, underliggande
            lag som skall ha direkt rättsverkan. Här finns en möjlighet för
            Kenneth
          </note>
          <note>
            Kvists parti och andra partier att göra sina synpunkter gällande,
            liksom det finns en möjlighet för tillämpande organ att förändra
            rättspraxis.
          </note>
          <note type="speaker">
            Anf. 13 KENNETH KVIST (v) replik:
          </note>
          <note>
            Fru talman! Man har naturligtvis alltid möjlighet att göra preciseringar
            av egendomsrätten i vanlig lag.
          </note>
          <note>
            Det gäller också för andra fri- och rättigheter som omnämns i
            andra kapitlet i regeringsformen. Men i detta fall gör man en
            långtgående precisering jämfört med den man åstadkommer när det
            gäller andra frioch rättigheter, så att intrycket för läsaren
            blir att äganderätten skulle vara den kanske viktigaste av de
            fri- och rättigheter som omnämns i 2 kap. 18 §
          </note>
          <note>
            regeringsformen.
          </note>
          <note>
            Jag menar att detta är principiellt felaktigt och dessutom icke
            en nödvändighet föranledd av att vi vill inkorporera Europakonventionen.
            Det är därför att ni vill påverka tolkningen av Europakonventionen
            som ni för in denna förstärkning av egendomsskyddet i den svenska
            grundlagen.
          </note>
          <note type="speaker">
            Anf. 14 PETER ERIKSSON (mp):
          </note>
          <note>
            Fru talman! Det är utmärkt att
          </note>
          <note>
            Europakonventionen inkorporeras i den svenska grundlagen. Det
            är ett krav som Miljöpartiet har drivit länge och som vi nu har
            fått gehör för. Jag kommer ändå att ta upp en som jag anser principiellt
            mycket viktig fråga kring detta med grundlagsändringar och också
            en sakfråga.
          </note>
          <note>
            Vid grundlagsändringar måste ju två beslut fattas med mellanliggande
            val, och besluten skall vara likalydande. Den praxis som har utvecklats
            i Sverige innebär att besluten inte bara skall vara likalydande
            utan identiska i alla delar.
          </note>
          <note>
            Jag menar att grundlagen är sund men praxis är dålig. Den riskerar
            att binda upp den nyvalda riksdagsmajoriteten på ett mycket olyckligt
            sätt.
          </note>
          <note>
            Poängen med att ha ett mellanliggande val måste vara att folket
            genom sina röster skall kunna ha en påverkan på de vilande grundlagsförslagen.
            Det är en mycket dålig praxis när folkets påverkan endast kan
            handla om att anta eller förkasta ett paket, som i detta fall,
            särskilt som förslagen ofta blir dåliga kompromisser i vissa delar.
            Man blandar äpplen och päron, och alla kan vara eniga om en huvudfråga,
            men diskussionen handlar om delar i paketet som inte är nödvändiga
            i sammanhanget eller som helt och hållet saknar samband med det
            övriga. I detta förslag finns ett sådant typfall.
          </note>
          <note>
            Jag menar att riksdagen borde införa en ny praxis som innebär
            att det är möjligt att stryka delar av ett vilande grundlagsförslag.
            Det strider enligt min åsikt inte mot den nu gällande grundlagen.
            Det innebär att besluten blir identiska i de delar som antas.
          </note>
          <note>
            Nuvarande praxis är orimlig, eftersom den kan leda till att ett
            felaktigt kommatecken inte går att justera. Det visar också den
            diskussion som förts i KU
          </note>
          <note>
            om det är möjligt att ändra på en felstavning som fanns i ett
            av de grundlagsärenden som är uppe i dag.
          </note>
          <note>
            Miljöpartiet de gröna reagerar mycket starkt mot att man grundlagsfäster
            egendomsskyddet i en detaljregel på det sätt som görs i 2 kap
            18 §
          </note>
          <note>
            regeringsformen. Enligt förslaget skall ersättning tillförsäkras
            om pågående markanvändning inom berörd del av fastigheten avsevärt
            försvåras. På ett avgörande sätt försvårar man härigenom möjligheten
            att avkräva areella näringar ett naturvårdsansvar som är rimligt
            i förhållande till ägande och ekonomiska resurser. Möjligheten
            att uppnå övergripande mål som biologisk mångfald och artbevarande
            minskar också.
          </note>
          <note>
            Därför instämmer vi i den kritik som framförts i flera motioner
            vid den första behandlingen av ärendet och också av många organisationer
            utanför riksdagen.
          </note>
          <note>
            Denna fråga handlar om en gammal strid som förts mellan framför
            allt naturvårdens intressen och skogsägarna. Det är en orimlig
            princip som innebär att skogsägarna kan undandra sig ett anständigt
            ansvar för att bibehålla den biologiska mångfalden. För praktiskt
            taget alla andra näringar har man i dag accepterat att den som
            påverkar eller skadar miljön måste ha ett ansvar och ta miljöhänsyn
            även om det kostar litet grand.
          </note>
          <note>
            Ett grundlagsarbete bör inte styras av särintressen och detaljerat
            kineseri. Denna typ av detaljregleringar har inte att göra i en
            grundlag. Denna regel saknar allt samband med Europakonventionen,
            om man inte vill hävda att allt som har med egendomsskydd att
            göra bör införas i grundlagen. Det måste ändå även majoriteten
            i konstitutionsutskottet inse att det vore en rätt orimlig tolkning.
          </note>
          <note>
            Orsaken till att regeln över huvud taget finns med är att det
            ligger en kvalificerad kohandel bakom, där vissa partier, sin
            vana trogen, hårt drivit kraven på att skydda sina intressegrupper
            från att behöva ta ett miljö- och naturvårdsansvar.
          </note>
          <note>
            Majoriteten i konstitutionsutskottet har inte tillåtit
          </note>
          <note>
            Miljöpartiet att yrka på att denna del av grundlagsförslaget
            stryks. Jag anser att det är att rida på paragrafer men måste
            tyvärr böja mig för det.
          </note>
          <note>
            Effekten är att om jag vill säga nej till att markägare skall
            få en grundlagsfäst frisedel från miljöhänsyn, måste jag också
            säga nej till Europakonventionen om mänskliga fri- och rättigheter.
            Det är orimligt, när det inte finns något som helst samband mellan
            dessa två frågor.
          </note>
          <note type="speaker">
            Anf. 15 BJÖRN VON SYDOW (s):
          </note>
          <note>
            Fru talman! Vi är inne på samma tema igen. Vad som har föresvävat
            oss har varit följande. Vad skulle hända om man fick till stånd
            en prövning inom
          </note>
          <note>
            Europakommissionen eller Europadomstolen när det gäller ersättningar
            i en fråga som den Peter Eriksson tar upp? Vilket skulle utfallet
            bli? Vår uppfattning har varit att det har varit ett stöd för
            vettiga avslut i de organen om man kan visa på att vi i Sverige
            har en konstitutionell regel som visar vilka principer som skall
            tillämpas. Observera sedan att det under det skall finnas - måste
            finnas - ett utrymme för vanlig lagstiftning. Vi menar att detta
            är verkligheten.
          </note>
          <note>
            En precisering kan mycket väl innebära att det blir tillfredsställande
            möjligheter att klara de önskemål som anförs när det gäller att
            markägare skall ta miljö -
          </note>
          <note>
            och naturvårdshänsyn och göra det på egen bekostnad.
          </note>
          <note>
            Praxis i svensk rätt är inte så ogynnsam som anförs.
          </note>
          <note>
            Ägarna får vara med och betala förhållandevis stora belopp redan
            i dagens rättsläge.
          </note>
          <note type="speaker">
            Anf. 16 PETER ERIKSSON (mp):
          </note>
          <note>
            Fru talman! Jag menar att vi skogsägare också har möjlighet att
            ta naturvårdsansvar. Däremot måste det ifrågasättas om man skall
            föra in sådana regler i grundlagen. Det finns naturligtvis en
            mängd detaljregler i grundlagen som man måste ta hänsyn till när
            man dömer i fall som berör Europakonventionen.
          </note>
          <note>
            Reglerna behöver dock inte finnas i grundlagen, eftersom man
            även tar hänsyn till vanliga lagar.
          </note>
          <note>
            Att föra in allt egendomsskydd och alla detaljerade preciseringar
            i grundlagen för att inkorporera Europakonventionen är orimligt.
            Varför skall man just i denna fråga göra en så detaljerad precisering
            i grundlag, vilket man annars inte gör?
          </note>
          <note>
            Det är fråga om en dålig kompromiss som
          </note>
          <note>
            Socialdemokraterna har varit med om. Jag tycker att ni gott kan
            säga att det är så, men att ni ville göra så för att få en bred
            majoritet. I viss mån kan man ibland respektera dåliga kompromisser.
            Det är dock ganska extremt att föra in dessa regler i svensk grundlag.
          </note>
          <note type="speaker">
            Anf. 17 BJÖRN VON SYDOW (s):
          </note>
          <note>
            Fru talman! Ersättning vid rådighetsingripanden karaktäriserar
            flertalet stater i Europa, såvitt jag kan förstå. Däremot har
            vi i Sverige ett speciellt fall som inte är känt i Europa, nämligen
            allemansrätten.
          </note>
          <note>
            Allemansrätten utgör kanske den största vinningen i relationen
            till Europaorganen. Detta har vi uppnått genom preciseringar.
            Samtidigt har vi ställt det faktum att vi inte tillerkänner ersättning
            vid utnyttjande av allemansrätt mot den huvudregel som i övrigt
            gäller, nämligen att rådighetsingrepp i mark och byggnader skall
            kunna leda till ersättning.
          </note>
          <note>
            Allemansrätten är inte känd i Europa i övrigt. Det måste vi stå
            för.
          </note>
          <note type="speaker">
            Anf. 18 PETER ERIKSSON (mp):
          </note>
          <note>
            Fru talman! Jag har inte kritiserat att ni har tagit upp allemansrätten.
            Det är ingen sådan detaljregel som berörs i 2 kap. 18 § om berörd
            del av fastighet.
          </note>
          <note>
            Allemansrätten är viktig i sammanhanget, eftersom det är en negativ
            faktor som måste föras in för att inte domstolen skall göra våld
            på den sedvanerätt vi har i vårt land. Det är bra att man tar
            upp allemansrätten.
          </note>
          <note>
            Däremot kritiserar jag att ni vill föra in detaljfrågor i grundlagen
            som inte har något samband med konventionen.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            11 § Ytterligare åtgärder mot barnpornografi m.m.
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU6 Ytterligare åtgärder mot barnpornografi m.m.
          </note>
          <note type="speaker">
            Anf. 19 CATARINA RÖNNUNG (s):
          </note>
          <note>
            Fru talman! I ett särskilt yttrande till detta betänkande upprepar
            vi vår ståndpunkt i barnpornografifrågan. Det är djupt beklagligt
            att våra ansträngningar i KU för att få till stånd verkningsfulla
            åtgärder redan från den 1 januari 1995 gick om intet.
          </note>
          <note>
            Med verkningsfulla åtgärder menade vi en kriminalisering av innehav
            av barnpornografi och en skärpning av spridningsrekvisitet.
          </note>
          <note>
            Som lagen nu är utformad medger vi att barnpornografi får spridas
            av en person till en diffust definierad bekantskapskrets och att
            innehav är tillåtet.
          </note>
          <note>
            En lagändring på dessa två vitala punkter kan inte träda i kraft
            förrän tidigast den 1 januari 1999.
          </note>
          <note>
            Detta uppskov innebär att många barn helt i onödan kommer att
            få schavottera i för dem förödmjukande situationer. Utvidgade
            konfiskeringsmöjligheter för polisen enades vi slutligen om. Det
            är en i och för sig otillräcklig åtgärd om den inte kombineras
            med ett spridningsförbud.
          </note>
          <note>
            Fru talman! Svenska folket har aldrig tidigare uttalat en så
            klar vilja till riksdagen som i våras:
          </note>
          <note>
            Kriminalisera innehav av barnpornografi snarast. Det var budskapet.
            Konstitutionsutskottet fick 400 000
          </note>
          <note>
            namnunderskrifter på upprop med detta innehåll.
          </note>
          <note>
            Uppmaningen var: Skydda barnen mot sexuella övergrepp. Skydda
            barnen från de upprepade kränkningar som det innebär att figurera
            i barnpornografi. Det sätter spår för livet. Gör något så snart
            det är möjligt för att ytterligare komma åt den mycket lukrativa
            bransch som spridning av barnpornografi är. Agera så att inte
            fler barn tappar fotfästet i tillvaron och känner sig utlämnade
            till en kall vuxenvärld, med sin skam och sin skuld - även om
            det i själva verket är barnet som är den förfördelade parten.
          </note>
          <note>
            Majoriteten i utskottet har också velat ge uttryck för att barnpornografi
            är ett brott som samhället ser mycket allvarligt på. Vi vill komma
            åt detta brott med alla de medel som står oss till buds.
          </note>
          <note>
            Ett starkt och långtgående grundlagsskydd för tryckfrihet och
            yttrandefrihet är själva kärnan i vår demokrati. Vi är med skäl
            stolta över att Sverige har ett av de mest långtgående skydden
            i världen för dessa omistliga tillgångar, därtill med djupa historiska
            rötter. När är det då skäl att inskränka dessa rättigheter? Jo,
            det är när man med fog kan tala om att de missbrukas. Barnpornografi
            är utan tvivel ett sådant missbruk. Barnpornografi på fotografisk
            bild, i film eller videogram skildrar i regel en brottslig handling
            - ett sexuellt övergrepp.
          </note>
          <note>
            De stora beslag som gjorts i Huddinge och
          </note>
          <note>
            Norrköping av 100 respektive 2 000 filmer och videogram visar
            att övergreppen har förråats och att en del är att betrakta som
            ren tortyr. Det beslag som gjordes i Trelleborg uppvisar ett kundregister
            med 3
          </note>
          <note>
            000 namn. Innehavarna har förmodligen tjänat miljoner på detta.
          </note>
          <note>
            Hur kommer det sig då att regeringen inte velat kriminalisera
            innehav? Det är ju en mycket effektiv metod att komma åt barnpornografi,
            eftersom det blir möjligt att förverka och förstöra den beslagtagna
            pornografin. Det är också ett sätt för statsmakterna att klart
            säga: Denna avart av yttrandefriheten tolererar vi inte. Detta
            är också ett sätt att få respekt ute i världen.
          </note>
          <note>
            Land efter land kriminaliserar nu innehav, och
          </note>
          <note>
            Sverige riskerar att bli centrum för handel med denna vara. Bl.a.
            USA har påtalat hur många alster som kan härledas till vårt land.
          </note>
          <note>
            Redan på hösten 1992 påtalade Rädda barnen i en skrivelse till
            regeringen att något måste göras. Den borgerliga regeringen försatt
            sin möjlighet att agera, och nu är det 1994. Den borgerliga regeringen
            lät utreda frågan och beslutade därefter att lämna innehavskriminalisering
            och skärpning av spridningsrekvisitet därhän. Ingen proposition
            lämnades till riksdagen.
          </note>
          <note>
            I det då uppkomna läget ansåg sig KU böra agera för att inte
            onödigtvis fördröja ett beslut för en svag och oskyddad grupp
            - barnen. I KU behövdes femsjättedels majoritet för att åstadkomma
            en lagändring som hade kunnat träda i kraft den 1 januari
          </note>
          <note>
            1995. Tyvärr fick vi inte moderaterna och en av folkpartisterna
            med oss vid omröstningen. En överväldigande majoritet av riksdagsledamöterna
            var våren 1994 för en lagändring - en överväldigande majoritet
            av svenska folket likaså.
          </note>
          <note>
            Herr talman! Jag yrkar bifall till utskottets hemställan i föreliggande
            betänkande.
          </note>
          <note type="speaker">
            Anf. 20 SIVERT CARLSSON (c):
          </note>
          <note>
            Herr talman! Vi har i det här ärendet att ta ställning till förslag
            om ytterligare åtgärder mot barnpornografi. Från Centerns sida
            har vi under diskussionens gång, via motioner, särskilda yttranden,
            m.m., redovisat hur vi ser på saken. Jag tänker därför inte här
            och nu bli mångordig. Men ärendets vikt, skyddet för våra barn,
            deras framtid och därmed vår framtid, gör att jag något vill utveckla
            tankarna bakom vårt särskilda yttrande.
          </note>
          <note>
            För att skydda barn mot de övergrepp och de kränkningar som barnpornografi
            bevisligen innebär räcker inte nuvarande förslag. Det är min fasta
            förvissning att det behövs mer effektiva och mer avskräckande
            åtgärder.
          </note>
          <note>
            En sådan åtgärd är att straffbelägga, att kriminalisera innehav
            av barnpornografi. Det är att beklaga att vår riksdag inte vill
            enas om eller förmår uppnå tillräcklig majoritet för den åtgärden
            redan från den 1 januari 1995. Nu kan denna åtgärd tyvärr sättas
            in tidigast den 1 januari 1999. Ytterligare barn kommer under
            tiden att oskyddat utnyttjas, kränkas, förstöras och utsättas
            för vuxnas övergrepp.
          </note>
          <note>
            Vi har som vuxna, menar jag, att ta ansvar för barnen, som inte
            i något fall bett att få komma till den här världen, inte i något
            fall bett att få bli utsatta för vare sig våld, kränkning eller
            övergrepp men ändå blir det, inte i något fall bett att få bli
            utnyttjade vid barnpornografiskt handlande eller skymfande men
            ändå blir det, inte i något fall sagt sig inte behöva de vuxnas
            skydd men ändå inte får det.
          </note>
          <note>
            Vi borde som vuxna litet oftare tänka på att ta vårt gemensamma
            vuxenansvar för de barn vi förmedlat till världen och översätta
            dessa tankar till och i handling. Att bl.a. med alla till buds
            stående medel skydda barn, små plantor, mot de övergrepp, fysiska
            och psykiska, som barnpornografin innebär hör i allra högsta grad
            till detta vuxenansvar. Här går också gränsen för grundlagsbefästa
            friheter.
          </note>
          <note>
            Därför beklagar jag, herr talman, att viljan inte finns i riksdagen
            att redan nu kriminalisera innehavet av barnpornografi utan att
            vi måste vänta till 1999.
          </note>
          <note>
            Jag önskar att vi ändå kunde vara överens om att under tiden,
            fram till dess, intensifiera såväl vårt vuxenansvar som arbetet
            för att ge ett om inte fullgott så ändå ökat skydd åt våra barn
            och deras framtid.
          </note>
          <note>
            Varje barn är värt den omtanken och det skyddet.
          </note>
          <note>
            Med detta, herr talman, och i avvaktan på ytterligare förslag,
            vill jag ändå yrka bifall till utskottets hemställan i KU:s betänkande
            nr 6.
          </note>
          <note type="speaker">
            Anf. 21 HÅKAN HOLMBERG (fp):
          </note>
          <note>
            Herr talman! Jag vill först gärna instämma i det som Catarina
            Rönnung och Sivert Carlsson har sagt i allmänna ordalag om den
            vämjeliga hantering som barnpornografi innebär och om behovet
            av att alla känner ett större vuxenansvar än vad som kanske har
            varit fallet.
          </note>
          <note>
            Samtidigt vill jag uttrycka min glädje över att vi nu kan besluta
            om något som faktiskt är en avsevärd skärpning av den lagstiftning
            som har funnits förut, något som är en verkningsfull åtgärd -
            kanske inte den enda tänkbara, men ändå en verkningsfull åtgärd.
          </note>
          <note>
            Jag vill också reagera litet grand mot att vi nu igen från de
            två föregående talarna fick exempel på uttryckssätt som gav intryck
            av att barnpornografi på något sätt skulle vara tillåtet i Sverige.
            Så är det ju inte. Det är förbjudet att producera sådant, och
            det blir efter dagens debatt inte ett dugg mindre förbjudet än
            vad det har varit tidigare. Det har alltså varit förbjudet länge.
            Jag tycker därför inte att det är rimligt och riktigt att från
            riksdagens talarstol sprida föreställningen att det här på något
            sätt är tillåtet och accepterat.
          </note>
          <note>
            Om det förslag vi nu skall fatta beslut, dvs.
          </note>
          <note>
            beslutet som gäller konfiskering och möjligheten att förverka
            den ekonomiska vinningen av barnpornografi, råder enighet, och
            det finns därför ingen anledning att fördjupa sig i någon omfattande
            debatt om det.
          </note>
          <note>
            Riksdagen beslutade i våras om ännu en grundlagsändring, den
            som dock tas upp för definitivt avgörande först efter nästa riksdagsval.
            Jag vill bara här påminna om det särskilda yttrande på denna punkt
            som företrädare för Folkpartiet och Moderata samlingspartiet har
            fogat till utskottets betänkande.
          </note>
          <note>
            Vi menar att det, i synnerhet i en fråga med så stora konsekvenser,
            är olyckligt att besluta om ett vilande grundlagsförslag som inte
            skall träda i kraft förrän den 1 januari 1995. Det hade varit
            rimligare att en eventuell kriminalisering av innehav och eventuella
            andra åtgärder som kan tänkas som komplement till det vi nu skall
            besluta om fick utredas ordentligt, med tanke på de ganska omfattande
            konsekvenser som sådana förändringar kan få. Det skulle vara fullt
            möjligt att genomföra en sådan utredning och lägga fram ett förslag
            till eventuella ytterligare åtgärder i god tid före nästa riksdagsval,
            och vi skulle då få ett beslut som var mer genomarbetat och kanske
            mer effektivt för de syften som vi är överens om, men som ändå
            skulle kunna träda i kraft den 1 januari 1995.
          </note>
          <note>
            Jag vill påminna om de andra områden som den föreslagna åtgärden,
            dvs. kriminalisering av innehav, kan tänkas beröra. Det handlar
            om så grundläggande principer för tryckfrihetslagstiftningen och
            yttrandefrihetslagstiftningen som rätten att inneha s.k.
          </note>
          <note>
            informationsbärare, även om dessa som sådana innehåller något
            som innebär tryckfrihetsbrott, det handlar om synen på censur,
            det handlar om rätten att ge ut och sprida material av olika slag,
            och det handlar om ensamansvaret. Allt detta är grundläggande
            principer för svensk och även för andra länders tryckfrihetslagstiftning.
          </note>
          <note>
            Det hade inte varit rimligt att utan att ens genomföra den mycket
            korta analys av frågan som genomfördes i våras få fram ett förslag
            till kriminalisering som skulle kunna antas redan nu. Det hade
            varit att hantera tryckfrihetslagstiftningen på ett sätt som inte
            var seriöst och förtroendeingivande. Det är inte heller rimligt
            att under de år som vi nu har på oss behandla frågan som att det
            räcker med det vilande grundlagsförslag som docks antogs i våras
            för förverkligande den 1 januari 1995, utan det är rimligt att
            vi använder den tid som nu finns för att analysera och utreda
            vad som egentligen var avsikten, vilka konsekvenser detta vilande
            grundlagsförslag kan få.
          </note>
          <note>
            Jag vill med anledning av detta ställa en fråga till
          </note>
          <note>
            Catarina Rönnung. Är ni från Socialdemokraternas sida beredda
            att se till att vi nu får en sådan grundlig genomlysning av vad
            en kriminalisering av också innehav kan medföra? Om vi kan få
            till stånd en sådan kommer vi också att veta vad det är fråga
            om, och då får vi förhoppningsvis en bättre kvalitet på det beslut
            som kanske ändå fattas den 1 januari 1995.
          </note>
          <note>
            Det är mycket angeläget för den här frågan och för alla de sakfrågor
            som vi diskuterar här, både de yttrandefrihetsrättsliga och de
            som gäller möjligheten att med full effektivitet kunna vidta åtgärder
            mot barnpornografi i alla de tänkbara former som detta otyg kan
            ha, att vi får en sådan genomlysning och att vi inte bara låter
            frågan vila och nöjer oss med den debatt som fördes i våras, under
            stundtals litet ovärdiga och litet upphetsade former. Det är viktigt
            att vi får en ordentlig genomlysning.
          </note>
          <note>
            Catarina Rönnung har här möjlighet att svara på frågan: Tänker
            ni från socialdemokratins sida, nu när ni har alla möjligheter,
            se till att vi får denna genomlysning av vad en kriminalisering
            betyder och vilka konsekvenser det kan få på andra områden?
          </note>
          <note>
            I detta anförande instämde Birger Hagård (m).
          </note>
          <note type="speaker">
            Anf. 22 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Vi är fullt medvetna om att produktion och distribution
            i kommersiellt syfte redan är förbjudet, men vi har velat gå ytterligare
            ett steg och förbjuda innehav. Jag lägger egentligen ansvaret
            på den borgerliga regeringen, som försatt tillfället att lägga
            fram en proposition med förslag i det här ämnet.
          </note>
          <note>
            Det är naturligtvis inte meningen att vi den här stunden skall
            föra en alltför djupgående polemik. I
          </note>
          <note>
            dag kan vi inte göra mycket åt saken. Naturligtvis motsätter
            vi oss inte att frågan bereds så omsorgsfullt som möjligt, så
            att riksdagen har bästa möjliga beslutsunderlag att ta ställning
            till.
          </note>
          <note>
            Jag hoppas att alla partier samfälligt kan föra den här frågan
            till en slutlig, lyckosam lösning, så att barnen inte drabbas
            i onödan. Det är barnen som vi vill skydda från att utsättas för
            så ovärdiga förhållanden som barnpornografi innebär.
          </note>
          <note type="speaker">
            Anf. 23 HÅKAN HOLMBERG (fp) replik:
          </note>
          <note>
            Herr talman! Jag vill tacka Catarina Rönnung för det beskedet.
            Jag utgår från att det kommer att tas initiativ så att det blir
            en rejäl genomlysning av vad en kriminalisering kan innebära,
            vilka konsekvenser den kan ha på andra områden och vilka gränsdragningar
            som är nödvändiga så att vi inte av oaktsamhet ställer till sådant
            som jag inte tror att någon i denna kammare vill vara med om.
          </note>
          <note>
            Jag vill erinra om den vikt som debattörer från båda sidor i
            den offentliga debatten kring EU-
          </note>
          <note>
            anslutningen fäste vid den svenska grundlagen och skydden för
            våra och även för andra demokratiska länders centrala principer.
          </note>
          <note>
            Jag gläder mig också åt att Catarina Rönnung inte gör något försök
            att bestrida att barnpornografi eller produktion av sådan smörja
            är förbjuden i Sverige.
          </note>
          <note>
            Det blir inte ett dugg mer tillåtet efter denna debatts slut
            än vad det har varit förut.
          </note>
          <note>
            Vi har olika syn på hur den förra regeringen borde ha agerat.
            Min uppfattning är fortfarande att det, med tanke på behovet av
            en effektiv lagstiftning som uppfyller de kvalitetskrav som en
            sådan här lagstiftning måste uppfylla, hade varit mindre ansvarsfullt
            att kasta fram ett förslag som över huvud taget inte hade kunnat
            bli föremål för någon djupare analys och utredning.
          </note>
          <note>
            Jag tolkar Catarina Rönnungs besked så, att vi kommer att få
            en sådan här genomlysning. Därmed är jag nöjd.
          </note>
          <note type="speaker">
            Anf. 24 MARGARETA ISRAELSSON (s):
          </note>
          <note>
            Herr talman! Låt mig inledningsvis få instämma i det anförande
            som Catarina Rönnung höll. Som en upplysning till Sivert Carlsson
            vill jag säga att det inte är något problem med viljan i den här
            riksdagen som gör att det inte blir en kriminalisering av innehav
            av barnpornografi den 1 januari 1995. Det handlar närmast om den
            bristande vilja som fanns i den föregående riksdagen.
          </note>
          <note>
            Efter alla års arbete för barns rättigheter och mot barnpronografi
            är det beklämmande att lyssna till en del av det som sägs i dag.
            Det är naturligtvis väldigt positivt att vi har kommit därhän
            att vi nu får en möjlighet att konfiskera material.
          </note>
          <note>
            Jag vill att kammarens ledamöter för en kort stund försöker sätta
            sig in i det oerhörda arbete som poliserna har fått gå igenom
            när de har utrett dessa vidriga härvor. Det måste ha känts oerhört
            besvärligt för dem att efter ett sådant arbete tvingas lämna tillbaka
            materialet till förövarna. Det handlar om vidriga filmer, som
            en del av oss har sett avsnitt av.
          </note>
          <note>
            Polisens handläggare tvingas titta på dessa sekund för sekund.
            Hela tiden har de varit medvetna om att detta snusk, denna tortyr
            och detta barbari i fråga om barns rättigheter skall återlämnas
            till förövarna. Det är inte någon stolthet som vi kan känna över
            att vi efter detta harvande till slut har kommit fram till detta
            beslut. Vi får närmast känna oss litet generade över att det har
            tagit så lång tid.
          </note>
          <note>
            Desto mer beklämmande är motsättningarna i den lagstiftning som
            vi nu har. Talet om tryckfrihet, yttrandefrihet och rätt att äga
            blir litet motsägelsefullt när det samtidigt blir tillåtet att
            konfiskera innehav.
          </note>
          <note>
            Nu finns det ett skydd i lagen, dvs. alla har rätt att inneha
            barnpornografi. Även om det, som Håkan
          </note>
          <note>
            Holmberg mycket riktigt säger, är kriminellt att framställa barnpronografi
            och kriminellt att utföra sexuella övergrepp finns det en grundlagsskyddad
            rätt i Sverige att inneha barnpornografi. Den rätten finns hur
            olagligt det än är att framställa barnpronografi.
          </note>
          <note>
            Om man däremot av någon anledning kommer på någon får man ta
            ifrån personen i fråga det som han eller hon enligt grundlagen
            egentligen har rätt att inneha. Detta är litet märkligt. Jag ställer
            inte upp på den typen av grundlagsskydd. Jag måste säga att grundlagen
            vacklar något. Vi kan tala så tydligt för rätten att inneha barnpronografi
            och säga att detta måste utredas så noga. Samtidigt säger vi att
            det är tillåtet att konfiskera barnpornografi.
          </note>
          <note>
            Det är positivt att man inte längre kan tjäna de stora pengarna,
            men det hänger fortfarande på om vi kommer på förövarna eller
            inte.
          </note>
          <note>
            Jag tycker inte att vi i dag fattar ett beslut som från den 1
            januari 1995 ger oss några verkningsfulla åtgärder mot barnpornografi.
            Vi skall ändå vara medvetna om, som Catarina Rönnung var inne
            på, att det fortfarande finns människor i detta land - barn, ungdomar
            och vuxna - som tvingas leva dag efter dag med vetskapen om den
            där våldtäkten, den där tortyren och de där vidrigheterna som
            de tvingades vara med om, t.ex. i ett annat land för att få ihop
            pengar till mat. Då sitter man i Sverige och talar om grundlagsskyddet.
          </note>
          <note>
            Det är mycket skrämmande att vi har en grundlag som säger att
            den här rätten är så viktig. Vi måste naturligtvis få till stånd
            en förändring. I debatten i våras sade jag att vi självfallet
            skall värna om tryckfriheten och rätten att få uttrycka sig. Men
            jag instämde i vad Ylva Annerstedt sade. Jag tycker nämligen att
            vi skall ha en grundlag som tar ställning för barnen om det handlar
            om att ta ställning för barnen eller pedofilerna. Barnen är också
            en del av vårt samhälle, och det är på dem vi skall bygga framtiden.
          </note>
          <note>
            Nu har regeringen faktiskt beslutat att tillsätta en parlamentarisk
            kommitté. Det finns ett kommittédirektiv för en utredning kring
            åtgärder mot barnpornografi. Där tas också den här frågan upp.
            Jag vill gärna citera från sammanfattningen av uppdraget:
          </note>
          <note>
            "Kommittén skall därför undersöka på vilka områden det krävs
            insatser för att på ett effektivt sätt förebygga att det produceras
            och distribueras barnpornografiskt material. Med en sådan undersökning
            som utgångspunkt skall kommittén närmare överväga vilka ändringar
            i lagstiftningen och vilka andra åtgärder som kan anses motiverade
            för att förhindra förekomst och spridning av barnpornografiskt
            material. Därvid skall frågor om kriminalisering av innehav och
            annan befattning med barnpornografi övervägas särskilt."
          </note>
          <note>
            Jag hoppas att vi får just den belysning som Håkan
          </note>
          <note>
            Holmberg efterfrågade, men jag vill också understryka att det
            hade varit fullt möjligt för den föregående borgerliga regeringen
            att göra den genomlysningen om man hade lyssnat på de varningsord
            och de upprepade uppvaktningar som gjordes av barnorganisationerna,
            främst Rädda barnen som har drivit denna fråga under en lång tid.
            Det fanns god möjlighet för den borgerliga regeringen att göra
            det.
          </note>
          <note>
            Eftersom Håkan Holmberg tog upp det här med
          </note>
          <note>
            EU vill jag säga att samma dag, dvs. den 18 december förra året,
            när tidsfristen gick ut för den borgerliga regeringen att lägga
            fram ett förslag till grundlagsändring för att hinna få ett andra
            beslut till stånd om kriminalisering av innehav att gälla fr.o.m.
          </note>
          <note>
            den 1 januari 1995, antog EU-parlamentet en rekommendation om
            att medlemsländerna torde kriminalisera innehav av barnpornografi.
            När Sverige nu blir medlem får vi väl se det som ett positivt
            led att också den vägen kanske få ett ökat tryck för en kriminalisering
            av innehav. Jag ser också med tillförsikt fram emot vad utredningen
            kan ge.
          </note>
          <note type="speaker">
            Anf. 25 HÅKAN HOLMBERG (fp) replik:
          </note>
          <note>
            Herr talman! Det var utmärkt av EU-parlamentet att fatta ett
            sådant beslut. Om Sverige hade varit medlem tidigare och jag hade
            råkat ingå i den församlingen hade också jag förmodligen röstat
            för det förslaget. Rekommendationen är utmärkt. Men det löser
            inte problemet med hur lagstiftning skall se ut i vart och ett
            av medlemsländerna. Det är icke desto mindre en fråga som faktiskt
            måste utredas - detta förskräckligt tråkiga och byråkratiska ord.
            Men det är tyvärr nödvändigt av det enkla skälet att det här handlar
            om grundläggande principer som har bäring också på helt andra
            frågor än just den som vi nu talar om. Det är ofrånkomligt.
          </note>
          <note>
            Jag kan inte riktigt förstå hur man skulle ha kunnat åstadkomma
            en lagstiftning på en så kort tid som efterlystes i våras, en
            lagstiftning om vilken vi med någorlunda säkerhet skulle kunnat
            säga att det var just den som behövdes. Det är faktiskt inte så
            enkelt. Det är inte ett riktigt ansvarsfullt sätt att behandla
            en så här svår fråga på. Vi vill ju åstadkomma åtgärder som inte
            bara blir slag i luften utan som faktiskt går att använda för
            det ändamål som vi är överens om.
          </note>
          <note>
            Jag håller i och för sig med om att hela denna debatt, och den
            förra regeringens funderande kring dessa frågor, borde ha startat
            långt tidigare. Självfallet borde vi ha haft en debatt om dessa
            frågor för länge sedan. Men det är nog, med några undantag, väldigt
            få av oss som kan säga sig ha varit fullt på det klara med vilken
            omfattning detta elände hade, innan denna härva rullades upp i
            våras. Jag tror att de flesta av oss får idka en smula självkritik.
            Vi får nog säga oss att vi allihop borde ha funderat över denna
            hantering långt tidigare. Då hade det kanske varit möjligt med
            en mer omfattande grundlagsändring på bordet, än vad vi kan ha
            i dag. Men detta faktum kan ju inte på något sätt lösa oss från
            kravet att se till att det beslut om vad som skall komma att ske,
            utöver det som kommer att beslutas till följd av dagens debatt,
            är genomarbetat och så utformat att det verkligen fungerar för
            de syften vi har.
          </note>
          <note type="speaker">
            Anf. 26 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! I samband med promemorian från
          </note>
          <note>
            Justitiedepartementet om ökat skydd för barn och ytterligare
            åtgärder för sexuella övergrepp motionerade jag och den tvärpolitiska
            barngruppen om behovet av kriminalisering av innehav i januari
          </note>
          <note>
            1993. Som svar fick vi att detta skulle bli en stor och omfattande
            utredning som på alla sätt skulle belysa problematiken kring en
            kriminalisering; det underströks också i debatten den 25 mars.
            Vi visste också att utredningen skedde i januari 1993. Nog har
            det funnits tid att genomgående belysa och bearbeta frågan om
            man så önskat. Men man ville inte det utan avstyrde frågan med
            några rader i betänkandet. Man ansåg nämligen inte frågan vara
            så viktig.
          </note>
          <note>
            Jag stoltserar inte på något sätt med denna beklaglighet; jag
            tycker också att det är beklagligt.
          </note>
          <note>
            Det är naturligtvis bra att också Håkan Holmberg säger: Det här
            kunde vi ha tänkt på tidigare. Men jag vill få fört till protokollet
            att det inte var så att ingenting hänt i frågan innan den dök
            upp. Det var inte så att frågan först dök upp genom en folkstorm
            eller genom ett drev på vårkanten 1994. Vi har nämligen drivit
            frågan mot barnsexturism, mot utnyttjande av barn och mot barnpornografi
            i flera år i denna kammare.
          </note>
          <note>
            Det är därför viktigt att komma ihåg att om den föregående regeringen
            hade menat något med den utredning som skulle göras hade den kunnat
            komma med ett förslag. Men man tyckte inte att barnens rätt var
            viktigare att skydda än yttrandefriheten, dvs.
          </note>
          <note>
            innehavet av barnpornografi.
          </note>
          <note type="speaker">
            Anf. 27 HÅKAN HOLMBERG (fp) replik:
          </note>
          <note>
            Herr talman! Som framgått har jag inte någon annan åsikt än Margareta
            Israelsson i sakfrågan, inte heller när det gäller att hela denna
            process gott hade kunnat starta tidigare. Men om det skall riktas
            kritik när det gäller senfärdighet och när det gäller att man
            utfärdat löften att ta itu med saker och att det sedan dröjt mycket
            länge innan något gjorts vill jag för ordningens skull påminna
            om att den kritiken bör riktas mot betydligt fler befattningshavare
            under modern tid i Sverige än mot dem som satt i den förra regeringen.
          </note>
          <note>
            Framför mig har jag en första sida av Aftonbladet från oktober
            1988. Dåvarande justitieminister talar här om att barnpornografin
            måste stoppas och aviserar om åtgärder. Denna fråga är ju, precis
            som Margareta
          </note>
          <note>
            Israelsson säger, en fråga som funnits med under ganska lång
            tid. Och även under den tidigare socialdemokratiska regeringen
            utfärdades löften om att något mer rejält, än vad som skett, snart
            skulle göras. Men det dröjde som bekant. Den självkritik som nog
            är klädsam för många av oss är inte partifärgad. Den gäller säkerligen
            för de allra flesta, både för föregående regeringen och för den
            som satt dessförinnan.
          </note>
          <note type="speaker">
            Anf. 28 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Nu är det väl bara att vänta att Ola
          </note>
          <note>
            Karlsson begär ordet och drar upp vad Lennart Geijer sagt. Det
            var ju där vi började debatten, med ett harvande om att Socialdemokraterna
            en gång tyckt si och så. Men jag vill klart deklarera att
          </note>
          <note>
            Socialdemokraterna har en historia med en annan inställning i
            en del av dessa frågor. På den tiden såg också barnpornografibrotten
            något annorlunda ut.
          </note>
          <note>
            Men vi socialdemokrater har ändrat oss. Vi har en helt annan
            inställning nu.
          </note>
          <note>
            För några år sedan konstaterade vi att med den utveckling som
            råder på barnpornografiområdet måste vi som vuxna människor, som
            föräldrar och morföräldrar, som politiker och kanske främst som
            lagstiftare i denna församling ta vårt ansvar för barnen och se
            till att få bort barnpornografin. Då måste vi kriminalisera innehavet.
          </note>
          <note>
            Visst är det så, att vi socialdemokrater har ändrat oss och att
            vi har haft en annan inställning. Men nu ser situationen annorlunda
            ut. Och vi väntar och hoppas på att också den del av kammarens
            ledamöter som inte tycker att innehavet skall kriminaliseras skall
            komma att ändra sig och komma till samma inställning som vi socialdemokrater
            har. Då kan vi tillsammans, för barnens rätt, fatta ett beslut
            om kriminalisering av innehav av barnpornografi. Trots att barnen
            får vänta till den 1 januari 1999 är det väl ändå positivt om
            de kan känna att stödet från oss finns. Det är ju, precis som
            Håkan Holmberg sade, vi som är vuxna som måste ta ansvar för att
            barnpornografin försvinner. Det kan ju inte barnen göra.
          </note>
          <note>
            Anf. 29 KARL-GÖRAN
          </note>
          <note type="speaker">
            BIÖRSMARK (fp):
          </note>
          <note>
            Herr talman! Det råder väl inget tvivel om att alla i den här
            kammaren vill komma till rätta med de ohyggligheter som händer
            inom området barnpornografi. Men som vi har hört har frågan blivit
            fördröjd.
          </note>
          <note>
            Jag lyssnade på Margareta Israelsson, och hon sade att det nu
            gäller att de i kammaren som inte är övertygade om att vi skall
            kriminalisera innehav av barnpornografi måste ändra sig.
          </note>
          <note>
            Det finns en majoritet i kammaren som är för en kriminalisering
            av innehav av barnpornografi. Jag har tagit fram det betänkande
            som vi tog ställning till i våras, då en klar majoritet i riksdagen
            var för en kriminalisering. Det fanns en reservation från ledamöter
            i konstitutionsutskottet som när ärendet kom till kammaren blockerade
            möjligheten för oss att ta ställning till att göra en ändring
            från den 1 januari
          </note>
          <note>
            1995.
          </note>
          <note>
            När vi tog ställning till den reservationen i kammaren röstade
            223 ledamöter för en kriminalisering och 93 mot. 2 avstod från
            att rösta, och 31 ledamöter var frånvarande. Det finns alltså
            en majoritet för en kriminalisering.
          </note>
          <note>
            Det är fråga om ren tortyr av barn. De som har tagit del av material
            på det här området är övertygade om detta. Jag har själv haft
            tillfälle att se materialet hos polisen i Norrköping. Det måste
            stoppas. I den frågan är vi överens, men inte när det gäller processen
            för att komma dithän.
          </note>
          <note>
            I valet mellan att ha friheten att ta del av sådant här material
            och att strypa den friheten har mitt ställningstagande hela tiden
            varit klart: Det är barnens rätt som går före.
          </note>
          <note>
            Vi säger ofta att friheten inte får gå så långt att den skadar
            en medmänniska - då har individens frihet gått för långt. Men
            det är precis vad som sker på det här området. Friheten skadar
            barn.
          </note>
          <note>
            Vi säger också att land skall med lag byggas. Det är den här
            församlingen som stiftar lagarna, och här har alltså under en
            lång period funnits en tveksamhet inför att ta detta steg. Vilket
            är viktigast i det här fallet, att skydda värnlösa barn eller
            att ha rätten att med åberopande av tryckfriheten ges möjlighet
            att ta del av barnpornografi på film och bild?
          </note>
          <note>
            Det finns, som jag har sagt, en majoritet för kriminalisering,
            och den kommer 1999.
          </note>
          <note>
            Olyckligtvis blockerades detta beslut i konstitutionsutskottet.
            Om utredningen hade kommit fram något tidigare hade vi säkert
            haft möjlighet att göra lagstiftningen klar inför nästa år. Nu
            får vi göra det bästa av situationen. Man har i alla fall flyttat
            fram positionerna, genom att det nu blir möjligt att konfiskera
            materialet. Polisen är tacksam att få den möjligheten.
          </note>
          <note>
            Jag har velat säga de här orden för att klargöra min inställning
            i frågan. Jag beklagar att vi tappade tempo. Vi kunde ha haft
            lagen 1995, för barnens skull.
          </note>
          <note type="speaker">
            Anf. 30 EVA ZETTERBERG (v):
          </note>
          <note>
            Herr talman! När riksdagen nu behandlar betänkandet om ytterligare
            åtgärder mot barnpornografi kan det för den oinvigde lätt te sig
            som om vi nu skall ta ställning till ytterligare åtgärder, efter
            att redan ha fattat viktiga beslut som på allvar skulle minska
            risken för förekomst av barnpornografi i vårt land. Så är beklagligtvis
            inte fallet. Vad det handlar om är att det enda man kunde få ett
            beslut om i våras i riksdagen gällde konfiskation av barnpornografiska
            alster och frågor som hör ihop med detta.
          </note>
          <note>
            Jag undrar om det är någon fråga som har engagerat svenska folket
            så som denna fråga om barnpornografi. Den folkstorm som ägde rum
            i våras var välgrundad, utifrån kampanjer från Rädda barnen, sakligt
            belagt material och de rättegångar som förekommit under senare
            år i vårt land.
          </note>
          <note>
            Det fanns alltså mycket god grund för att redan den 9 juni här
            i riksdagen fatta beslut om kriminalisering av innehav.
          </note>
          <note>
            Nu vet vi att det beslut vi fattar i dag bara gäller konfiskation
            och åtgärder som hör ihop med det och att det träder i kraft den
            1 januari 1995. De övriga åtgärderna, dvs. kriminalisering av
            innehav, får vänta till den 1 januari 1999. Jag vill instämma
            i vad
          </note>
          <note>
            Catarina Rönnung och Margareta Israelsson har sagt tidigare i
            det här fallet.
          </note>
          <note>
            Jag kan bara konstatera att jag som ledamot av
          </note>
          <note>
            Sveriges riksdag skäms inför er nya ledamöter och inför svenska
            folket för att vi i riksdagen i våras inte kunde fatta detta beslut.
          </note>
          <note>
            Riksdagen behandlade ärendet den 9 juni, och jag vill påpeka
            att det var en ytterst barnovänlig dag som hade valts för debatten.
            Det var nämligen skolavslutning i många av Sveriges skolor, vilket
            gjorde att många av oss inte kunde delta i debatten -
          </note>
          <note>
            vi som prioriterar barnen. Men det var tillräckligt många som
            deltog och som på ett kraftfullt sätt kunde motivera sitt ställningstagande.
          </note>
          <note>
            Jag vill rekommendera er nya ledamöter som inte har tagit del
            av det att läsa protokollet. Det visar mycket tydligt hur de här
            frågorna har diskuterats i riksdagen på ett omsorgsfullt sätt
            och att det har funnits ett mycket gott sakmaterial.
          </note>
          <note>
            Håkan Holmberg är en representant för dem som blockerade beslutet
            i våras, och han talade om att det är förbjudet med barnpornografi
            och att vi som hävdar att så inte är fallet far med osanning.
            Faktum är att det är förbjudet att producera och att sprida barnpornografi.
            Men vi vet mycket väl att det inte är förbjudet att inneha barnpornografi.
            Det kan uppfattas så att de som inte ville fatta det snabba beslutet
            anser att det inte är farligt att bara inneha. Men vi vet ju att
            det bakom varje producerad barnpornografisk film ligger tortyr
            och ett otroligt lidande för varje enskilt barn som tvingats delta.
            Varje gång filmen spelas upp, för en eller flera människor, förstärks
            den processen.
          </note>
          <note>
            Varje gång bekräftas kränkningen av ett barn.
          </note>
          <note>
            Vi vet också att det inte är förbjudet att låna ut ett exemplar
            av en film eller för en enskild person att inneha denna. Det blir
            alltså mycket märkliga förhållanden.
          </note>
          <note>
            Håkan Holmberg talar om att idka självkritik. Ja, det är nödvändigt.
            Men även om man kan rikta kritik mot tidigare socialdemokratiska
            regeringar -
          </note>
          <note>
            Margareta Israelsson tillstod också en senfärdighet hos tidigare
            socialdemokratiska regeringar när det gällde att ta itu med det
            här - var det framför allt under den borgerliga tiden som vi blev
            uppmärksammade på allvaret i ökningen av antalet barnpornografiska
            alster, ökningen av tortyr och upptrappningen av våld i dessa
            filmer.
          </note>
          <note>
            Jag tror inte att detta stod fullt klart för de flesta av oss,
            därför att det var få av oss i kammaren som hade tagit del av
            alstren innan vi blev uppmärksammade på dem av Rädda barnen och
            andra organisationer.
          </note>
          <note>
            Håkan Holmberg säger att ett så stort beslut som kriminalisering
            av innehav måste utredas ordentligt och att vi inte under en period
            kan fatta ett beslut som skall gälla från den 1 januari 1995.
            Vad är det då för typ av beslut, som gör att vi tvingar barn att
            bli utsatta för sexuella övergrepp under ett flertal år? Vad motiverar
            att riksdagen inte tar ställning, att riksdagen inte agerar, när
            vi skulle kunna göra det? Jag anser att det är en oerhört stor
            fråga och att vi på detta sätt indirekt accepterar att barn utnyttjas.
          </note>
          <note>
            Jag vill också understryka att detta inte var en ny fråga som
            dök upp under våren 1994. Flera av oss hade redan hösten 1992
            möjlighet att genom Rädda barnen ta del av det omfattande material
            som hade kommit fram vid olika rättegångar.
          </note>
          <note>
            Flera talare har refererat till dessa filmer. Jag vill bara understryka
            det som flera andra har sagt. För oss som tog del av filmerna
            under fem minuter kändes det som att det rörde sig om timmar.
            Bilderna levde och lever kvar på min näthinna under lång tid framöver,
            sannolikt under hela livet. De som har utrett frågan har tvingats
            att se dessa filmer under hundratals timmar.
          </note>
          <note>
            Flera av oss motionerade och tog upp frågan redan i januari 1993,
            men det var då bara fråga om enskilda motioner. Vi hade stora
            förhoppningar på propositionen. Vi trodde att regeringen skulle
            ta tag i detta, därför att det var ju det svar som flera av oss
            fick när vi tog upp frågan i riksdagen.
          </note>
          <note>
            Det var alltså en stor besvikelse att den borgerliga regeringen
            inte ville ta itu med frågan. Jag och många uppfattade det som
            att frågan inte var partiskiljande.
          </note>
          <note>
            Det handlar inte om ett socialistiskt eller ett borgerligt block,
            utan det handlar om hur vi ser till våra barns rättigheter och
            rätten att vara barn. Det visade sig att så inte var fallet. Då
            kom den sista möjligheten under våren 1994, nämligen att KU kunde
            agera. Det fanns en mycket god grund med partimotioner från flera
            partier och en tvärpolitisk motion från barngruppen här i riksdagen.
            Men inte heller detta hjälpte. Jag tycker att detta är mycket
            pinsamt för riksdagen.
          </note>
          <note>
            Vi fattar nu beslut i dag. Sedan kommer man att gå vidare med
            en utredning, som jag i och för sig tycker är angelägen, även
            om vi hade kunnat fatta beslut om att kriminalisera innehav från
            den 1 januari
          </note>
          <note>
            1995. Jag anser att en utredning om barnpornografi ändå hade
            varit viktig. Varför det? Jo, därför att beslutet om kriminalisering
            av innehav och konfiskering och de andra beslut som vi är på väg
            att fatta långt ifrån är tillräckliga. De är bra och nödvändiga,
            men jag hade önskat att beslutet i dag hade gällt även kriminalisering
            av innehav.
          </note>
          <note>
            Det handlar också om en hel del andra frågor. Det handlar om
            resurser för polisen för att man skall kunna utreda brotten. Det
            gäller resurser för behandlingsinsatser i fråga om de barn som
            har utsatts för dessa sexuella övergrepp och för behandlingsinsatser
            när det gäller förövarna. Det är väl ingen av oss som tror att
            någon som har gjort sig skyldig till det här brottet _ åstadkommit
            en barnpornografisk film eller uppenbarligen ha njutit av att
            ha sett en sådan _ efter att ha suttit i fängelse ett par år släpps
            fri med full insikt om att detta är ett brott mot barn, ett brott
            mot människor, om man inte får någon behandling. Utan någon insikt
            om vad man faktiskt har gjort är man fullt kapabel att gå ut och
            göra om samma sak.
          </note>
          <note>
            Jag anser att det är en rad andra insatser än kriminalisering
            av innehav som krävs. Det var det som jag hade önskat att utredningen
            framför allt skulle syssla med. Man borde se till att vi inte
            bara fattar beslut om lagar utan också se till att de kan tillämpas.
            Framför allt bör man stävja tillkomsten av barnpornografisk film.
          </note>
          <note>
            Herr talman! Till sist vill jag bara säga att det inte är rimligt
            att Sverige skall vara ett av de få länder i världen som är en
            frizon för barnpornografisk film.
          </note>
          <note>
            Det är mycket häpnadsväckande att så är fallet och att vi inte
            tidigare har kunnat förmå en enig riksdag att fatta dessa beslut.
          </note>
          <note>
            Avslutningsvis tillstyrker jag KU:s förslag till beslut på den
            här punkten.
          </note>
          <note type="speaker">
            Anf. 31 HÅKAN HOLMBERG (fp) replik:
          </note>
          <note>
            Herr talman! Jag noterar med glädje att Eva
          </note>
          <note>
            Zetterberg i slutet av sitt anförande sade att det också behövs
            en rad andra insatser än kriminalisering för att komma till rätta
            med det elände som barnpornografin innebär. Det är vi överens
            om. Det var väldigt bra att
          </note>
          <note>
            Eva Zetterberg sade detta. Just genom att hon sade detta medger
            hon ju faktiskt att det är inte så att det här problemet försvinner
            genom ett beslut om kriminalisering av innehav. Tidigare i hennes
            inlägg och i en del andra inlägg nu och tidigare har det intrycket
            skapats att det är precis det som det handlar om. Med denna enda
            åtgärd löser man hela detta enorma problem. Så enkelt är det ju
            inte. Detta är ju ett elände och en härva av olika typer av kriminalitet
            inom och utom Sverige, som dessutom tar sig olika former beroende
            på hur lagstiftningen ändras. Det gäller ju att inte fixera sig
            vid denna enda åtgärd och tro att det är inställningen till den
            som avgör huruvida man står på barnens sida eller inte, som det
            ibland heter. Jag reagerar väldigt starkt mot den typen av formuleringar.
          </note>
          <note>
            Som varenda människa säkerligen gör håller naturligtvis också
            jag med om att barnens rätt går före osv. Allt detta är helt riktigt.
            Men det löser ju inte problemet med att utforma en lag. Man kan
            inte skriva in i lagen att barnens rätt går före. En lag kan inte
            se ut så. En förändring av tryckfrihetsförordningen måste ju utformas
            på ett sådant sätt att man klarar av att göra distinktioner mellan
            det som vi inte under några omständigheter vill se och det som
            vi inte tycker att man skall reglera på ett sådant sätt att man
            skadar t.ex. möjligheten att uttrycka avvikande åsikter i samhället
            eller nya synpunkter i kulturella frågor. Det finns distinktionsproblem
            som på något sätt måste lösas. De som håller med om att det är
            bra att det skall göras en utredning bekräftar egentligen att
            det inte är så lätt som att bara lagstifta och sedan tro att problemet
            därigenom är löst. En lagstiftning måste ju utformas på något
            sätt. Den måste innehålla någonting som går att använda när man
            konfronteras med det verkliga problemet. Därför har jag uppfattat
            att mycket av den diskussion som har förts under våren, och som
            vi nu kan höra en viss efterklang av, inte har handlat så mycket
            om sakproblemet utan det har varit en diskussion mera om hur man
            skall föra en demonstrationspolitik med beslut vars egentliga
            värde vi inte riktigt vet. Vi skall se till att vi får en lagstiftning
            som verkligen går att använda på det sätt som vi är överens om.
          </note>
          <note type="speaker">
            Anf. 32 EVA ZETTERBERG (v) replik:
          </note>
          <note>
            Herr talman! Jag blir överraskad när Håkan
          </note>
          <note>
            Holmberg säger att vi som har talat för kriminalisering av innehav
            av barnpornografiska alster skulle tro att det vore enda metoden.
            Självfallet menar vi att det krävs en rad andra åtgärder på området.
            Men vad vi har betonat är att det också krävs att man har en lag
            i grunden som förbjuder även innehav. Jag tror att om Håkan Holmberg
            talar med de poliser som har skött utredningarna får han ett väldigt
            entydigt svar att detta är nödvändigt. Jag behöver nog inte uppehålla
            mig så länge vid den punkten.
          </note>
          <note>
            Men om Håkan Holmberg tror att vi inte har andra förslag och
            att vi inte inser att det inte räcker med lagstiftning utan att
            det krävs fler åtgärder, går det ju bra att gå tillbaka till motionerna.
            Det finns en tvärpolitisk motion från januari 1994 och en från
          </note>
          <note>
            Västerpartiet med Gudrun Schyman som första namn, där vi bl.a.
            tog upp detta med åldersgränser för barnpornografibrott som är
            en annan viktig punkt.
          </note>
          <note>
            Det finns alltså ingen motsättning här. Men man behöver ju bra
            lagstiftning i botten för att man skall kunna gå vidare med insatser
            som visar att vi tydligt och klart har tagit ställning när det
            gäller vad som är tillåtet och vad som inte är tillåtet i vårt
            land.
          </note>
          <note type="speaker">
            Anf. 33 HÅKAN HOLMBERG (fp) replik:
          </note>
          <note>
            Herr talman! Jag uppfattar situation så att vi ändå är överens
            om att ytterligare lagstiftning, utöver den som vi kommer att
            definitivt besluta om i dag, måste vara genomarbetad och klargöra
            vad som är förbjudet och inte är förbjudet. Den kan inte ha formen
            av allmänna uttalanden.
          </note>
          <note>
            Det som jag tidigare reagerade litet grand emot är den ton som
            har funnits i ett och ett annat inlägg.
          </note>
          <note>
            Inställningen till precis detta förslag och till om man skall
            fatta beslut genast eller om man skall ge sig tid att analysera
            vad beslutet närmare bestämt bör innehålla har varit det enda
            kriteriet på huruvida man över huvud taget anser eller inte anser
            att barnpornografi är ett elände som vi måste försöka att få bort
            från detta land. Den typen av inlägg reagerar jag fortfarande
            skarpt emot.
          </note>
          <note>
            Det som Eva Zetterberg sade i slutet av sitt huvudanförande tycker
            jag ändå var en klar förbättring i förhållande till en del av
            de orimligheter som tidigare har förekommit. Det har i debatten
            bl.a.
          </note>
          <note>
            förekommit tillmälen mellan olika personer som har haft olika
            synpunkter på just denna del.
          </note>
          <note type="speaker">
            Anf. 34 EVA ZETTERBERG (v) replik:
          </note>
          <note>
            Herr talman! Visst är det bra att vi är överens om att man skall
            skrida till handling. Men jag tycker ändå inte att detta kan bortförklara
            det faktum att man i den borgerliga regeringen och från vissa
            delar av de borgerliga partierna missade möjligheten att påskynda
            ärendet. Det är inte sant som Håkan Holmberg säger att det inte
            har funnits tid att utreda frågan, vilket
          </note>
          <note>
            Justitiedepartementet skulle göra, men man tog inte sin uppgift
            på allvar. Det är ju inte så att vi som har drivit frågan om en
            kriminalisering av innehav har talat i allmänna ordalag. Vi anser
            att det krävs lagstiftning som grund. Hur skall man annars kunna
            sätta in behandlingsåtgärder när det gäller en person som inte
            uppfattar att han eller hon har begått ett brott? Det blir ju
            inte tal om något fängelsestraff, och det blir inte tal om behandlingsinsatser
            för någon som inte har begått ett brott, eller hur? Därför menar
            jag att självkritiken och försumligheten faller väldigt hårt på
            den förra regeringen och på de borgerliga representanter som under
            förra mandatperioden hade möjlighet att genom KU agera och reparera
            den försyndelse som regeringen gjorde sig skyldig till.
          </note>
          <note>
            Det handlade inte om att agera alltför snabbt,
          </note>
          <note>
            Håkan Holmberg. Det handlade om att man inte tog möjligheten
            att göra verklighet av de förslag som fanns. Jag beklagar det.
            Nu börjar detta bli historia.
          </note>
          <note>
            Nu är det bråttom att sätta till alla resurser, både för att
            få en kriminalisering av barnpornografin och för att få till stånd
            de andra åtgärder som jag talade om.
          </note>
          <note type="speaker">
            Anf. 35 EWA LARSSON (mp):
          </note>
          <note>
            Herr talman! Att komma sist så här i debatten, där så mycket
            klokt är sagt av mina kvinnliga systrar här i plenisalen, är inte
            så lätt.
          </note>
          <note>
            Men först vill jag ändå uttrycka en förvåning över
          </note>
          <note>
            Håkan Holmbergs attityd här i salen. Han sitter som någon form
            av domare och kritiserar de olika kvinnliga inläggens attityder,
            kommatecken och punkt. Jag trodde att det var sakfrågan vi diskuterade.
          </note>
          <note>
            Eftersom Miljöpartiet är nytt i riksdagen får jag väl ändå instämma
            i en del av vad som tidigare har sagts. Jag börjar med att instämma
            i det Ewa
          </note>
          <note>
            Zetterberg sade om att Sverige har blivit barnpornografins förlovade
            land.
          </note>
          <note>
            Det var den 3 maj 1994 som KU röstade - en dag med sorgkant kring.
            Det var då man skulle besluta om kriminalisering av innehav av
            barnpornografi. Men när utskottets folkpartist Håkan Holmberg
            och de fyra moderaterna röstade emot, erhölls inte den majoritet
            som krävs för att få igenom en grundlagsändring.
          </note>
          <note>
            Sveket mot barnen var bekräftat.
          </note>
          <note>
            Kravet på kriminalisering som en av åtgärderna för att få slut
            på denna lukrativa marknad är ju gammalt. Det är mer än ett decennium
            gammalt. Det har debatterats tidigare här i kammaren, och allt
            fler politiker har satt sig in i frågan och förstått hur grova
            kränkningarna är. Under den tid som diskussionerna har pågått
            har marknaden förråats och övergreppen blivit allt grövre.
          </note>
          <note>
            Som också tidigare har nämnts har man nu gått så långt i Sverige
            att vi har fått in porrfilmer med tortyr av minderåriga. Här har
            man använt en metod som kallas subliminal perception som populistiskt
            brukar kallas för cocacolaeffekten. Man gör snabba inklipp i en
            längre sekvens som tar mindre än en sekund - det tar ungefär två
            sekunder att kritiskt analysera en bild.
          </note>
          <note>
            Denna cocacolaeffekt har mer och mer börjat användas också i
            den här typen av porrfilmer.
          </note>
          <note>
            Vid det beslag som man gjorde i Norrköping hittade man också
            i en flera timmar lång porrfilm den här typen av inklipp på grov
            tortyr. Detta är bara vad polisen hittar. Hur hög den svarta siffran
            är, allt de inte hittar, kan vi bara misstänka.
          </note>
          <note>
            Är gränsen nådd i Sverige nu? Det kan säkert bli värre så länge
            vi politiker inte markerar att det är slut.
          </note>
          <note>
            Porrindustrin vill ju tjäna pengar. Det är så marknaden fungerar.
          </note>
          <note>
            Justitiekanslern, som är den som väcker åtal vid den här typen
            av brott, begärde självfallet smugglaren i Norrköping häktad.
            Men lagmannen ansåg inte att det fanns någon grund för detta,
            så mannen försattes på fri fot. Ja, det är verkligheten i dag.
            Sveket mot barnen är bekräftat igen.
          </note>
          <note>
            Det finns väl ingen fråga som har varit och är så förankrad hos
            svenska folket som kriminaliseringen av innehav av barnpornografi.
            Här behövs det ingen folkomröstning kantad med ekonomiskt starka
            lobbyister. När Norrköpingsfallet togs upp i pressen var hela
            svenska folket lobbyister. Men dåvarande justitieministern ansåg
            att yttrandefriheten hotades om innehav av den här typen kriminaliserades,
            och yttrandefriheten ville hon försvara till varje pris.
          </note>
          <note>
            Jag tror att det var 259 ledamöter i riksdagen som ville ta ett
            ansvar för denna debatt, sätta stopp för frågan och rösta för
            kriminalisering. Men nu dröjer till 1999 innan denna extrema form
            av liberalism kan stoppas, på barnens bekostnad.
          </note>
          <note>
            Vissa frågor mår bra av att dras i långbänk. Men när det gäller
            den här frågan undrar jag om det inte borde vara kriminellt att
            inte kriminalisera innehav av barnpornografi. Ibland går det väldigt
            lätt att ändra i svensk grundlag med hänvisning till marknaden,
            men när barn används som marknad verkar det som om det vore låst
            för vissa politiker.
          </note>
          <note>
            Genom vår lagstiftning visar vi ju på attityder i den här frågan.
            Den är ett medel att visa på attityder, och jag vill påstå att
            riksdagen hitintills grovt har misslyckats.
          </note>
          <note type="speaker">
            Anf. 36 HÅKAN HOLMBERG (fp) replik:
          </note>
          <note>
            Herr talman! Jag skall inte upprepa de argument som jag tidigare
            har fört fram. Jag vill bara upplysa
          </note>
          <note>
            Ewa Larsson om att jag inte var ledamot av konstitutionsutskottet
            i våras. Den person som hon rätteligen borde attackera är Ingela
            Mårtensson. Detta säger jag just av det skälet att Ewa Larsson
            gång på gång upprepade att det skulle finnas någon form av skillnad
            mellan män och kvinnor i deras inställning i frågan. Det är ett
            synsätt som jag reagerar utomordentligt skarpt mot.
          </note>
          <note>
            Ewa Larsson må tycka att jag är en utomordentligt usel företrädare
            för det manliga släktet när jag lägger fram de synpunkter som
            jag tycker, tyvärr, är nödvändiga. Det har att göra med att lagar
            som vi beslutar om bör hänga ihop och vara utformade så att de
            passar in i den normala tryckfrihetsrättsliga grund som vi har.
            Det är alltså viktigt, vilket jag tidigare har sagt, att utforma
            lagar om kriminalisering så att de inte strider mot centrala tryckfrihetsrättsliga
            principer på andra områden. Här har tidigare talare i debatten,
          </note>
          <note>
            Sivert Carlsson och K-G Biörsmark, en annan ståndpunkt än jag.
            De tillhör också detta usla manliga släkte.
          </note>
          <note>
            Hädanefter skulle jag bara vilja slippa den här sortens inlägg
            med just den typen av argument.
          </note>
          <note>
            Använd gärna alla de andra argumenten, men påstå inte att detta
            är något skiljer män och kvinnor åt.
          </note>
          <note type="speaker">
            Anf. 37 EWA LARSSON (mp) replik:
          </note>
          <note>
            Herr talman! Den tolkningen får Håkan Holmberg själv stå för.
            Han kanske gör tolkningen beroende på att han just nu är den man
            som här försvarar KU:s inställning. Jag ber om ursäkt för att
            jag personifierade ställningstagandet genom Håkan
          </note>
          <note>
            Holmberg.
          </note>
          <note>
            Jag vill ändå säga till Håkan Holmberg att man ibland får göra
            ideologiskt avkall. Så är det för oss alla. I den här frågan hade
            det varit högst rimligt om verkligheten hade legat till grund
            för beslut för
          </note>
          <note>
            Moderaterna och Folkpartiet i KU.
          </note>
          <note>
            Här borde skyddet för barnen mot de övergrepp som barnpornografi
            innebär ha vägt tyngre än ideologiska skäl.
          </note>
          <note type="speaker">
            Anf. 38 DAN ERICSSON (kds):
          </note>
          <note>
            Herr talman! Jag vill bekräfta det som Håkan
          </note>
          <note>
            Holmberg nyss sade. Det finns flera män som är motståndare till
            den uppfattning han har, och jag är en av dem.
          </note>
          <note>
            Den 9 juni i våras fördes en lång och omfattande debatt i den
            här frågan. Flera kristdemokrater var då uppe i debatten och redogjorde
            för på vilket sätt vi har drivit den här frågan från kds sida
            för att få till stånd en innehavskriminalisering.
          </note>
          <note>
            Jag måste nu som flera andra här beklaga att vår riksdag inte
            lyckades samla sig till detta självklara beslut att få till stånd
            en innehavskriminalisering av barnpronografi från den 1 januari
            1995. Ansvaret för att så är fallet ligger hos Moderaterna och
            Folkpartiet.
          </note>
          <note>
            Dessa två partier har fördröjt innehavskriminaliseringen med
            fyra år. Det är flera talare före mig som har beskrivit effekterna
            av detta för dem som utsätts för dessa kränkningar.
          </note>
          <note>
            Dessa två partier bär också ansvaret för att fyrklöverregeringen
            inte lade fram ett sådant förslag.
          </note>
          <note>
            Håkan Holmberg har här sagt att man inte skall kasta fram förslag.
            Man måste ge sig tid att analysera beslut, osv. Som också har
            framgått av debatten här har det funnits tid. Justitiedepartementet
            hade under förra året en lång tid på sig att ta fram ett förslag,
            men man gjorde inte det.
          </note>
          <note>
            När kds inte fick med sig övriga partier i den dåvarande regeringen
            om att lägga fram ett sådant förslag ställde vi vår förhoppning
            till Sveriges riksdag. Det var i konstitutionsutskottet som vi
            tillsammans med Socialdemokraterna och flera tog initiativ till
            att här i parlamentet söka få den nödvändiga majoriteten för att
            få till stånd en innehavskriminalisering redan från årsskiftet
          </note>
          <note>
            1994/1995. Men dess värre misslyckades också detta.
          </note>
          <note>
            Håkan Holmberg sade att man inte kände till omfattningen och
            att det inte skulle vara ansvarsfullt att nu fatta dessa drastiska
            beslut, som han uttryckte det. Han skulle ha röstat för en innehavskriminalisering
            i EU-parlamentet, men här hemma i Sverige visste vi inte tillräckligt
            för att få fram denna lagstiftning. Man måste i en sådan här fråga
            kunna ställa ett krav på oss lagstiftare att vi klarar av att
            hantera en lagstiftning i detta ärende.
          </note>
          <note>
            Håkan Holmberg hävdade att lagstiftning är det enda som vi har
            pläderat för. Det har framgått här att det är inte bara detta
            det handlar om. Men det är ett verksamt redskap för att komma
            åt denna hantering.
          </note>
          <note>
            Det är vad det handlar om.
          </note>
          <note>
            Håkan Holmberg sade att vi som vill få till stånd ett sådant
            beslut, som vi hade hoppats skulle gälla nu från årsskiftet, skulle
            föra en demonstrationspolitik.
          </note>
          <note>
            Vad innebär detta, Håkan Holmberg?
          </note>
          <note>
            Jag tror att Folkpartiet och Moderaterna har gjort tryckfrihetslagstiftningen
            en björntjänst. Det är inte på detta sätt som vi skapar tilltro
            till vår lagstiftning. Det är inte på detta sätt som vi skapar
            tilltro till parlamentets möjligheter, kraft och styrka att agera
            i en för folket viktig fråga. Jag tror att man undergräver tilltron,
            och då är det allvarligt.
          </note>
          <note>
            I detta läge finns det nu ingenting annat att göra än att rösta
            igenom detta förslag. Vi får vänta fyra år på ett verksamt medel
            att komma åt barnpornografin, och det beklagar jag.
          </note>
          <note type="speaker">
            Anf. 39 HÅKAN HOLMBERG (fp) replik:
          </note>
          <note>
            Herr talman! Jag vill bara för klarhetens skull påminna Dan Ericsson
            om det jag sade för ett tag sedan om beslutet i EU-parlamentet.
            Jag skulle gärna ha röstat för det. Jag hoppas att alla ledamöter
            här om de suttit i detta parlament hade gjort samma sak.
          </note>
          <note>
            Men detta löser inte problemet med hur en lag skall utformas
            i de enskilda medlemsländerna, och inte heller i Sverige. Vi har
            här i alla fall exakt samma praktiska problem att ta hänsyn till.
            Det måste man göra när man fattar beslut.
          </note>
          <note>
            Vilka lagar det än är fråga om, och i synnerhet grundlagar och
            sådana ändringar av grundlagar som berör utomordentligt centrala
            och fundamentala principer, måste man ge sig tid och möjlighet
            att överblicka konsekvenserna.
          </note>
          <note>
            Det vi nu kommer att fatta beslut om -
          </note>
          <note>
            konfiskering och förverkande av vinster på grund av befattning
            med barnpornografi - är inte åtgärder som har den här typen av
            svåröverblickbara konsekvenser.
          </note>
          <note>
            En kriminalisering av innehav är tyvärr inte riktigt lika enkelt.
          </note>
          <note>
            Därför är jag mycket glad att det nu kommer att bli en ordentlig
            utredning så att vi får belyst vad en sådan lagstiftning, om den
            kommer till stånd, verkligen innebär och hur gränsdragningsproblem
            och annat kommer att lösas.
          </note>
          <note type="speaker">
            Anf. 40 DAN ERICSSON (kds) replik:
          </note>
          <note>
            Herr talman! Återigen säger Håkan Holmberg att lagstiftning inte
            löser problemet. Vem har sagt det?
          </note>
          <note>
            Det är ett viktigt redskap för att komma åt den här hanteringen,
            Håkan Holmberg. Det ni har gjort är att ni motsatt er att vi får
            fram det redskapet nu vid årsskiftet. Ni har fördröjt detta ytterligare
            fyra år.
          </note>
          <note>
            Man kan inte överblicka konsekvenserna, säger
          </note>
          <note>
            Håkan Holmberg. Jag minns från debatten i våras att man talade
            om snabbspår när det gäller grundlagsändringar och att man inte
            skall använda detta snabbspår, som man uttryckte det. Men det
            går tydligen ändå att göra det när det handlar om konfiskering.
          </note>
          <note>
            Varför skulle man inte kunna fatta ett sådant beslut om innehavskriminalisering?
            Vi vet att det finns underlag för att fatta ett beslut. Det är
            lätt att ta fram en lagstiftning. Vi vet att andra länder har
            en sådan. Men här i Sverige mälde sig Moderaterna och
          </note>
          <note>
            Folkpartiet ut så att vi inte fick fram detta verksamma beslut.
          </note>
          <note type="speaker">
            Anf. 41 HÅKAN HOLMBERG (fp) replik:
          </note>
          <note>
            Herr talman! Den enkla skillnaden är den att man är tvungen att
            fundera över en förändring av en grundlag. Sådant är något som
            man skall ta på ett mycket stort allvar. Det är inget man skriver
            ihop på en kafferast, och det tror jag inte någon på allvar menar.
          </note>
          <note>
            Om man skall förändra grundlagar, och i synnerhet sådana som
            berör så fundamentala principer för hela vårt statsskick som de
            principer som aktualiseras i kriminaliseringsfrågan, är detta
            svårare än att fatta beslut om konfiskering. Där finns inte den
            här typen av svåröverblickbara konsekvenser.
          </note>
          <note>
            Det har över huvud taget inte att göra med hur allvarligt man
            bedömer barnpornografi eller om man föreställer sig att lagstiftning
            av det ena eller andra slaget är det enda som hjälper. Jag tror
            inte att någon här på allvar tror att det bara är det som hjälper.
          </note>
          <note>
            Det jag har reagerat över vid några tillfällen i debatten är
            att det förekommit inlägg där det har låtit som om detta var den
            enda åtgärd som över huvud taget är relevant. Det tycker jag inte
            är ett rimligt sätt att beskriva en situation där det redan råder
            förbud mot produktion av barnpornografi.
          </note>
          <note>
            Vi kommer dessutom i dag att fatta beslut om ytterligare skräpningar
            av den lagstiftning som redan finns som innebär att vi skapar
            möjlighet för konfiskering och förverkande av vinster. Jag tycker
            att detta är ett stort framsteg.
          </note>
          <note type="speaker">
            Anf. 42 DAN ERICSSON (kds) replik:
          </note>
          <note>
            Herr talman! Man tar inte fram en lagstiftning på en kafferast,
            sade Håkan Holmberg. Nej, det är sant.
          </note>
          <note>
            Men det är inte heller någon som har begärt det.
          </note>
          <note>
            Dåvarande ansvarige för Justitiedepartementet hade lång tid på
            sig. Det har pågått utredningsarbete.
          </note>
          <note>
            Också konstitutionsutskottet hade viss tid på sig att klara av
            att hantera detta lagstiftningsarbete.
          </note>
          <note>
            Det finns exempel på andra utskott i detta parlament som tagit
            fram mycket omfattande lagstiftningar på eget initiativ. Men i
            den här frågan kunde inte konstitutionsutskottet samla sig och
            ta fram ett förslag. Jag begärde inte att man skulle göra det
            på en kafferast. Jag vet att man hade så oerhört mycket längre
            tid på sig.
          </note>
          <note>
            Sedan säger Håkan Holmberg att det låtit som om lagstiftning
            varit det enda sättet att komma åt den här hanteringen. Det må
            vara att det har låtit på det sättet, men det är ingen som har
            sagt det. Det kan inte vara ett bärande argument för att avvisa
            det här lagstiftningsförslaget.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 14 §.)
          </note>
          <note>
            12 § Normgivningsfrågor på dataskyddsområdet m.m. (vilande grundlagsbeslut)
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU7 Normgivningsfrågor på dataskyddsområdet m.m. (vilande
            grundlagsbeslut).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 14 §.)
          </note>
          <note>
            13 § Vallagsfrågor m.m.
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU11 Vallagsfrågor m.m.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 14 §.)
          </note>
          <note>
            14 § Förvaltningsfrågor
          </note>
          <note>
            Föredrogs konstitutionsutskottets betänkande
          </note>
          <note>
            1994/95:KU12 Förvaltningsfrågor.
          </note>
          <note type="speaker">
            Anf. 43 OLA KARLSSON (m):
          </note>
          <note>
            Herr talman! Utskottets betänkande behandlar ett antal förvaltningsfrågor
            av större eller mindre betydelse för vårt land. Jag tänkte helt
            kort beröra den reservation som finns i betänkandet.
          </note>
          <note>
            Vi reservanter begär att regeringen skall få i uppdrag att göra
            en aktiv inventering av de områden där myndighetsutövning utan
            problem kan överlämnas till privata företag eller organisationer.
            Vi anser att det behövs ett aktivt uppdrag till regeringen för
            att detta skall bli gjort. Majoritetens passiva förhållningssätt
            kommer enligt vår mening att leda till att ingenting händer på
            det här området.
          </note>
          <note>
            Herr talman! Med detta vill jag yrka bifall till reservationen
            och i övrigt till hemställan i utskottets betänkande.
          </note>
          <note type="speaker">
            Anf. 44 PÄR-AXEL SAHLBERG (s):
          </note>
          <note>
            Herr talman! Här är svängningarna stora från den stora, svåra
            och komplicerade frågan om barnpornografi till dessa förvaltningsfrågor
            som tycks vara av mer begränsad administrativ art.
          </note>
          <note>
            Socialdemokraterna, Centern, Vänstern och
          </note>
          <note>
            Miljöpartiet har i konstitutionsutskottet avstyrkt Ylva
          </note>
          <note>
            Annerstedts motion. Hon motionerar om myndighetsutövning. Motionen
            är litet mer vittsyftande än vad vi nyss hörde. Den avser nämligen
            att mer organiserat föra över myndighetsutövningen till privata
            företag eller organisationer.
          </note>
          <note>
            Den 18 september i år gick det svenska folket till valurnorna.
            Det valde i en överväldigande majoritet av kommuner och landsting
            en socialdemokratisk politik. Även i riksdagsvalet röstade en
            majoritet för förändring. Allra tydligast var dessa väljartendenser
            i de kommuner som längst, snabbast och kanske slarvigast rusat
            fram längs privatiseringsspåret.
          </note>
          <note>
            Därför är det inte förvånande att denna motion i den gamla andan
            fortfarande ligger på riksdagens bord. Mer bekymmersamt är det
            att moderater och folkpartister ingenting lärt. Myndighetsutövning
            är den del av den offentliga verksamheten som tydligast och mest
            märkbart för individen visar på den starka relation som finns
            mellan kollektivet stat eller kommun respektive den enskilde.
            Därför är det den gemensamma verksamhet som måste utföras med
            störst hänsynstagande och med stora inslag av omsorg.
          </note>
          <note>
            Att planmässigt privatisera denna del av verksamheten förefaller
            därför inte omdömesgillt. Att sedan föregående talare kallar motsatsen
            till denna planmässiga privatisering för passivitet är möjligen
            ett minne av de gamla och misslyckade tongångarna.
          </note>
          <note>
            Att det sedan finns vissa områden inom myndighetsutövandet som
            i begränsad omfattning kan lämpa sig för såväl privatisering som
            konkurrens motsäger inte det jag sagt.
          </note>
          <note>
            Vi socialdemokrater har därför initierat beslutet att avvisa
            motionen och i stället formulerat majoritetens ställningstagande.
            Där talar vi om att överlämnande av myndighetsutövning skall ske
            med stöd av lag.
          </note>
          <note>
            Beslutet bör föregås av noggranna överväganden och aktualiseras
            först när behov uppstår. Det är alltså ett helt annat angreppssätt
            på problemet.
          </note>
          <note>
            Jag tillstyrker därför konstitutionsutskottets förslag i det
            avseendet och i dess helhet i betänkande nr 12 och avvisar Folkpartiets
            och Moderaternas förslag om att begära förslag från regeringen
            på områden där myndighetsutövning utan problem kan överlämnas
            till privata företag eller organisationer.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            KU1 Valperiodens längd m.m. (vilande grundlagsbeslut)
          </note>
          <note>
            Kammaren biföll utskottets hemställan.
          </note>
          <note>
            KU2 Reformera riksdagsarbetet (vilande grundlagsbeslut m.m.)
          </note>
          <note>
            Kammaren biföll utskottets hemställan.
          </note>
          <note>
            KU3 En ombildning av arbetsgivarorganisationen för det statliga
            området (vilande grundlagsbeslut med följdlagstiftning)
          </note>
          <note>
            Mom. 1 (ändring i regeringsformen)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            275 för utskottet
          </note>
          <note>
            20 för res. 1
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 136 s, 67 m, 23 c, 22 fp, 16 mp, 11
          </note>
          <note>
            kds
          </note>
          <note>
            För res.: 1 s, 19 v
          </note>
          <note>
            Frånvarande: 24 s, 13 m, 4 c, 4 fp, 3 v, 2 mp, 4
          </note>
          <note>
            kds
          </note>
          <note>
            Mom. 2 (ändring i sekretesslagen)
          </note>
          <note>
            Kammaren biföll utskottets hemställan.
          </note>
          <note>
            KU4 Förvaring av allmänna handlingar hos andra organ än myndigheter
            (vilande grundlagsbeslut och följdlagstiftning)
          </note>
          <note>
            Kammaren biföll utskottets hemställan.
          </note>
          <note>
            KU5 Inkorporering av Europakonventionen och andra fri- och rättighetsfrågor
            (vilande grundlagsbeslut)
          </note>
          <note>
            Kammaren biföll utskottets hemställan.
          </note>
          <note>
            KU6 Ytterligare åtgärder mot barnpornografi m.m. (vilande grundlagsbeslut)
          </note>
          <note>
            Kammaren biföll utskottets hemställan.
          </note>
          <note>
            KU7 Normgivningsfrågor på dataskyddsområdet m.m. (vilande grundlagsbeslut)
          </note>
          <note>
            Kammaren biföll utskottets hemställan.
          </note>
          <note>
            KU11 Vallagsfrågor m.m.
          </note>
          <note>
            Kammaren biföll utskottets hemställan.
          </note>
          <note>
            KU12 Förvaltningsfrågor
          </note>
          <note>
            Mom. 2 (myndighetsutövning)
          </note>
          <note>
            1. utskottet
          </note>
          <note>
            2. res. (m, fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om samlad votering
          </note>
          <note>
            På förslag av förste vice talmannen medgav kammaren att de på
            föredragningslistan återstående ärenden fick avgöras i ett sammanhang
            efter avslutad debatt.
          </note>
          <note>
            15 § Haparanda skärgårds nationalpark
          </note>
          <note>
            Föredrogs jordbruksutskottets betänkande
          </note>
          <note>
            1994/95:JoU3 Haparanda skärgårds nationalpark
          </note>
          <note>
            (prop. 1993/94:254).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 29 §.)
          </note>
          <note>
            16 § Miljöklasser för bensin m.m.
          </note>
          <note>
            Föredrogs jordbruksutskottets betänkande
          </note>
          <note>
            1994/95:JoU5 Miljöklasser för bensin m.m. (prop.
          </note>
          <note>
            1994/95:4).
          </note>
          <note type="speaker">
            Anf. 45 GUDRUN LINDVALL (mp):
          </note>
          <note>
            Herr talman! Vi står i begrepp att fatta ett beslut angående
            miljöklassning av bensin. Enligt förslaget får vi en klass 2 och
            en klass 3, och den bensin som innehåller minst bly får en lägre
            skatteklass. Det är i och för sig ett mycket bra förslag. Miljöpartiet
            tycker att vi skall använda ekonomiska styrmedel för att få det
            som är minst miljöfarligt att gynnas på marknaden.
          </note>
          <note>
            Men det har visat sig att i och med det här förslaget missgynnas
            den petroleumprodukt som är minst miljöskadlig, nämligen någonting
            som kallas för akrylatbensin.
          </note>
          <note>
            Akrylatbensin är en petroleumprodukt, precis som vanlig bensin,
            men den tas fram på litet annat sätt, och den är betydligt miljövänligare
            än alla andra petroleumprodukter som finns. Den har betydligt
            lägre svavelhalt. Den har betydligt lägre blyhalt. Den innehåller
            mycket litet bensen, som är ett av de ämnen som man skall undvika
            i petroleumprodukter och som är mycket giftigt. Den innehåller
            betydligt färre aromater.
          </note>
          <note>
            Vid bifall till det betänkande som vi skall ta ställning till
            i dag kommer akrylatbensinen att missgynnas därför att den har
            en annan sammansättning som gör att den är flyktigare -
          </note>
          <note>
            ångtrycket är annorlunda. Med det förslag som finns i dag kommer
            den bensinen inte att kunna klassas som blyfri. Den kommer att
            hamna i en skatteklass som innebär att den beskattas som blyade
            produkter. Den kommer alltså att klart missgynnas på marknaden.
          </note>
          <note>
            Vi har fått reda på i jordbruksutskottet att det här egentligen
            är ett förbiseende från Naturvårdsverket som man djupt beklagar.
            Från Miljöpartiets sida måste jag bara instämma i det beklagandet.
          </note>
          <note>
            Naturligtvis skall det vara så att när vi fattar beslut om skatteklasser
            skall den bensin som är bäst också ha just de fördelar som man
            velat åstadkomma med ekonomiska styrmedel.
          </note>
          <note>
            Hur skall vi då kunna komma till rätta med det här? Såvitt jag
            förstår, har man i Norge gjort det lätt för sig. Man har sagt
            att i och med att akrylatbensin är den petrolumprodukt som är
            miljöbäst beskattas den inte alls!
          </note>
          <note>
            Akrylatbensin används i första hand till skotrar, till gräsklippare,
            till tvåtaktsmotorer och till sågar.
          </note>
          <note>
            Det är mycket viktiga användningsområden, därför att många av
            dessa redskap hanteras på ett sådant sätt att människor står nära
            avgaserna. I och med att man kan använda akrylatbensin utsätts
            man för betydligt mindre hälsoproblem än man gör när man använder
            bensin med låg blyhalt.
          </note>
          <note>
            Jag har förstått att vi i utskottet egentligen är litet bekymrade
            över att akrylatbensinen kommer att missgynnas så kraftigt. Jag
            har också förstått att regeringen håller på att se över frågan
            och har tänkt sig att komma med ett tillägg som gör att akrylatbensinen
            så snabbt som möjligt hamnar i rätt skatteklass. Den skatteklassen
            borde vara bättre än det vi i dag kallar miljöklass 2.
          </note>
          <note>
            Vi diskuterade i jordbruksutskottet i går om vi skulle återremittera
            ärendet just för att inte missgynna akrylatbensinen under den
            tid det tar för regeringen att få fram ett förslag som gör att
            bensinen hamnar rätt. Jag har förstått att Miljöpartiets synpunkt,
            dvs. att ärendet egentligen borde återremitteras, av skilda skäl
            inte kommer att vinna bifall. Man menar att det är lika bra att
            köra nu, och sedan får man klara av de olycksfall som har skett
            i efterhand. Under den tiden kommer akrylatbensinens konkurrenskraft
            att snedvridas kraftigt. De som köper denna bensin, framför allt
            till motorsågar, kommer alltså att få köpa en produkt som är betydligt
            dyrare än den bensin som klassas som miljöklass 2. Det finns en
            stor risk för att många av dessa människor kommer att använda
            den bensin som är billigast av ekonomiska skäl och utsätta sig
            för en betydligt större hälsorisk och miljörisk än vad som är
            nödvändigt. Det är mycket olyckligt.
          </note>
          <note>
            Förbiseendet från Naturvårdsverket och från de partier som har
            jobbat med propositionen - både förra regeringen och denna regering
            - är litet märkligt. Det är väl känt att denna produkt finns på
            marknaden. Om man menar allvar med att indela i skatteklasser
            så att det som är miljöbäst också gynnas är det konstigt att inte
            akrylatbensinen har varit en av de bensinsorter som man verkligen
            har sett över i sammanhanget.
          </note>
          <note>
            Vi har förstått att regeringen avser att skyndsamt lägga fram
            förslag om en förändring så att akrylatbensinen i fortsättningen
            inte kommer att missgynnas. Jag anser dock att vi inte skall släppa
            fram betänkandet innan akrylatbensinen är med i betänkandet. Därför
            yrkar jag på återremiss för ärendet.
          </note>
          <note type="speaker">
            Anf. 46 LENNART BRUNANDER (c):
          </note>
          <note>
            Herr talman! Det är egentligen ett ganska viktigt beslut om miljöklassning
            av bensin vi har att fatta. Vi har arbetat med frågan ganska länge.
            Vi har försökt att få fram ett bra förslag, och det har vi lyckats
            med till slut.
          </note>
          <note>
            Men ingenting är fullkomligt - ej heller detta. De bekymmer som
            Gudrun Lindvall har redovisat är i allt väsentligt riktiga. De
            ansträngningar som har gjorts för att få fram bättre bensin, både
            ur hälsosynpunkt och ur miljösynpunkt, tillgodoses inte i förslaget.
          </note>
          <note>
            Naturvårdsverket har som sagt gjort ett förbiseende när man har
            klassat bensinen.
          </note>
          <note>
            Man skall naturligtvis inte överdriva alltför mycket, eftersom
            det i pengar räknat inte gäller så förfärligt mycket. Akrylatbensinen
            kostar 4-5 kr mer per liter än den vanliga bensinen just därför
            att den är dyrare att framställa. Detta beslut innebär att den
            direkt kommer att kosta ytterligare 6 öre mer per liter.
          </note>
          <note>
            I slutskedet kommer det naturligtvis att bli litet mer eftersom
            priset förmeras på vägen fram till konsumenten. Det har naturligtvis
            ingen ekonomiskt avgörande betydelse, men det är fel signal.
          </note>
          <note>
            Det är rätt att vi därför, som Gudrun Lindvall sade, har diskuterat
            att lägga fram ett förslag om återremiss för att göra något åt
            det. Men vi gör inte det. Det finns en del saker som gör att det
            är viktigt att hela förslaget går igenom.
          </note>
          <note>
            Det är tänkt att skatteklassningen skall råda redan från den
            1 december, och det är kopplat till skatteutskottets förslag i
            nästa ärende om skattefrågorna. Det är också kopplat till överenskommelser
            med petroleumbranschen. Om vi har rätt uppgifter har dessutom
            regeringen uppmärksammat frågan. De statssekreterare som jobbar
            med dessa frågot samlas enligt de uppgifter vi har fått i dag
            för att diskutera en förändring och ett nytt förslag som kan korrigera
            misstaget. Det tycker jag att vi orkar med att vänta på.
          </note>
          <note>
            Därför yrkar jag bifall till hemställan i betänkandet. Vi får
            ha uppmärksamheten riktad på att ändringarna kommer till.
          </note>
          <note>
            Själv har jag engagerat mig mycket för att försöka få bort skatten
            på denna typ av bensin i kammaren under många år, men det har
            inte lyckats. Den majoriteten har jag inte lyckats skapa. Det
            hör egentligen inte till detta ärende, utan det tas upp litet
            längre fram.
          </note>
          <note>
            Eftersom Gudrun Lindvall nämnde Norge kan jag som kuriosa säga
            att de motioner vi har väckt i den svenska riksdagen och resultatet
            av den behandling frågan har fått här skickades över till de företag
            i
          </note>
          <note>
            Norge som gör denna bensin. Där antog man helt enkelt förslaget.
            Ansträngningarna i den svenska riksdagen gav bättre resultat i
            Norge. Det är kanske att beklaga för oss som har jobbat med frågan.
          </note>
          <note>
            Det faktum att akrylatbensinen inte skall tillhöra miljöklass
            2 är inte bra. Det är fel signal. Det är ingen katastrof eftersom
            det inte rör så förfärligt mycket i pengar räknat, och vi förväntar
            oss att man snabbt får fram en förändring. Därför yrkar jag bifall
            till hemställan i betänkandet just nu.
          </note>
          <note type="speaker">
            Anf. 47 GUDRUN LINDVALL (mp)
          </note>
          <note>
            replik:
          </note>
          <note>
            Herr talman! Lennart Brunander tar upp en del saker som jag har
            misstänkt när det gäller förslaget, nämligen att det finns olika
            intressen.
          </note>
          <note>
            Petroleumindustrin har legat bakom många av de parametrar som
            har fastställts för miljöklass 2. Jag tycker att det är märkligt
            att parametrarna har satts precis på ett sådant sätt att akrylatbensin
            inte kan innefattas i miljöklass 2.
          </note>
          <note>
            De stora producenterna som tillverkar bensin i miljöklass 2 gynnas
            nu naturligtvis framför de små prodeucenterna som producerar akrylatbensin.
            Det är inte de stora oljebolagen som producerar akrylatbensin
            i Sverige i dag, utan det är de små. Det innebär också att de
            små bolag som verkligen vågar satsa på en miljöriktig produkt
            får totalt fel signaler från Sveriges riksdag. Det anser jag är
            ytterst allvarligt. Vill vi ha i gång en miljöindustri i Sverige,
            och vill vi ha bolag som vågar satsa rätt, måste vi också vara
            mycket nogranna när vi tar fram förslagen så att vi inte hamnar
            så fel som vi gör nu.
          </note>
          <note>
            Det är förvånande att höra Lennart Brunander säga att Centern
            har engagerat sig mycket i denna fråga.
          </note>
          <note>
            Det borde har märkts på det betänkande som har tagits fram, som
            ju egentligen kommer från den borgerliga regeringen. Man är kanske
            inte helt överens inom
          </note>
          <note>
            Centern om att akrylatbensinen skall gynnas framför en del andra
            petroleumprodukter. Jag bara undrar.
          </note>
          <note type="speaker">
            Anf. 48 LENNART BRUNANDER (c)
          </note>
          <note>
            replik:
          </note>
          <note>
            Herr talman! Man kan gärna få undra över hur olika saker kommer
            till, Gudrun Lindvall. Det gör man ibland.
          </note>
          <note>
            Centerpartiet har varit ganska ensamt om att slåss för att ta
            bort skatten på akrylatbensinen. Men det har inte med detta ärende
            att göra. Det vi talar om är miljöklassning av bensin.
          </note>
          <note>
            Gudrun Lindvall och jag är helt överens om vad som är fel och
            hur det skall rättas till. Jag tror inte att vi skall måla upp
            spöken och säga att någon har varit med och petat för att det
            skulle bli fel. Jag tror att det är blott och bart ett förbiseende.
            Man har inte varit uppmärksam på denna fråga på Naturvårdsverket.
          </note>
          <note>
            Det har som Gudrun Lindvall också sade att göra med ångtrycket.
            En av fördelarna med denna typ av bensin är att den har ett lågt
            ångtryck. Nu ligger det lägre än reglerna säger, och då faller
            bensinen utanför miljöklassen. Det är inte bra. Vi har haft samma
            bekymmer med blandningarna mellan paraffin och rapsolja. Det var
            exakt samma sak. Vi har haft svårt att få det att rättas till
            också.
          </note>
          <note>
            Man har sagt att det skall kunna ske förändringar ganska snabbt.
            Det är vår uppgift att se till att det blir så.
          </note>
          <note type="speaker">
            Anf. 49 GUDRUN LINDVALL (mp)
          </note>
          <note>
            replik:
          </note>
          <note>
            Herr talman! Det märkliga är just att vi har fått krav på ett
            ångtryck som ligger precis så högt att akrylatbensin inte kommer
            med. Man borde ha varit observant på detta i ett tidigare skede,
            när frågan behandlades i jordbruksutskottet. Även vi i
          </note>
          <note>
            Miljöpartiet borde naturligtvis ha varit observanta, vilket vi
            tyvärr inte var. Eftersom Lennart Brunander kände till förhållandena
            är jag förvånad över att frågan inte togs upp i den diskussion
            vi hade runt betänkandet i jordbruksutskottet. Jag aktualiserade
            frågan i jordbruksutskottet i går efter att ha blivit uppvaktad
            av industrin.
          </note>
          <note>
            Jag hoppas att Miljöpartiet, förhoppningsvis tillsammans med
            i alla fall delar av Centern, kan se till att akrylatbensinen
            blir befriad från skatt och att vi tillsammans kanske kan vara
            mer framgångsrika än vad Centern uppenbarligen har varit hittills.
          </note>
          <note type="speaker">
            Anf. 50 LENNART BRUNANDER (c)
          </note>
          <note>
            replik:
          </note>
          <note>
            Herr talman! Jag förutsätter också att vi kan hjälpas åt. Jag
            tror att det behövs fler som hjälper till för att vi skall få
            igenom förändringen. Jag utgår också från att den nuvarande regeringen
            kommer att hjälpa till.
          </note>
          <note type="speaker">
            Anf. 51 INGA-BRITT JOHANSSON (s):
          </note>
          <note>
            Herr talman! Vi är alla överens om att det är en miss som är
            gjord, och vi beklagar det. Däremot är vi inte överens om att
            det skulle vara till någon fördel att återremittera detta ärende
            och därmed förhindra den miljövinst som vi gör genom att de nya
            skattesatserna kan träda i kraft den 1 december. Jag yrkar bifall
            till utskottets hemställan och avslag på återremissyrkandet.
          </note>
          <note>
            Det är beklagligt att sådana här missar sker och att de hänger
            med rakt igenom. Jag vill poängtera det faktum att det inte fanns
            någon motion från miljöpartiet som försökte rätta till det hela
            när vi behandlade ärendet i utskottet. Att frågan kom upp över
            huvud taget berodde på att den berörda industrin kontaktade oss
            ledamöter från olika håll nu under helgen.
          </note>
          <note>
            Nu har jag talat med departementet. Där säger man att Naturvårdsverket
            har gjort ett underlag som kommer till departementet inom en vecka
            och att man utgår från att det skall gå att lägga fram en proposition
            som behandlar akrylatbensinen före jul. Sedan beror det naturligtvis
            på oss i riksdagen hur snabbt vi behandlar det. Med den korta
            tid som det handlar om kan jag inte alls tro att det kommer att
            slå ut den industri som tillverkar akrylatbensinen, utan vi kan
            få en tillfredsställande behandling.
          </note>
          <note type="speaker">
            Anf. 52 GUDRUN LINDVALL (mp)
          </note>
          <note>
            replik:
          </note>
          <note>
            Herr talman! Det är riktigt att det inte fanns någon motion från
            Miljöpartiet om detta. Det beror på att industrin inte hade kontaktat
            oss utan
          </note>
          <note>
            Socialdemokraterna. Det gjordes i mitten av oktober, alltså innan
            vi behandlade ärendet i jordbruksutskottet. Det gör det så mycket
            underligare att det inte fanns synpunkter från Socialdemokraterna
            på detta när vi behandlade ärendet i jordbruksutskottet.
          </note>
          <note>
            Jag skall ta kontakt med den berörda industrin och tala om vilka
            vägar man bör gå i fortsättningen för att de synpunkter man framför
            verkligen skall komma fram till utskottet. Det är uppenbart att
            det brev som skickades den 18 oktober till Socialdemokraterna,
            till miljöministern, inte har föranlett någon fortsatt diskussion
            inom den socialdemokratiska gruppen. Det kan jag bara beklaga.
            Hade det gjort det, hade vi kunnat rätta till detta vid behandlingen
            i jordbruksutskottet.
          </note>
          <note>
            Jag fick kännedom om detta i fredags och har agerat så fort jag
            har kunnat, vilket var på jordbruksutskottets sammanträde i går.
            Hade jag fått vetskap om felaktigheten på ett tidigare stadium,
            hade jag naturligtvis försökt rätta till den när ärendet behandlades
            i jordbruksutskottet.
          </note>
          <note>
            Jag hoppas att jag i fortsättningen kan se till att jag är bättre
            informerad i tid. Det beror kanske också på att det är så kort
            tid efter valet. Vad jag hoppas på är att socialdemokraterna menar
            allvar med att man skyndsamt skall utreda frågan och komma fram
            med ett förslag som helst gör att vi får, som i Norge, en skattebefrielse
            för akrylatbensinen. Det är vad som behövs för att denna produkt
            skall öka på marknaden.
          </note>
          <note>
            I dag används akrylatbensin i första hand som ett tvåtaktsbränsle.
            Men den kan mycket väl användas i fyrtaktsmotorer. Den håller
            på att bli billigare.
          </note>
          <note>
            Produktionsförhållandena gör att priset på produkten sjunker.
            Den kommer snart, om vi får en riktig skatteklassning, att vara
            mycket konkurrenskraftig på marknaden. Men då krävs det att vi
            politiker verkligen menar allvar när vi säger att vi skall gynna
            de miljöriktiga produkterna och se till att vi får en skatteklassning
            som gynnar denna produkt. Det är bråttom, Socialdemokraterna!
          </note>
          <note>
            Anf. 53 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Liksom Gudrun Lindvall fick jag och, såvitt jag
            förstår, de flesta andra information om detta i fredags och lördags.
            Vi har alltså agerat lika fort allihop.
          </note>
          <note>
            Huruvida det kommande förslaget från regeringen kommer att innehålla
            någon skattebefrielse eller inte har jag faktiskt ingen uppfattning
            om. Det enda jag har en uppfattning om är att det kommer ett förslag
            och att det förslaget kommer tämligen snabbt.
          </note>
          <note type="speaker">
            Anf. 54 GUDRUN LINDVALL (mp)
          </note>
          <note>
            replik:
          </note>
          <note>
            Herr talman! Det brev som jag har fått mig till handa är skrivet
            till miljöminister Anna Lindh, och hon har fått det den 18 oktober.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 29 §.)
          </note>
          <note>
            17 § Differentierad skatt på blyfri bensin
          </note>
          <note>
            Föredrogs skatteutskottets betänkande
          </note>
          <note>
            1994/95:SkU1 Differentierad skatt på blyfri bensin
          </note>
          <note>
            (prop. 1994/95:11).
          </note>
          <note type="speaker">
            Anf. 55 LARS BÄCKSTRÖM (v):
          </note>
          <note>
            Herr talman! Detta ärende hänger till stor del samman med det
            förra ärendet. Jag erinrar mig att min mormor brukade säga åt
            mig att fort och väl inte följs åt. Man skulle kunna tro att detta
            ärende har beretts oerhört skyndsamt, och därför har det blivit
            en del lapsusar. Så är det inte. Detta ärende har gått ganska
            långsamt. Ibland kan tyvärr sakta och bristfälligt också följas
            åt.
          </note>
          <note>
            Från Vänsterpartiets sida motionerade vi om dessa frågor i januari
            i år. Vi konstaterade att detta var ett uppdrag som Naturvårdsverket
            fick 1992 och att det sedan länge har funnits ett färdigt utredningsförslag
            som har remissbehandlats och godkänts. Vi motionerade därför i
            januari om att man skulle få denna miljödifferentiering inom klass
            2 skyndsamt.
          </note>
          <note>
            Det hände ingenting från regeringssidan, den dåvarande borgerliga
            regeringen. Detta var en av de sista propositioner som regeringen,
            och Bo Lundgren som dåvarande skatteminister, lämnade. Man får
            väl säga att det var tur att han hann med detta innan regeringen
            fick avgå. Annars hade det sett mycket illa ut.
          </note>
          <note>
            Vi tycker att det är bra att det äntligen har kommit ett förslag
            om en differentiering. Men vi tycker att en differentiering på
            6 öre är för svag. Vi har sagt i vår motion att vi vill ha en
            kraftigare differentiering på
          </note>
          <note>
            10-15 öre. Det skulle ge en större styrka för att få över konsumtionen
            till en bättre miljöprofil. Vi har inte fått stöd för det i utskottet
            än så länge. Vi tror att vi kommer att få det så småningom.
          </note>
          <note>
            Vi har nu två moment att behandla. Det första är att godkänna
            den differentiering som föreslås. Det stöder vi naturligtvis.
            När det gäller mom. 2 i utskottets hemställan yrkar vi bifall
            till
          </note>
          <note>
            Vänsterpartiets förslag, att riksdagen skall ge regeringen till
            känna att det behövs en kraftigare rabatt inom intervallet 10-15
            öre.
          </note>
          <note>
            Herr talman! Vi yrkar bifall till Vänsterpartiets yrkande beträffande
            mom. 2.
          </note>
          <note>
            Det har förekommit en debatt tidigare om akrylatdrivmedel - det
            är väl produktnamnet Aspen man tänker på framför allt. Jag delar
            de synpunkter som Miljöpartiet har framfört, som också
          </note>
          <note>
            Socialdemokraterna, regeringssidan, och även
          </note>
          <note>
            Centern håller med om. Men vi vinner ingenting på att ännu en
            gång låta bli att ta ett steg i rätt riktning.
          </note>
          <note>
            Vi kan mycket väl ta ett steg i rätt riktning nu och sedan tillsammans
            ta ännu fler steg, så att vi kan komma till rätta med det fel
            som gjorts vad gäller
          </note>
          <note>
            Aspen och akrylatbensinen.
          </note>
          <note type="speaker">
            Anf. 56 RONNY KORSBERG (mp):
          </note>
          <note>
            Herr talman! Oavsett vem som har föreslagit vad och hur långsamt
            eller snabbt ärendet har beretts när det gäller miljöklassningen,
            tycker vi att det är bra att det äntligen sker någonting på detta
            område. Det är en sak som Miljöpartiet har slagits för under en
            längre tid, att vi skall få en tydlig skillnad mellan olika produkter,
            så att man, bl.a. med hjälp av lagen om kemiska produkter, kan
            peta bort det som inte är så bra.
          </note>
          <note>
            Om man tittar på förslaget till prisdifferentiering inser man
            ganska lätt att den föreslagna skillnaden inte kommer att räcka
            till för att ge den styreffekt och den förändring av konsumtionsmönstret
            vi eftersträvar.
          </note>
          <note>
            Vi förutsätter också att frågan om akrylatbensin kommer att behandlas
            snabbt, att vi får med den i miljöklassningen och att den hamnar
            i den klass där den bör hamna.
          </note>
          <note>
            Vi kan inte heller inse att den skillnad som
          </note>
          <note>
            Vänsterpartiet föreslår, 10-15 öre, skulle räcka till.
          </note>
          <note>
            Verkligheten är den att skillnaden mellan vanliga bensinmärken
            är minst 50 öre. Folk kommer alltså inte att upptäcka skillnaden
            prismässigt på dessa olika produkter. Det är ju den styrsignalen
            vi efterlyser. För att få den effekten är det nödvändigt med en
            skillnad som är i storleksordningen 1 krona.
          </note>
          <note>
            Det är därför vi har föreslagit det här. Vi kan inte acceptera
            synsättet att det är produktionskostnadsskillnaden som skall vara
            avgörande för vilken skatteskillnad det skall vara.
          </note>
          <note>
            Syftet med lagstiftningen är självfallet att få till stånd en
            förändring av konsumtionsmönstret. Då måste man använda sådana
            styrsignaler som uppfattas av marknaden - av konsumenterna. De
            ser prislappen på bensinmackens skyltar. Därför föreslår vi, som
            sagt, denna skillnad på 1 krona.
          </note>
          <note>
            Mot bakgrund av det anförda vill jag yrka bifall till reservation
            2.
          </note>
          <note>
            Anf. 57 LISBETH STAAF-
          </note>
          <note type="speaker">
            IGELSTRÖM (s):
          </note>
          <note>
            Herr talman! Skatteutskottets betänkande nr 1 tar upp frågan
            om differentierad skatt på blyfri bensin.
          </note>
          <note>
            Det föreslås att de nya miljöklasserna för oblyad bensin läggs
            till grund för en differentiering av bensinskatten. Det är enligt
            vad som anförts i proposition nr 11 lämpligt att rabatten för
            miljöklass 2
          </note>
          <note>
            bestäms så att den motsvarar skillnaden i produktionskostnad
            mellan miljöklass 2 och miljöklass 3. Rabatten för miljöklass
            2 föreslås mot denna bakgrund uppgå till 6 öre per liter, vilket
            uppnås genom en höjning av skatten för övrig bensin.
          </note>
          <note>
            Bensinskatt skall således utgå med 3 kr och 14 öre per liter
            i miljöklass 2, 3 kr och 20 öre per liter i miljöklass 3 och 3
            kr och 71 öre per liter för blyad bensin fr.o.m. den 1 december
            1994.
          </note>
          <note>
            I motionerna Sk1 av Vänsterpartiet och Sk2 av
          </note>
          <note>
            Miljöpartiet framförs bl.a. att man vill se en starkare stimulans
            för miljöklass 2 och en större rabatt.
          </note>
          <note>
            Utskottsmajoriteten tillstyrker förslaget om en differentierad
            skatt på blyfri bensin enligt propositionens förslag, dvs. att
            rabatten skall motsvara skillnaden i produktionskostnaden mellan
            miljöklass 2
          </note>
          <note>
            och miljöklass 3. Enligt de överväganden som
          </note>
          <note>
            Naturvårdsverket har redovisat i sin rapport kan en alltför stor
            rabatt dels ge upphov till oönskade förskjutningar i konkurrensavseende,
            dels medföra en alltför kraftig styrning av goda bensinkvaliteter
            till den svenska marknaden med påföljd att kvaliteten på andra
            marknader försämras.
          </note>
          <note>
            När det gäller motionsyrkandena om större framtida rabatter utgår
            utskottet ifrån att regeringen följer utvecklingen på området
            och vid behov vidtar nödvändiga åtgärder.
          </note>
          <note>
            Herr talman! Jag yrkar bifall till utskottets hemställan och
            avslag på reservationerna.
          </note>
          <note>
            Herr talman! Om det blir en återremiss av det föregående ärendet
            måste även det här ärendet återremitteras, eftersom de hör samman.
          </note>
          <note type="speaker">
            Anf. 58 RONNY KORSBERG (mp) replik:
          </note>
          <note>
            Herr talman! Resonemanget om att produktionskostnadsskillnaden
            på 6 öre skulle vara avgörande därför att man vill vidmakthålla
            ett slags konkurrensneutralitet håller inte. Av förarbetena till
            det här förslaget framgår att industrin säger att om man får en
            större rabatt och en större skillnad kommer produktionsomställningen
            att gå mycket mycket snabbare. Fler bolag kommer att kunna investera
            i den förändring som är nödvändig i produktionsanläggningar för
            att göra det möjligt att övergå till produktion av bättre bensin.
          </note>
          <note>
            Effekten av en sådan här liten skillnad blir faktiskt att man
            bromsar industrins möjligheter att genomföra omställningar, trots
            att den kanske vill. Det är självklart att man uppfattar signalerna
            från marknaden om att bensinen måste bli bättre för miljön. Om
            man inte får de ekonomiska incitamenten för att göra den investeringen,
            tror jag att man avvaktar. Det är trist att ett förslag som bromsar
            goda initiativ läggs fram, eftersom man inte ordentligt har satt
            sig in i hur styrmekanismerna fungerar. Man har inte heller lyssnat
            på signalerna från industrin, där det framgår att industrin vill
            ha en ordentlig skillnad för att snabbt kunna göra omställningar.
          </note>
          <note>
            Anf. 59 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Herr talman! Som jag sade i mitt huvudanförande har Naturvårdsverket
            i sin rapport framfört att det är bra med just denna skillnad.
            Utskottsmajoriteten har funnit att det är en lämplig nivå och
            att det kommer att få genomslag ganska snabbt.
          </note>
          <note type="speaker">
            Anf. 60 RONNY KORSBERG (mp) replik:
          </note>
          <note>
            Herr talman! Jag är ganska övertygad om att det inte kommer att
            få ett genomslag. Skillnaden är så liten att den inte märks på
            marknaden. När man säger att det här är en lagom nivå grundar
            man sig på att man inte vill rubba konkurrensförhållandet. Då
            skall man hålla i minnet att marknaden själv rubbar balansen på
            ett ganska drastiskt sätt då och då genom olika omkastningar.
            Det är en verklighet som man lever med i företagen och är van
            att hantera.
          </note>
          <note>
            Industrin säger själv, enligt förarbetena, att den är tacksam
            - om man skall tolka det så - för starkare styrsignaler. Då skulle
            det gå snabbare att ställa om.
          </note>
          <note>
            Industrin behöver lönsamhet i investeringarna.
          </note>
          <note>
            Anf. 61 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Herr talman! Utskottsmajoriteten vidhåller att det här är en
            lämplig nivå när det gäller skillnaden mellan de olika klasserna.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 29 §.)
          </note>
          <note>
            18 § Verksamheten inom Europarådet
          </note>
          <note>
            Föredrogs utrikesutskottets betänkande
          </note>
          <note>
            1994/95:UU2 Verksamheten inom Europarådet
          </note>
          <note>
            (redog. 1993/94:ER1 och skr. 1993/94:248).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 29 §.)
          </note>
          <note>
            19 § Tillämpning i fråga om Haiti av lagen om vissa internationella
            sanktioner
          </note>
          <note>
            Föredrogs utrikesutskottets betänkande
          </note>
          <note>
            1994/95:UU4 Tillämpning i fråga om Haiti av lagen
          </note>
          <note>
            (1971:176) om vissa internationella sanktioner
          </note>
          <note>
            (prop. 1994/95:24).
          </note>
          <note>
            Anf. 62 KARL-GÖRAN
          </note>
          <note type="speaker">
            BIÖRSMARK (fp):
          </note>
          <note>
            Herr talman! När den demokratiskt valde president Jean-Bertrand
            Aristide den 15 oktober i år återvände till Haiti för att fortsätta
            det svåra och mödosamma arbetet för demokrati i Haiti var det
            en viktig milstolpe i Haitis historia.
          </note>
          <note>
            Betänkande nr 4 från utrikesutskottet, Tillämpning i fråga om
            Haiti av lagen om vissa internationella sanktioner, är ett märkligt
            betänkande. Historien har nämligen hunnit i kapp och gått förbi
            Sveriges riksdag.
          </note>
          <note>
            Haitis historia präglas av ett mödosamt arbete för demokrati
            med många avbrott och långa perioder av diktatur. Haiti uppnådde
            självständighet redan 1804
          </note>
          <note>
            och blev den första självständiga staten bland kolonierna i Latinamerika.
            Den mest berömda perioden var nog Duvalierregimen 1957-1986 med
          </note>
          <note>
            Papa Doc och Baby Doc.
          </note>
          <note>
            År 1990 höll man val. I januari 1991 valdes
          </note>
          <note>
            Aristide till president med 67 % majoritet. År 1991
          </note>
          <note>
            genomfördes kuppen med Raoul Cedras. Aristide blev tvungen att
            tillsammans med många parlamentariker gå i landsflykt. De vistades
            i USA och Kanada.
          </note>
          <note>
            För att bryta det politiska dödläget antog FN den 6
          </note>
          <note>
            maj 1994 en resolution om utökade sanktioner mot
          </note>
          <note>
            Haiti innebärande ett totalt handelsembargo. Den 29
          </note>
          <note>
            september antog FN en ny resolution om hävandet av sanktionerna
            dagen efter den dag då president Aristide återvänder till Haiti.
            Det ägde rum den 15 oktober i år. Historien har alltså i detta
            fall hunnit i kapp och gått förbi Sveriges riksdag.
          </note>
          <note>
            Vi kommer i dag att ta ställning till sanktioner som redan har
            upphört. Jag förstår dock att det är nödvändigt med den här proceduren
            så att man i efterhand kan reagera och åberopa lagen.
          </note>
          <note>
            Tre dagar efter det att Aristide återkom till Haiti hade jag
            tillfälle att besöka det haitiska parlamentet och tala i det såsom
            förste utländske parlamentariker från ett demokratiskt land. Jag
            var där tillsammans med andra parlamentariker från bl.a. Kanada
            för att ge stöd åt den demokratiska processen. Syftet var också
            att hjälpa parlamentarikerna i organisationen
          </note>
          <note>
            PGA - Parliamentarians for Global Action. Flera av ledamöterna
            i denna riksdag är med i den organisationen. Den stöder parlamentariker
            som har det besvärligt under olika perioder av diktatur. Nu är
            dessa parlamentariker tillbaka i Haiti igen. Det demokratiska
            arbetet fortgår. Tanken är att Haiti skall ha val i januari. Det
            är nu viktigt att ge Haiti stöd i detta känsliga politiska läge.
          </note>
          <note>
            Det finns väldigt små resurser att arbeta med. De parlamentariker
            som har levt i exil och har kommit tillbaka till Haiti finner
            renskrapade bord och tomma kassakistor. Det finns inte de allra
            enklaste faciliteterna för att genomdriva och genomföra parlamentariska
            fria, demokratiska val. Det finns inte sådant som telefoner, telefax,
            dupliceringsapparater -
          </note>
          <note>
            inte ens bensin - så att man kan möjliggöra ett realistiskt och
            bra arbete.
          </note>
          <note>
            Vi arbetar därför från olika länder i världen på att försöka
            få närvara under valen i januari 1995, detta för att ge stabilitet
            åt processen och se till att det blir fria och rättvisa val. Det
            planeras även ett demokratiseminarium efter valet. Jag tror att
            det är väldigt viktigt att man stöder Haiti under det närmaste
            halvåret, så att den demokratiska processen kan säkras. Även Sverige
            kan dra sitt strå till stacken genom att man anslår mycket blygsamma
            medel för att hjälpa till i denna demokratiprocess.
          </note>
          <note>
            Det är alltså glädjande att sanktionerna har upphört och att
            man är på gång med den demokratiska processen i Haiti. Egentligen
            borde detta betänkande inte behövas. Vi önskar lycka till i det
            viktiga val som nu sker i januari.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 29 §.)
          </note>
          <note>
            20 § Socialförsäkring - handläggning m.m.
          </note>
          <note>
            Föredrogs socialförsäkringsutskottets betänkande
          </note>
          <note>
            1994/95:SfU1 Socialförsäkring - handläggning m.m.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 29 §.)
          </note>
          <note>
            21 § Vissa utlännings- och medborgarskapsfrågor
          </note>
          <note>
            Föredrogs socialförsäkringsutskottets betänkande
          </note>
          <note>
            1994/95:SfU2 Vissa utlännings- och medborgarskapsfrågor.
          </note>
          <note type="speaker">
            Anf. 63 SIGGE GODIN (fp):
          </note>
          <note>
            Fru talman! I betänkande SfU 2 återkommer den gamla frågan om
            förvar av asylsökande barn. Vi minns att det i en proposition
            från den förra regeringen föreslogs att förvar av asylsökande
            barn i princip skulle vara förbjudet. Skälet var att förvarstagandet
            av barn hade ökat i motsats till den minskning som såväl regeringen
            som riksdagen förväntade sig. Riksdagens beslut blev tyvärr att
            propositionen inte godkändes. En majoritet, där socialdemokraterna
            ingick, ansåg att förvarstagande av asylsökande barn skulle fortsätta.
          </note>
          <note>
            Under året har vi konstaterat att förvarstagandet har minskat
            men att barn fortfarande i alldeles för hög grad tas i förvar.
            Om man läser statistiken kan man samtidigt konstatera att det
            i januari 1994 var lika många i förvar som i januari 1993. I april
            1994 var det tre gånger så många som i april 1993. I maj 1994
            var det i stort sett lika många som i maj 1993.
          </note>
          <note>
            Detta är en situation som inte kan accepteras.
          </note>
          <note>
            Charlotte Branting säger i sin motion, som utskottet har behandlat,
            att färre barn tas i förvar och att fler barn hålls under uppsikt.
            Det är en positiv utveckling. Samtidigt har den genomsnittliga
            förvarstiden ökat. Det bekymrar oss. Varför kan inte ännu fler
            barn hållas under uppsikt i stället för att tas i förvar?
          </note>
          <note>
            Fru talman! Sverige har med kraft engagerat sig för FN:s barnkonvention
            och därmed för barnens rätt.
          </note>
          <note>
            Därför är det förvånande att majoriteten inte vill leva upp till
            barnkonventionen utan vill fortsätta att ta barn i förvar. Det
            har i dag förts en engagerad debatt om barnens situation i andra
            sammanhang. Med tanke på det borde vi konstatera att alla barn
            skall behandlas på samma sätt.
          </note>
          <note>
            I reservation 2 säger vi reservanter att Invandraroch flyktingkommittén
            bör få i uppdrag att se över bestämmelserna om förvar av barn
            och komma med förslag. Vi kräver ett tillkännagivande till regeringen
            om detta.
          </note>
          <note>
            Fru talman! Det blir intressant att se om den nya regeringen
            kommer att leva upp till barnkonventionen och en human flyktingpolitik.
            Det är ju alltid de konkreta handlingarna som gäller och inte
            enbart de många välformulerade orden.
          </note>
          <note>
            Eftersom antalet barn i förvar fortfarande är för stort och förvarstiderna
            är för långa vidhåller vi vårt krav på att ett förbud att ta barn
            i förvar skall verkställas. Därför yrkar jag bifall till reservation
            2 i detta betänkande.
          </note>
          <note>
            Fru talman! Avslutningsvis vill jag ställa en fråga som är väl
            känd till Maud Björnemalm: Vad är egentligen skälet till att majoriteten
            inte tillmötesgår vår begäran? Vi är eniga om att förvar av barn
            måste vara en sista utväg. Därför skall man behandla den här frågan
            med all den respekt och grundlighet som den kräver.
          </note>
          <note type="speaker">
            Anf. 64 ULLA HOFFMANN (v):
          </note>
          <note>
            Fru talman! Vänsterpartiet har länge varit ett av de få partier
            som aktivt har arbetat för en flyktingpolitik som bygger på humanitet
            och rättssäkerhet. Vi har med förtvivlan sett de försämringar
            som skedde under den borgerliga mandatperioden. Vi såg fram emot
            en förändring med en ny majoritet. I stället aviseras en skärpning
            av flyktingpolitiken. De myndigheter som har att verkställa det
            som riksdagen beslutar utvecklar en praxis som strider mot sunt
            förnuft och det allmänna rättsmedvetandet.
          </note>
          <note>
            Vi har reserverat oss mot att generella viseringskrav används
            som metod för att hindra flyktingar från att söka asyl i Sverige.
            Vi har också reserverat oss mot straff för människor som av ideella
            skäl hjälper asylsökande in i landet. Viseringskrav, transportöransvar
            och andra sanktioner i kombination skär nämligen av de nödställdas
            livlinor. Jag står självfallet bakom båda dessa reservationer
            men kommer inte att yrka bifall till dem, eftersom dessa våra
            krav genom folkomröstningsresultatet i framtiden kommer att regleras
            av bl.a.
          </note>
          <note>
            Dublinkonventionen och den yttre gränskontrollkonventionen. Det
            blir därför väldigt viktigt vilka direktiv riksdagen kommer att
            ge våra förhandlare så att man förhindrar att Sverige, som har
            en lång tradition som ett solidariskt land, är med och bygger
            Festung Europa.
          </note>
          <note>
            Vi reserverar oss också mot att vuxna människor som inte har
            begått något annat brott än att söka skydd mot förföljelse och
            undan krig behandlas som kriminella och placeras i häkten och
            polisarrester. Vi anser att det är nödvändigt att omgående i lag
            förbjuda det.
          </note>
          <note>
            Vi reserverar oss mot att barn kan tas i förvar i mer än 72 timmar
            och att åldersgränsen för vem som betraktas som barn inte höjs
            från 16 år till 18 år, i enlighet med barnkonventionen. Genom
            att man inte höjer åldersgränsen kan barn som i Sverige betraktas
            som barn behandlas som vuxna, tas i förvar, behandlas som kriminiella
            och placeras i häkten och polisarrester. Men i går fick vi bekräftat
            av
          </note>
          <note>
            Utlänningsnämndens ordförande att svenska myndigheter inte behöver
            följa barnkonventionen. Vi har som enda parti motionerat om att
            barnkonventionen skall inkorporeras med svensk lag.
          </note>
          <note>
            På detta sätt skulle svenska myndigheter bli skyldiga att tillämpa
            barnkonventionen. De skulle därmed inte kunna hänvisa till att
            konventioner inte utgör svensk lag och i och med det nonchalera
            dem.
          </note>
          <note>
            Utskottet säger i sitt betänkande att man bör invänta yttrandet
            från den sittande parlamentariska kommittén, Invandrar- och flyktingkommittén.
            Denna kommitté har arbetat sedan våren 1993, och så vitt jag förstår
            kommer den nu att förändras och få nya direktiv. Under tiden behandlar
            vi asylsökande som kriminella. Vi tar barn i förvar och betraktar
            barn som vuxna. Jag yrkar bifall till reservationerna 2 och 3
            till momenten 4 och 6.
          </note>
          <note>
            Vi anser att Invandrarverket i sin nuvarande form bör avvecklas
            och att ansvaret för flyktingslussar, utslussning av de asylsökande
            till kommunerna m.m.
          </note>
          <note>
            skall föras över till en mindre myndighet som upprättas. Vi anser
            också att medborgarskapsärenden bör handläggas av Justitiedepartementet
            och att olika invandrarpolitiska sakfrågor bör överföras till
            respektive departement eller myndighet. Den senaste tidens turbulens
            kring Invandrarverket visar att vi har rätt i att något måste
            göras. Men även i detta fall anser utskottet att man bör avvakta
            resultatet av Invandraroch flyktingkommitténs arbete. Jag yrkar
            bifall till reservation 5 till moment 11.
          </note>
          <note type="speaker">
            Anf. 65 RAGNHILD POHANKA (mp):
          </note>
          <note>
            Fru talman! Riksdagsledamöter! SfU2 är det första betänkande
            som tas upp under riksdagsåret
          </note>
          <note>
            1994/95 som berör flyktingfrågan. Här har flera viktiga principiella
            frågor tagits upp.
          </note>
          <note>
            I utredningen om översyn av vissa delar av utlänningslagstiftningen,
            som i april -94 lade fram sitt betänkande, ansåg man att kravet
            på visering tagits med på grund av "önskvärdheten och nödvändigheten
            av att kontrollera och begränsa invandringen från vissa länder
            och av säkerhetspolitiska skäl." Det medges också att möjligheterna
            för personer utan visering att ta sig hit samtidigt försvåras.
            Detta är ett hinder för människor att kunna söka asyl på ett rättvist
            sätt. Asylrätten naggas i kanten på det viset.
          </note>
          <note>
            Ett annat effektivt sätt att försvåra för flyende att kunna utnyttja
            sin rätt att söka asyl är transportbolagens skyldighet att avvisa
            redan vid färjeställen och flygterminaler. Fullgörs inte denna
            skyldighet blir bolagen betalningsskyldiga för flyktingar utan
            tillräckliga asylskäl. Detta är detsamma som att man låter personal
            utan utbildning sortera asylsökande redan på nämnda platser.
          </note>
          <note>
            Miljöpartiet de gröna anser att ett beslut fattat redan 1983/84,
            om att viseringen måste bli generösare, åter skall dammas av.
            Det har inte heller fattats något annat, motstridigt, beslut senare.
          </note>
          <note>
            Varje år tas också frågan om förvar av barn upp.
          </note>
          <note>
            Miljöpartiet de gröna anser att allt förvar av barn skulle upphöra
            för att ändras till att de ställs under uppsikt. Vi i Miljöpartiet
            ämnar återkomma med en motion i ämnet under den allmänna motionstiden.
          </note>
          <note>
            I detta betänkande har Miljöpartiet reserverat sig enligt reservation
            2 och anser att invandrar- och flyktingkommittén skall se över
            problemet med förvar av barn för att komma med ett förslag om
            att i princip förbjuda detta.
          </note>
          <note>
            Miljöpartiet de gröna anser att ideell hjälp när det gäller att
            hjälpa flyktingar att fly ej bör vara straffbelagd. Vi i Miljöpartiet
            vänder oss emot en skärpning av straffbestämmelserna för den som
            hjälper en person att komma in i Sverige. Detta är ytterligare
            ett grundskott mot asylrätten.
          </note>
          <note>
            I ett särskilt yttrande när det gäller att få medborgarskap utan
            giltiga identitetshandlingar anser
          </note>
          <note>
            Miljöpartiet de gröna att det är förödande att en person efter
            lång vistelse i Sverige, självklart med klanderfri vandel, inte
            skulle kunna bli svensk medborgare. Just flyktingar med starkt
            flyktbehov kan sakna papper och vara förhindrade att skaffa sig
            dessa papper. Och just dessa personer kan ha ett särskilt stort
            skyddsbehov.
          </note>
          <note>
            Miljöpartiet de gröna yrkar bifall till reservation 1
          </note>
          <note>
            som gäller motion Sf622, yrkande 15, och motion
          </note>
          <note>
            Sf627, yrkande 4. Miljöpartiet de gröna yrkar också bifall till
            reservation 2, mom. 4, som gäller motion
          </note>
          <note>
            Sf608, yrkande 13, och motion Sf615 samt motion
          </note>
          <note>
            Sf622 yrkande 21 - de är ganska lika. Miljöpartiet de gröna yrkar
            också bifall till reservation 4, mom. 7
          </note>
          <note>
            som gäller motion Sf622, yrkande 30, angående människosmuggling.
            Det särskilda yttrandet står för sig. Tack för ordet.
          </note>
          <note type="speaker">
            Anf. 66 MAUD BJÖRNEMALM (s):
          </note>
          <note>
            Fru talman! Betänkande SfU2 föregås inte av någon proposition,
            utan det betänkande som vi nu skall behandla gäller ett antal
            motioner från föregående riksmöte, inte invandrar- och flyktingpolitiken
            i sin helhet. Det gäller viseringsfrågor, människosmuggling, förvarstagande
            av barn, förvarslokaler och säsongsarbetstillstånd. Det innehåller
            fem reservationer och två särskilda yttranden.
          </note>
          <note>
            Flera av de frågor som berörs i betänkandet har behandlats tidigare
            och är också hänvisade till den parlamentariska utredningen om
            invandrar- och flyktingpolitik.
          </note>
          <note>
            Det är en något underlig situation att kommentera motioner som
            egentligen är riktade mot den politik som den borgerliga regeringen
            förde. Men den reservation som jag särskilt vill kommentera rör
            förvar av barn. Det är en fyrpartireservation av
          </note>
          <note>
            Folkpartiet, Vänsterpartiet, Miljöpartiet de gröna och kds. Frågan
            som reservanterna tar upp är inte heller ny.
          </note>
          <note>
            Reservationen går ut på att det skall vara helt förbjudet att
            ta barn i förvar. Det är naturligtvis en mycket känslig fråga,
            en fråga som varit föremål för många och långa diskussioner och
            behandlingar både i utskott och här i kammaren. Frågan behandlades
            bl.a.
          </note>
          <note>
            i samband med att den nya utlänningslagen antogs.
          </note>
          <note>
            Utskottet skrev då i betänkandet att barn får tas i förvar endast
            om det är oundgängligen nödvändigt och sedan det noga övervägts
            om det inte går lika bra att ställa barnet under uppsikt. Det
            är förbjudet att sätta barn under 16 år i häkte, fängelse eller
            på kriminalvårdsanstalt. Barn får inte heller skiljas från sin
            vårdnadshavare.
          </note>
          <note>
            Undersökningar visade tyvärr att polisen inte följde riksdagens
            beslut att ställa barnen under uppsikt utan tog dem i förvar.
            Någon ordentlig förklaring till varför så skedde gick inte att
            få från polismyndigheterna.
          </note>
          <note>
            Under förra mandatperioden lade dåvarande invandrarminister Birgit
            Friggebo fram en proposition i vilket det föreslogs att barn under
            16 år inte skall tas i förvar i andra fall än när det gäller avvisning
            med omedelbar verkställighet. Det förbud som föreslogs i propositionen
            skulle alltså gälla dem som vistas här i landet och som fått nej
            till uppehållstillstånd och därför skulle avvisas ur landet.
          </note>
          <note>
            Propositionens förslag innebar att det inte skulle gå att avvisa
            en barnfamilj som vill stanna i Sverige, och som vägrar att rätta
            sig efter fattade beslut. Det är klart att det är en personlig
            tragedi för den som begär asyl i Sverige, och som inte har tillräckliga
            skäl för att få stanna.
          </note>
          <note>
            Den propositionen lämnade så många frågor obesvarade om vad som
            skulle ske med barn som vistas illegalt i landet att ett enigt
            utskott skickade propositionen på remiss till berörda myndigheter
            och ett antal frivilligorganisationer, något som regeringen inte
            hade gjort.
          </note>
          <note>
            Efter att ha tagit del av remissinstansernas synpunkter stod
            det klart för de flesta ledamöterna i utskottet att något måste
            göras åt förslaget i propositionen. Man måste göra något med den
            målsättningen att så långt som möjligt begränsa möjligheterna
            att ta barn i förvar, men också med den principiella inställningen
            att det måste finnas en yttersta möjlighet att avlägsna den som
            inte har rätt att stanna i landet och som vägrar att rätta sig
            efter fattade beslut. De lagar som vi har måste efterlevas om
            de skall få någon tilltro.
          </note>
          <note>
            Utskottsmajoriteten ändrade propositionens förslag så, att om
            det fanns skäl att tro att familjen i fråga inte skulle rätta
            sig efter avvisningsbeslutet, utan gå under jorden, skulle man
            ställa barnet under uppsikt, en uppsikt som visserligen är förknippad
            med vissa villkor, men som inte är ett frihetsberövande.
          </note>
          <note>
            Barnet kan leva som tidigare och röra sig fritt, antingen barnet
            vistas på förläggning eller någon annanstans.
          </note>
          <note>
            Men om tillvägagångssättet att ställa barn under uppsikt prövats
            och om barnet, eller familjen som det egentligen handlar om, vägrar
            att resa frivilligt eller hållit sig undan när avresan skulle
            ägt rum, får även barnet tas i förvar när familjen påträffas.
            Barnet får dock endast tas i förvar tillsammans med vårdnadshavare.
          </note>
          <note>
            Ansvaret, ansåg vi, vilar nu på familjen eller på barnets vårdnadshavare
            att själv avgöra vad som är bäst för barnet - att familjen under
            värdiga former lämnar landet frivilligt eller att familjen går
            under jorden, tas i förvar när familjen påträffas och därefter
            avvisas.
          </note>
          <note>
            Fru talman! Det finns också en särskild utredare som fått i uppdrag
            att utreda frågorna om verkställighet av beslut om avvisning och
            utvisning.
          </note>
          <note>
            Resultatet av den utredningen kommer också att få betydelse för
            förvarsreglerna.
          </note>
          <note>
            Invandrar- och flyktingkommittén har också att behandla förvarsreglerna.
            Därför anser vi socialdemokrater att det inte behövs något tillkännagivande.
          </note>
          <note>
            Denna fråga är naturligtvis svår, och den skall behandlas med
            stor hänsyn och med omtanke om barnens situation.
          </note>
          <note>
            Fru talman! Med det vill jag yrka bifall till utskottets hemställan
            och avslag på samtliga reservationer.
          </note>
          <note type="speaker">
            Anf. 67 SIGGE GODIN (fp) replik:
          </note>
          <note>
            Fru talman! Jag kan dela Maud Björnemalms uppfattning att det
            är en viktig och grannlaga uppgift att se över frågorna. Maud
            Björnemalm talar om motioner, och de måste tas på allvar. I den
            proposition som Birgit Friggebo lagt fram föreslås det inte att
            det skulle vara fråga om ett förbud. Principen skall vara ett
            förbud med vissa undantag.
          </note>
          <note>
            Maud Björnemalm säger att målsättningen skall vara att barn inte
            skall tas i förvar. Förutom den fråga jag ställde i mitt inledningsanförande,
            undrar jag om
          </note>
          <note>
            Maud Björnemalm tycker att vi har levt upp till målsättningen
            att barn inte skall tas i förvar? Är det bra som det är? Borde
            vi göra något ytterligare? Vi reservanter kräver ett tillkännagivande
            i frågan. Vi är inte nöjda, och vi tycker inte att myndigheterna
            har levt upp till den målsättning som vi kan vara överens om här.
          </note>
          <note>
            Frågan kvarstår: Är det inte rimligt att
          </note>
          <note>
            Flyktingkommittén - där Maud Björnemalm förmodligen kommer att
            sitta tillsammans med andra ledamöter från denna kammare även
            i fortsättningen -
          </note>
          <note>
            ändå skall ta denna fråga under allvarligt övervägande? Det går
            att hålla barn under uppsikt. Låt oss pröva den modellen en tid.
            Sedan får vi se om det finns några uppenbara nackdelar.
          </note>
          <note>
            Om man i Flyktingkommittén arbetar igenom frågan kanske man där
            kan hitta exakt den avvägning som vi kan komma överens om. På
            så sätt löses problemet. Låt oss göra detta i stället för att
            år efter år konstatera att det är barnen som kommer i kläm. Jag
            tycker inte att det är rätt att de år efter år skall kunna sättas
            i förvar när det inte är nödvändigt.
          </note>
          <note type="speaker">
            Anf. 68 MAUD BJÖRNEMALM (s) replik:
          </note>
          <note>
            Fru talman! Det är klart att ingen av oss tycker om att barn
            tas i förvar. Det är därför som vi har försökt att hitta lösningen
            att ställa barnen under uppsikt.
          </note>
          <note>
            Men vad skall man göra, Sigge Godin? Det är ändå föräldrarna
            som har ansvar för vad som händer barnen. Föräldrarna vägrar att
            rätta sig efter fattade beslut och går under jorden. Jag tror
            ändå inte att
          </note>
          <note>
            Sigge Godin vill att människor skall vistas illegalt i
          </note>
          <note>
            Sverige och att barnen lever i något slags gråzon. De finns här,
            men finns ändå inte. De kan inte gå i skola eller skaffa sig utbildning.
            Jag vet inte vad de skall leva av. Jag tycker därför att det är
            inhumant att inte ha några som helst regler.
          </note>
          <note>
            Jag hoppas naturligtvis att vi i Invandrar- och flyktingkommittén
            skall kunna komma med förslag som även Folkpartiet och Sigge Godin
            kan ställa upp på.
          </note>
          <note type="speaker">
            Anf. 69 SIGGE GODIN (fp) replik:
          </note>
          <note>
            Fru talman! Jag frågade Maud Björnemalm om hon tyckte att myndigheterna
            hade levt upp till målsättningen. Jag har inte fått något svar
            på den frågan. Vi lagstiftare, Maud Björnemalm, kan inte säga
            att det allenarådande ansvaret för att deras barn kommer i kläm
            är föräldrarnas. Vi kan inte frånta oss ansvaret som lagstiftare
            att inte lösa detta problem på allra bästa sätt. Vi skall leva
            upp till målsättningen att barn inte skall tas i förvar. Det går
            att göra det omvända, dvs. ta dem under uppsikt. Jag tycker att
            det är den bästa modellen.
          </note>
          <note>
            Varför kan vi inte göra ett tillkännagivande till regeringen
            om att Flyktingkommittén även får denna uppgift? Då kan ni se
            det hela i ett sammanhang även när ni behandlar de andra frågorna.
            Är det inte rimligt efter alla dessa år av harvande i denna fråga
            och där någon lösning inte har hittats? Kan vi inte göra så?
          </note>
          <note type="speaker">
            Anf. 70 MAUD BJÖRNEMALM (s) replik:
          </note>
          <note>
            Fru talman! Sigge Godin skall påverka polismyndigheterna, inte
            mig. Det är polisen som verkställer avvisningen. Det är polisen
            som avgör om barnet skall ställas under uppsikt.
          </note>
          <note>
            Frågan om förvarstagande av barn och Invandraroch flyktingkommittén
            är en tvist om påvens skägg.
          </note>
          <note>
            Sigge Godin vet mycket väl att tre av ledamöterna i socialförsäkringsutskottet
            ingår i Invandrar- och flyktingkommittén. Vi har alla tre sagt
            att dessa frågor skall tas upp till diskussion i kommittén. Därför
            anser vi att det inte behövs något tillkännagivande till regeringen
            i frågan.
          </note>
          <note type="speaker">
            Anf. 71 GUSTAF VON ESSEN (m):
          </note>
          <note>
            Fru talman! Det är intressant att höra att påven förekommer även
            i denna diskussion.
          </note>
          <note>
            Jag skulle vilja kommentera betänkandet utifrån mera allmänna
            synpunkter. Maud Björnemalm, som representerar majoriteten, har
            sagt det mesta. Vi har inga andra åsikter än vad hon har framfört
            i fråga om detta betänkande.
          </note>
          <note>
            I fråga om viseringsreglerna är det klart att världen är en ofullgången
            konstruktion. Den kommer att förbli så länge. Därför måste det
            finnas viseringsregler. EU-medlemskapet förutsätter deltagande
            i processen att åstadkomma enhetliga viseringsregler. Jag har
            noterat att Ulla Hoffman har insett detta. EU-medlemskapet kommer
            att innebära att vi samordnar oss i den processen med övriga länder
            i Europa.
          </note>
          <note>
            Svenska ståndpunkter som skall framföras av regeringen bör förankras
            på ett bra sätt i riksdagen och gärna i vårt utskott. Då kan vi
            lägga fram synpunkter på vilka ståndpunkter regeringen skall inta
            i förhandlingarna.
          </note>
          <note>
            Det finns en gammal motion som väcktes av nydemokraterna, men
            även från annat håll, om viseringar av medborgare från Bosnien-Hercegovina.
          </note>
          <note>
            Flyktingproblemen är svåra där. Jag anser att Sverige har tagit
            sin del av ansvaret med råge när det gäller att engagera sig för
            flyktingar från Bosnien-Hercegovina.
          </note>
          <note>
            Men med det stora inflödet av flyktingar och de stora insatser
            som detta förde med sig, tror jag att det var en riktig åtgärd
            från regeringens sida att införa visumtvånget för medborgare från
            Bosnien-
          </note>
          <note>
            Hercegovina.
          </note>
          <note>
            Insatser i närområdet är den flyktingpolitik som nu kan leda
            längst för flyktingarna. Ett särskilt problem är bosnien-kroaterna,
            dvs. bosnier med kroatiska pass.
          </note>
          <note>
            Detta har föranlett en motion där man föreslår att visumtvång
            för kroater skall införas. Vi har avvisat det förslaget i olika
            sammanhang. Men många bosnier med kroatiska pass avvisas från
            Sverige. Det är tydligt att många avvisas sedan vidare in i Bosnien.
          </note>
          <note>
            Det här är ett problem som vi är medvetna om, och jag hoppas
            att regeringen noggrant följer detta, inte minst med tanke på
            den utveckling som vi just i dag kan se i de delar av Bosnien
            som gränsar mot
          </note>
          <note>
            Kroatien och Bihacområdet.
          </note>
          <note>
            Jag vill också ta upp förvarstagandet. Personer som har fått
            avslag eller slutligt besked om att de inte kan få stanna här
            i Sverige måste kunna avvisas effektivt och i humana former. De
            beslut som svenska myndigheter fattar måste kunna effektueras
            - det är inget som helst tvivel om den saken. Då kommer man in
            på frågan om i vilken form detta skall ske och hur det skall gå
            till. Jag menar att förvarstagande av barn måste kunna göras i
            de fall då föräldrarna eller vårdnadshavarna inte bedöms vilja
            samarbeta och efterleva det beslut som svenska myndigheter har
            fattat. Däremot kan vi diskutera kvaliteten i förvarstagandet.
          </note>
          <note>
            Det är inte någon idealisk lösning från humanitär synpunkt att
            barn cyniskt används som medel för att familjen skall hålla sig
            kvar i landet. Förvarstagande ställs i det här fallet mot alternativet,
            som ofta är att familjen göms och hamnar i den gråzon som Maud
          </note>
          <note>
            Björnemalm beskrev. Sett i ett helhetsperspektiv är detta inte
            en bättre lösning för barnen. Jag tror att det i många fall kan
            vara en mer inhuman lösning än ett förvarstagande.
          </note>
          <note>
            Man får närmare gå igenom detta i den utredning som Rune Backlund
            kommer att arbeta med, liksom i
          </note>
          <note>
            IFK, dvs. Invandrar- och flyktingkommittén.
          </note>
          <note>
            Vi måste ge mycket klara och entydiga signaler om att människosmuggling
            hit inte går för sig.
          </note>
          <note>
            Flyktingproblemen måste lösas på ett annat sätt. De flyktingar
            som smugglas till Sverige finns i allmänhet i Baltikum, och det
            är iranier, irakier, kurder eller andra folkgrupper. Vi vet att
            de finns i Baltikum i risiga flyktingläger och lever under svåra
            omständigheter. Det viktigaste vi kan göra är att försöka lösa
            problemen för dessa flyktingar tillsammans med de baltiska länderna
            och även de övriga nordiska länderna. I egenskap av ordförande
            i kommittén för kurdernas mänskliga rättigheter har jag skrivit
            till både utrikesministern och invandrarministern om detta.
          </note>
          <note>
            När det gäller Invandrarverket och handläggningsordningen vill
            jag säga att jag personligen är mycket intresserad av den diskussion
            som Ulla Hoffman för med anledning av de vänstermotioner som tidigare
            har väckts. Jag tror att det finns anledning att göra bedömningar
            i den riktning som Ulla Hoffman avser. Jag sträcker här ut ett
            litet finger till Vänsterpartiet, men det skall inte bli en vana.
          </note>
          <note>
            Medborgarskapsfrågan är besvärlig. Det tycks ha skett en skärpning
            i fråga om vad som gäller för att man skall få svenskt medborgarskap.
            Det är viktigt att de människor som inte har klara identitetshandlingar
            och inte kan dokumentera sin identitet inte ges permanenta uppehållstillstånd,
            utan får tillfälliga sådana, i avvaktan på att identiteten kan
            fastställas.
          </note>
          <note>
            När det har gjorts kan normalt också resten klaras ut.
          </note>
          <note>
            Kvalifikationen för att bli svensk medborgare får inte urholkas,
            utan måste snarare skärpas.
          </note>
          <note>
            Kvalifikationstiden bör förlängas, och vandel och identitet måste
            vara något så när hyggligt dokumenterade.
          </note>
          <note>
            Det tycks vara så, under övergångsperioden när reglerna skärps,
            att vissa familjer kommer i kläm. Det är naturligtvis olyckligt,
            men det beror snarare på myndigheternas sätt att handlägga frågan.
          </note>
          <note>
            Slutligen vill jag säga några ord om ceremonin. Vi moderater
            och konservativa är mycket intresserade av ceremonier, och jag
            skulle gärna vilja se att det anordnades en bra, rejäl och värdig
            ceremoni för dem som får sitt medborgarskap. Det får inte vara
            ett litet, kommunalt jippo, utan det skall vara en tung, bra och
            fin ceremoni, som staten eller länsstyrelsen i varje län kan anordna
            eller på annat sätt medverka till. De invandrare som blir svenska
            medborgare skall märka att vi verkligen uppmärksammar dem och
            att detta är någonting fint - det tycker jag att det är.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 29 §.)
          </note>
          <note>
            22 § Allmänna arvsfonden
          </note>
          <note>
            Föredrogs socialutskottets betänkande
          </note>
          <note>
            1994/95:SoU1 Allmänna arvsfonden (skr.
          </note>
          <note>
            1993/94:241).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 29 §.)
          </note>
          <note>
            23 § Vissa hälso- och sjukvårdsfrågor
          </note>
          <note>
            Föredrogs socialutskottets betänkande
          </note>
          <note>
            1994/95:SoU2 Vissa hälso- och sjukvårdsfrågor.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 29 §.)
          </note>
          <note>
            24 § Äldreomsorg m.m.
          </note>
          <note>
            Föredrogs socialutskottets betänkande
          </note>
          <note>
            1994/95:SoU3 Äldreomsorg m.m.
          </note>
          <note type="speaker">
            Anf. 72 MY PERSSON (m):
          </note>
          <note>
            Fru talman! Det är alls inte ovanligt att den som är gammal och
            sjuk efter behandling på akutsjukhuset inte får den nödvändiga
            eftervård som en god rehabilitering innebär. Det är heller inte
            ovanligt att en gammal, förvirrad sjukhemsboende inte får sin
            självklara rätt till utredning av en misstänkt demenssjukdom och
            därmed kanske inte heller rätt vård. Det är tyvärr inte ovanligt
            att en gammal och sjuk eller döende människa inte ges den värdiga
            vård i livets slutskede som vi väl alla hoppas på.
          </note>
          <note>
            Detta är fakta som Socialstyrelsen i sin nyligen presenterade
            tredje utvärdering av ÄDEL-reformen också pekar på.
          </note>
          <note>
            Allt detta beror inte på illvilja från vare sig vårdpersonal,
            planerare eller politiker, utan snarare på att det i vårt ungdoms-
            och resultatfixerade samhälle inte finns så stor medkänsla med
            den som är mycket gammal och mycket sjuk. Därav följer att dessa
            äldres talan inte förs av alltför många och inte heller med det
            engagemang som vore önskvärt.
          </note>
          <note>
            Till detta skall läggas att dessa våra medmänniskor ofta, bokstavligt
            talat, inte kan föra sin egen talan och att deras närstående -
            om de har några sådana - även de är gamla och mycket lågmälda.
          </note>
          <note>
            Under den föregående mandatperioden fick
          </note>
          <note>
            Sverige två nya statliga ombudsmän,
          </note>
          <note>
            Barnombudsmannen och Handikappombudsmannen.
          </note>
          <note>
            Inom den statliga förvaltningen hade vi fram till dess haft fyra
            statliga ombudsmän, vilka omfattade oss alla. De nya ombudsmannafunktionerna
            kom att skilja sig från de övriga, i det att de fick mandat att
            föra en speciell grupps talan.
          </note>
          <note>
            Nu står ytterligare grupper och intressen på kö för att också
            de få sina ombudsmän - med risk för att mina tidigare framförda
            farhågor, om att den statliga ombudsmannafunktionen alltmer kommer
            att urholkas, blir besannade.
          </note>
          <note>
            Men när vi nu tydligen ändå har valt att i rask takt utöka den
            statliga ombudsmannaskaran borde tiden nu vara inne för den stora,
            tysta, alltmer växande skaran av mycket gamla och mycket sjuka
            att få sin talesman.
          </note>
          <note>
            Därför har jag, som framgår av socialutskottets betänkande 3,
            återigen motionerat om en äldreombudsman, någon som med kunskap
            och med kraft och utifrån vidsträckta befogenheter kan föra våra
            äldres talan. Jag talar då om den generation äldre som efter ett
            långt och strävsamt liv, präglat av hårt arbete, ekonomiska svårigheter
            och mycket stora uppoffringar, drabbas av sjukdom och kanske social
            isolering, ja, t.o.m. social misär. Deras behov av en talesman
            är stort. De har ingen lag om full behovstäckning inom äldreomsorgen
            i ryggen. De har heller ingen FN-konvention att luta sig mot.
            De har framför allt inte den stora, kämpande skara medmänniskor
            som så många andra grupper i vårt land har att lita till.
          </note>
          <note>
            Fru talman! Man brukar säga att ett samhälles och dess människors
            kvalitet kan bedömas efter hur de behandlar sina gamla. Skulle
            vårt land bedömas utifrån sådana bedömningar är jag rädd för att
            vi alla har anledning att vara skamsna. Det är nämligen inte nog
            att tillskjuta statliga pengar till kvalitetsförbättringar inom
            äldreomsorgen eller att tillsätta utredningar om bättre samarbete
            över de huvudmannaskapsgränser som man kanske har börjat inse
            att de inte var så lyckliga.
          </note>
          <note>
            Vad som behövs är en attitydförändring hos oss alla till de äldre
            byggd på kunskap och respekt för åldrandet. Att komma därhän vore
            ett första steg för att hjälpa dessa våra gamla att göra sig hörda.
            Om vi nu inte var och en själva kan föra deras talan kan vi om
            inte annat hjälpa dem till en egen talesman som suveränt ser till
            deras bästa och slår larm när så behövs.
          </note>
          <note>
            Uppenbarligen har inte socialutskottets majoritet nu ansett tiden
            vara mogen för en äldreombudsman.
          </note>
          <note>
            Jag tänker inte här framställa något yrkande utifrån min motion.
            Men eftersom jag är en förtröstansfull person och också mycket
            envis tror jag att droppen urholkar stenen. Fram till dess vill
            jag hoppas att vi är många i denna kammare som tillsammans med
            envishet, med kraft och kanske när så behövs med ett visst mått
            av ilska kommer att föra de mycket gamlas och mycket sjukas talan.
          </note>
          <note type="speaker">
            Anf. 73 HANS KARLSSON (s):
          </note>
          <note>
            Fru talman! Utskottet har behandlat de frågor som
          </note>
          <note>
            My Persson här tog upp. Där konstaterar vi att det sker en fortlöpande
            uppföljning från Socialstyrelsens sida. Socialstyrelsen rapporterar
            till regeringen.
          </note>
          <note>
            Regeringen har sedan i uppgift att följa upp dessa rapporter
            och vidta nödvändiga åtgärder.
          </note>
          <note>
            I den rapport som ganska nyligen presenterades finns det en hel
            del synpunkter på hur det står till när det gäller äldreomsorgen.
            Men utskottet har inte funnit anledning att föregripa regeringens
            uppgift att pröva vad som behöver göras. Med dessa motiv har vi
            avstyrkt My Perssons motioner. I det stycket yrkar jag bifall
            till utskottets hemställan.
          </note>
          <note>
            Sedan över till frågan om ombudsman för de äldre. Äldre är inte
            någon homogen grupp. Man kan inte säga att alla är i lika stort
            behov av en talesman.
          </note>
          <note>
            Det är inte alldeles enkelt att dra en skiljelinje och klara
            ut för vilken grupp av de äldre som det skulle vara motiverat
            att tillsätta en särskild ombudsman.
          </note>
          <note>
            Detta är ett av skälen till att vi inte har tillstyrkt motionerna
            i det sammanhanget.
          </note>
          <note>
            Det finns en handikappombudsman. I gruppen äldre finns det ganska
            många som är handikappade och som självfallet har nytta av handikappombudsmannen.
          </note>
          <note>
            Fru talman! Med det anförda vill jag yrka bifall till utskottets
            hemställan i dess helhet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 29 §.)
          </note>
          <note>
            25 § Ekonomisk reglering för år 1995 mellan landsting och kommun
            med anledning av ökat kommunalt ansvar för psykiskt störda
          </note>
          <note>
            Föredrogs socialutskottets betänkande
          </note>
          <note>
            1994/95:SoU4 Ekonomisk reglering för år 1995
          </note>
          <note>
            mellan landsting och kommun med anledning av ökat kommunalt ansvar
            för psykiskt störda (prop.
          </note>
          <note>
            1993/94:253).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 29 §.)
          </note>
          <note>
            26 § Riksdagens revisorers förslag angående särskilda boendeformer
            för äldre
          </note>
          <note>
            Föredrogs socialutskottets betänkande
          </note>
          <note>
            1994/95:SoU5 Riksdagens revisorers förslag angående särskilda
            boendeformer för äldre (försl.
          </note>
          <note>
            1993/94:RR10).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 29 §.)
          </note>
          <note>
            27 § Museifrågor
          </note>
          <note>
            Föredrogs kulturutskottets betänkande
          </note>
          <note>
            1994/95:KrU1 museifrågor.
          </note>
          <note type="speaker">
            Anf. 74 BJÖRN KAALING (s):
          </note>
          <note>
            Fru talman! I kulturutskottets betänkande nr 1
          </note>
          <note>
            behandlas motioner om museifrågor.
          </note>
          <note>
            I stort kan motionerna delas in i två kategorier:
          </note>
          <note>
            dels motioner med yrkanden om att staten skall inrätta nya museer,
            dels motioner med förslag om att staten skall ge några redan befintliga
            museer nationell status.
          </note>
          <note>
            En motion behandlar frågan om ökat statligt stöd till ett redan
            existerande museum.
          </note>
          <note>
            Kulturutskottet är i betänkandet enigt i sin syn på behandlingen
            av motionerna. Rent principiellt menar utskottet att det är av
            stor vikt att regionala och lokala initiativ tas för att Museisverige
            skall utvecklas.
          </note>
          <note>
            Rent generellt anser jag att vi med fog kan påstå att vi har
            en god bredd och ett rikt varierat utbud bland de svenska museerna.
            Vi är t.ex. inte som en del andra länder tyngda av en viss tidsepok
            i vår historia eller av något speciellt ämnesområde. Vi har bredden
            i museiutbudet. Vad vi behöver göra är att öka tillgängligheten
            och se till att hela landet och att fler grupper av människor
            får del av det som museerna kan erbjuda. Detta är också någonting
            som den under
          </note>
          <note>
            1993 och 1994 arbetande statliga Museiutredningen har pekat på.
            Man säger att de statliga museernas verksamhet inte berör hela
            landet i tillräcklig omfattning. Därför är naturligtvis viktigt
            att det finns lokala och regionala museer som fungerar.
          </note>
          <note>
            Ett museum ger oss viktig information om vårt förflutna och fungerar
            som vårt gemensamma minne.
          </note>
          <note>
            Enligt min mening är museets viktigaste uppgift att använda detta
            kollektiva minne för att ge oss kunskap och bildning. Det gör
            oss medborgare bättre rustade att möta dagens och morgondagens
            problem och möjligheter. Förutsättningen är naturligtvis att minnet
            används, att kunskapen kommer oss människor till del. Därför är
            det också viktigt att människor i hela landet kan nås av en mångskiftande
            museiverksamhet.
          </note>
          <note>
            Frågan om vilka museer som skall betraktas som riksintressanta
            har mot bakgrund av motioner vid flera tillfällen behandlats av
            kulturutskottet. Det genomgående synsättet har varit och är också
            i detta betänkande att det inte ankommer på riksdagen att ta ställning
            i dessa enskilda frågor. Vi menar alltså att det i allmänhet inte
            är riksdagens sak att bedöma kvalitet eller att klassindela de
            många museer som råkar komma upp till behandling via motioner
            till riksdagen.
          </note>
          <note>
            En bedömning av statens engagemang i
          </note>
          <note>
            Museisverige görs bäst av den som har den totala överblicken
            - för närvarande är detta Kulturrådet.
          </note>
          <note>
            Sedan får behandlingen av Museiutredningen, som avlämnades i
            april, visa om det finns andra sätt att fördela det statliga ansvaret
            för museifrågorna och om museiområdet kan organiseras annorlunda
            än i dag.
          </note>
          <note>
            Jag har ägnat detta korta anförande åt att i sak kommentera de
            olika motionerna som behandlas i betänkandet, utan jag har valt
            att resonera mera principiellt i ärendet.
          </note>
          <note>
            Jag vill yrka bifall till hemställan i kulturutskottets betänkande
            nr 1.
          </note>
          <note type="speaker">
            Anf. 75 JAN BACKMAN (m):
          </note>
          <note>
            Fru talman! Jag ber inledningsvis också att få yrka bifall till
            utskottets hemställan i betänkande KrU1.
          </note>
          <note>
            Det kan tyckas överflödigt att ytterligare kommentera ett enhälligt
            betänkande som bara innebär att utskottet avstyrker ett antal
            motioner om olika museer. Men några påpekanden kan kanske ändå
            vara motiverade.
          </note>
          <note>
            Den svenska museikartan har förändrats ganska avsevärt under
            det senaste årtiondet. Ett antal lokala initiativ har medfört
            att nya museer har skapats eller att slumrande museer har väckts
            till nytt liv.
          </note>
          <note>
            Länsmuseerna som har tillförts ökade resurser både genom statsbidrag
            och från sina huvudmän har visat sig besitta ett stort mått av
            kreativitet och förmåga till nytänkande och idéutveckling. Nya
            samarbetsformer har etablerats och nya intressenter har inneburit
            ytterligare vitalisering av museiverksamheten. Även mer speciella
            museiintressen har kunnat tillgodoses, ibland med stora personliga
            insatser av eldsjälar och entusiaster vid sidan av det offentliga
            museiväsendet.
          </note>
          <note>
            Det var i detta klimat som Museiutredningen i våras lämnade sitt
            betänkande med titeln Minne och bildning. Det är i ljuset av detta
            som utredningens förslag skall ses.
          </note>
          <note>
            Tanken att med statsbidrag kunna stödja utställningar och vård
            av sådana föremål som ingår i vårt kollektiva nationella minne
            utan att de finns på ett centralt statligt museum, vid sidan av
            de anslag som är tänkta för länsmuseernas mer löpande drift, är
            ett viktigt inslag i utredningens förslag. Detta kan få betydelse
            för t.ex. Kulturen i Lund, glasmuseet i
          </note>
          <note>
            Växjö eller för regalskeppet Kronan för att nämna några motionsämnen
            som är aktuella i det just nu diskuterade betänkandet.
          </note>
          <note>
            Utredningens förslag om en vidgad museidefinition som mer motsvarar
            den internationella definitionen har väckt remissorganens intresse
            både positivt och negativt. Det är viktigt för museiverksamhetens
            fortsatta utveckling att vi inte genom en alltför snäv definition
            utestänger lokala initiativ och nya verksamhetsformer. Det handlar
            kanske inte bara i första hand om pengar utan mer om t.ex. besöksstatistik,
            samordning och erfarenhetsutbyte.
          </note>
          <note>
            Speciellt avgränsningen mot begreppen industriminne och bevaringsvärda
            kulturmiljöer kan få betydelse för den verksamhet som bedrivs
            av
          </note>
          <note>
            Ekomuseum Bergslagen som också finns med som motionsämne i det
            aktuella betänkandet.
          </note>
          <note>
            Slutligen, fru talman, vill jag uttrycka förhoppningen att den
            sittande Kulturutredningen med
          </note>
          <note>
            Museiutredningens betänkande och de 166
          </note>
          <note>
            remissvaren som underlag kommer att presentera förslag som kan
            bidra till utvecklingen av hela den svenska museivärlden. Därigenom
            kan det av
          </note>
          <note>
            Museiutredningen uppmärksammade behovet av en kraftfull nationell
            räddningsaktion för vård och konservering av museernas föremålssamlingar
            få en snabbare lösning.Anf. 76 INGER
          </note>
          <note type="speaker">
            LUNDBERG (s):
          </note>
          <note>
            Fru talman! Björn Kaaling markerade tydligt den statliga museiutredningens
            intentioner och tankar, att de statliga museerna i alltför hög
            grad har koncentrerats till huvudstadsregionen. Den är viktig,
            men det är också viktigt att museiverksamheten når ut till hela
            landets alla delar. Detta är viktigt om hela landet skall leva.
            Men det är också viktigt om vi skall vara sanna mot vår historia.
            Museerna betyder mycket. De betyder mycket för att vi skall söka
            våra rötter och som kunskapskällor men också som inspirationer
            för framtiden.
          </note>
          <note>
            Jag är glad att man nu börjar diskutera ett
          </note>
          <note>
            Nobelprismuseum i vårt land, för Nobel har betytt så mycket.
            Han är en så viktig del av den moderna historien. Nobelpriset
            har betytt så mycket, inte bara för vårt land utan också för forskning,
            kultur och fred i hela världen.
          </note>
          <note>
            Det var Tingsrätten i Karlskoga som fattade den historiska domen
            om att Nobel hörde hemma i
          </note>
          <note>
            Sverige. I det land och i den stad där han hade sina hästar,
            där hade han också sitt hem.
          </note>
          <note>
            Men det är inte bara hästarna, fru talman!
          </note>
          <note>
            Karlskoga och Nobel hör oupplösligt samman.
          </note>
          <note>
            Industrimannen Nobel har en strategisk sammankoppling till industriorten
            Karlskoga. Här finns hemmet i Björkborn. Där står skrivbordet
            som ser ut precis som det gjorde när Nobel lämnade det.
          </note>
          <note>
            Där finns labbet, där han utvecklade långt ifrån bara dynamit
            som han är känd för utan också kreativitet runt konstsilke, aluminium
            och allt möjligt - sådant som visar att de riktiga genierna är
            breda och vågar det riktigt nya.
          </note>
          <note>
            Kommunstyrelsen i Karlskoga känner starkt för
          </note>
          <note>
            Nobelarvet. Man har med entusiasm tagit sig an frågan om att
            söka etablera ett Nobelprismuseum i
          </note>
          <note>
            Karlskoga. Man har förutsättningarna, inte bara arvet utan en
            extremt spännande lösning i form av ett bergrum från kriget som
            står där precis som om det var gjort för ett Nobelprismuseum.
          </note>
          <note>
            Jag hoppas, fru talman, att ni skall få chansen att vandra igenom
            där. Det är så spännande, så där finns verkliga förutsättningar
            för att skapa ett gott museum.
          </note>
          <note>
            Genom Karlskoga går vägen mellan Stockholm och Oslo - Nobelvägen.
          </note>
          <note>
            Jag vädjar till både Kulturrådet och
          </note>
          <note>
            Nobelstiftelsen att ni, när ni etablerar
          </note>
          <note>
            Nobelprismuseet, inte väljer den enklaste vägen.
          </note>
          <note>
            Pröva den mest spännande!
          </note>
          <note>
            Jag vet att det inte är riksdagen som skall besluta om detta
            ärende i dag. Men vi har också uppgiften i riksdagen att inspirera.
          </note>
          <note>
            Alfred Nobel var inte konventionell. Han sökte inte de enklaste
            lösningarna. Han vågade tänka i nya banor. Jag hoppas att såväl
            Nobelstiftelsen och
          </note>
          <note>
            Kulturrådet som Kulturdepartementet vågar tänka i spännande banor,
            för det får inte vara så att turisterna bara stannar i Stockholm.
            Vi behöver ett starkt museiväsende i Stockholm, men vi behöver
            inte bara sälja vår huvudstad. Vi behöver sälja hela vårt land.
          </note>
          <note>
            Få orter är så tydligt sammankopplade med Alfred
          </note>
          <note>
            Nobel som just Karlskoga. Där finns de praktiska förutsättningarna
            att ta emot ett museum som skulle kunna betyda oerhört mycket
            för vårt land.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter § 29.)
          </note>
          <note>
            28 § Grafisk museiverksamhet, m.m.
          </note>
          <note>
            Föredrogs kulturutskottets betänkande
          </note>
          <note>
            1994/95:KrU2 Grafisk museiverksamhet, m.m.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter § 29.)
          </note>
          <note>
            29 § ILO:s konvention om förebyggande av storolyckor inom industrin
            (prop. 1993/94:174)
          </note>
          <note>
            Föredrogs arbetsmarknadsutskottets betänkande
          </note>
          <note>
            1994/95:AU3 ILO:s konvention om förebyggande av storolyckor inom
            industrin (prop. 1993/94:174).
          </note>
          <note>
            Talmannen konstaterade att ingen talare var anmäld.
          </note>
          <note>
            JoU3 Haparanda skärgårds nationalpark
          </note>
          <note>
            Kammaren biföll utskottets hemställan.
          </note>
          <note>
            JoU5 Miljöklasser för bensin m.m.
          </note>
          <note>
            Återförvisningsyrkande (mp)
          </note>
          <note>
            För bifall räckte att en tredjedel av de röstande anslöt sig
            till detta.
          </note>
          <note>
            Talmannen konstaterade att mindre än en tredjedel av de röstande
            hade bifallit återförvisningsyrkandet.
          </note>
          <note>
            Kammaren hade således avslagit återförvisningsyrkandet.
          </note>
          <note>
            Kammaren biföll härefter utskottets hemställan.
          </note>
          <note>
            SkU1 Differentierad skatt på blyfri bensin
          </note>
          <note>
            Mom. 1 (differentierad skatt på blyfri bensin m.m.)
          </note>
          <note>
            Kammaren biföll utskottets hemställan.
          </note>
          <note>
            Mom. 2 (framtida förändringar av skatterabatten för miljöklass
            2)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            3. res. 2 (mp)
          </note>
          <note>
            Förberedande votering:
          </note>
          <note>
            Res. 2 ställdes mot res. 1 som biträddes med acklamation.
          </note>
          <note>
            Huvudvotering:
          </note>
          <note>
            260 för utskottet
          </note>
          <note>
            33 för res. 1
          </note>
          <note>
            1 avstod
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 138 s, 65 m, 24 c, 20 fp, 1 mp, 12
          </note>
          <note>
            kds
          </note>
          <note>
            För res. 1: 19 v, 14 mp
          </note>
          <note>
            Avstod: 1 mp
          </note>
          <note>
            Frånvarande: 23 s, 15 m, 3 c, 6 fp, 3 v, 2 mp, 3
          </note>
          <note>
            kds
          </note>
          <note>
            Kia Andreasson anmälde att hon avsett att nej men markerats ha
            röstat ja.
          </note>
          <note>
            UU2 Verksamheten inom Europarådet
          </note>
          <note>
            Kammaren biföll utskottets hemställan.
          </note>
          <note>
            UU4 Tillämpning i fråga om Haiti av lagen
          </note>
          <note>
            (1971:176) om vissa internationella sanktioner
          </note>
          <note>
            Kammaren biföll utskottets hemställan.
          </note>
          <note>
            SfU1 Socialförsäkring - handläggning m.m.
          </note>
          <note>
            Kammaren biföll utskottets hemställan.
          </note>
          <note>
            SoU2 Vissa utlännings- och medborgarskapsfrågor
          </note>
          <note>
            Mom 1. (generellt viseringskrav)
          </note>
          <note>
            1. utskottet
          </note>
          <note>
            2. res. 1 (v, mp)
          </note>
          <note>
            Votering:
          </note>
          <note>
            259 för utskottet
          </note>
          <note>
            35 för res. 1
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 65 m, 24 c, 19 fp, 12 kds
          </note>
          <note>
            För res. 1 1 fp, 18 v, 16 mp
          </note>
          <note>
            Frånvarande: 22 s, 15 m, 3 c, 6 fp, 4 v, 2 mp, 3
          </note>
          <note>
            kds
          </note>
          <note>
            Mom.2 (förvar av barn)
          </note>
          <note>
            1. utskottet
          </note>
          <note>
            2. res. 2 (fp, v, mp, kds)
          </note>
          <note>
            Votering:
          </note>
          <note>
            228 för utskottet
          </note>
          <note>
            65 för res. 2
          </note>
          <note>
            2 avstod
          </note>
          <note>
            54 frånvarnade
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 65 m, 24 c, 2 fp
          </note>
          <note>
            För res. 1 18 fp, 19 v, 16 mp, 12 kds
          </note>
          <note>
            Avstod: 2 s
          </note>
          <note>
            Frånvarande: 22 s, 15 m, 3 c, 6 fp, 3 v, 2 mp, 3
          </note>
          <note>
            kds
          </note>
          <note>
            Mom. 6 (förvarslokaler)
          </note>
          <note>
            1. utskottet
          </note>
          <note>
            2. res. 3 (v)
          </note>
          <note>
            Votering:
          </note>
          <note>
            275 för utskottet
          </note>
          <note>
            19 för res. 3
          </note>
          <note>
            1 avstod
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 65 m, 24 c, 20 fp, 15 mp, 12
          </note>
          <note>
            kds
          </note>
          <note>
            För res. 3 19 v
          </note>
          <note>
            Avstod: 1 mp
          </note>
          <note>
            Frånvarande: 22 s, 15 m, 3 c, 6 fp, 3 v, 2 mp, 3
          </note>
          <note>
            kds
          </note>
          <note>
            Mom. 7 (människosmuggling)
          </note>
          <note>
            1. utskottet
          </note>
          <note>
            2. res. 4 (v, mp)
          </note>
          <note>
            Votering:
          </note>
          <note>
            258 för utskottet
          </note>
          <note>
            35 för res. 4
          </note>
          <note>
            2 avstod
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 65 m, 24 c, 18 fp, 12 kds
          </note>
          <note>
            För res. 4 19 v, 16 mp
          </note>
          <note>
            Avstod: 2 fp
          </note>
          <note>
            Frånvarande: 22 s, 15 m, 3 c, 6 fp, 3 v, 2 mp, 3
          </note>
          <note>
            kds
          </note>
          <note>
            Mom. 11 (ändrad handläggningsordning för medborgarskapsärenden)
          </note>
          <note>
            1. utskottet
          </note>
          <note>
            2. res. 5 (v)
          </note>
          <note>
            Votering:
          </note>
          <note>
            276 för utskottet
          </note>
          <note>
            18 för res. 5
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 65 m, 24 c, 20 fp, 16 mp, 12
          </note>
          <note>
            kds
          </note>
          <note>
            För res. 5 18 v
          </note>
          <note>
            Frånvarande: 22 s, 15 m, 3 c, 6 fp, 4 v, 2 mp, 3
          </note>
          <note>
            kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SfU1 Allmänna arvsfonden
          </note>
          <note>
            Kammaren biföll utskottets hemställan.
          </note>
          <note>
            SfU2 Vissa hälso- och sjukvårdsfrågor
          </note>
          <note>
            Kammaren biföll utskottets hemställan.
          </note>
          <note>
            SoU3 Äldreomsorg m.m.
          </note>
          <note>
            Kammaren biföll utskottets hemställan.
          </note>
          <note>
            SoU4 Ekonomisk reglering för år 1995 mellan landsting och kommuner
            med anledning av ökat kommunalt ansvar för psykiskt störda
          </note>
          <note>
            Kammaren biföll utskottets hemställan.
          </note>
          <note>
            SoU5 Riksdagens revisorers förslag angående särskilda boendeformer
            för äldre
          </note>
          <note>
            Kammaren biföll utskottets hemställan.
          </note>
          <note>
            KrU1 Museifrågor
          </note>
          <note>
            Kammaren biföll utskottets hemställan.
          </note>
          <note>
            KrU2 Grafisk museiverksamhet, m.m
          </note>
          <note>
            Kammaren biföll utskottets hemställan.
          </note>
          <note>
            AU3 ILO:s konvention om förebyggande av storolyckor inom industrin
          </note>
          <note>
            Kammaren biföll utskottets hemställan.
          </note>
          <note>
            30 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1994/95:41 Förändringar i finansieringen
            av det allmänna pensionssystemet, m.m.
          </note>
          <note>
            1994/95:Sf4 av Sigge Godin (fp)
          </note>
          <note>
            1994/95:Sf5 av Ulla Hoffmann m.fl. (v)
          </note>
          <note>
            1994/95:Sf6 av Karin Falkmer (m)
          </note>
          <note>
            31 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 16 november
          </note>
          <note>
            1994/95:132 av Nils T Svensson (s) till justitieministern om
            information om företagsledningars anställningsförmåner
          </note>
          <note>
            1994/95:133 av Lennart Beijer (v) till statsrådet
          </note>
          <note>
            Jörgen Andersson om kraft- och värmelinjen
          </note>
          <note>
            Frågorna redovisas i bilaga som fogas till riksdagens snabbprotokoll
            den 22 november.
          </note>
          <note>
            32 § Kammaren åtskildes kl. 13.22.
          </note>
          <note>
            Förhandlingarna leddes av talmannen från sammanträdets början
            t.o.m. 11 §
          </note>
          <note>
            anf. 19 (delvis), av förste vice talmannen därefter t.o.m. 19
            § anf. 62
          </note>
          <note>
            (delvis) och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
