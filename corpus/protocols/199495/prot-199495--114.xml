<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--114</head>
          <docDate when="1995-06-02 00:00:00">1995-06-02 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Ledighet
          </note>
          <note>
            Förste vice talmannen meddelade att Kristina
          </note>
          <note>
            Svensson (s) ansökt om ledighet för utlandsuppdrag under tiden
            den 3 oktober 1995 - den 30 juni 1996.
          </note>
          <note>
            Kammaren biföll denna ansökan.
          </note>
          <note>
            Förste vice talmannen anmälde att Sofia Steiner
          </note>
          <note>
            (s) skulle tjänstgöra som ersättare för Kristina Svensson.
          </note>
          <note>
            2 § Meddelande om muntliga frågor till regeringen den 8 juni
          </note>
          <note>
            Förste vice talmannen meddelade att vid frågestunden den 8 juni
            kl. 14.30 skulle följande statsråd närvara:
          </note>
          <note>
            Statsminister Ingvar Carlsson, statsrådet Mona
          </note>
          <note>
            Sahlin, utrikesminister Lena Hjelm-Wallén, kulturminister Margot
            Wallström och statsrådet Jörgen
          </note>
          <note>
            Andersson.
          </note>
          <note>
            3 § Meddelande om svar på interpellationer
          </note>
          <note>
            Till riksdagen hade följande skrivelser inkommit:
          </note>
          <note>
            Interpellation 1994/95:152
          </note>
          <note>
            Till riksdagen
          </note>
          <note>
            Beträffande interpellation 1994/95:152 av Birger
          </note>
          <note>
            Schlaug (mp), Sveriges hållning inför regeringskonferensen när
            det gäller nationers utträde ur EU, får jag meddela att jag inte
            kan besvara denna inom fyra veckor.
          </note>
          <note>
            Skälet härtill är att en debattdag som passar både interpellanten
            och mig inte gått att finna under denna tidsperiod.
          </note>
          <note>
            Jag kommer att besvara interpellationen den 9 juni
          </note>
          <note>
            1995.
          </note>
          <note>
            Stockholm den 29 maj 1995
          </note>
          <note>
            Mats Hellström
          </note>
          <note>
            Interpellation 1994/95:153
          </note>
          <note>
            Till riksdagen
          </note>
          <note>
            Beträffande interpellation 1994/95:153 av Birger
          </note>
          <note>
            Schlaug (mp), Sveriges hållning inför regeringskonferensen när
            det gäller små länders inflytande, får jag meddela att jag inte
            kan besvara denna inom fyra veckor.
          </note>
          <note>
            Skälet härtill är att en debattdag som passar både interpellanten
            och mig inte gått att finna under denna tidsperiod.
          </note>
          <note>
            Jag kommer att besvara interpellationen den 9 juni
          </note>
          <note>
            1995.
          </note>
          <note>
            Stockholm den 29 maj 1995
          </note>
          <note>
            Mats Hellström
          </note>
          <note>
            Interpellation 1994/95:154
          </note>
          <note>
            Till riksdagen
          </note>
          <note>
            Beträffande interpellation 1994/95:154 av Peter
          </note>
          <note>
            Eriksson (mp), De svenska positionerna inför EU:s regeringskonferensen
            1996, får jag meddela att jag inte kan besvara denna inom fyra
            veckor.
          </note>
          <note>
            Skälet härtill är att en debattdag som passar både interpellanten
            och mig inte gått att finna under denna tidsperiod.
          </note>
          <note>
            Jag kommer att besvara interpellationen den 9 juni
          </note>
          <note>
            1995.
          </note>
          <note>
            Stockholm den 29 maj 1995
          </note>
          <note>
            Mats Hellström
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1994/95:215 till utrikesutskottet
          </note>
          <note>
            Kammaren biföll talmannens förslag att motionstiden med hänsyn
            till sommaruppehållet skulle förlängas till den 6 oktober.
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden 1994/95:KU36
          </note>
          <note>
            och KU43
          </note>
          <note>
            Finansutskottets betänkande 1994/95:FiU25
          </note>
          <note>
            Skatteutskottets betänkande 1994/95:SkU27
          </note>
          <note>
            Socialförsäkringsutskottets betänkande
          </note>
          <note>
            1994/95:SfU16
          </note>
          <note>
            Kulturutskottets betänkande 1994/95:KrU28
          </note>
          <note>
            Jordbruksutskottets betänkande 1994/95:JoU23
          </note>
          <note>
            Näringsutskottets betänkanden 1994/95:NU21 och
          </note>
          <note>
            NU24-NU26
          </note>
          <note>
            6 § Beslut rörande utskottsbetä§nkanden som slutdebatterats den
            1 juni
          </note>
          <note>
            SoU21 Transplantationer och obduktioner m.m.
          </note>
          <note>
            Mom. 1 (avlidna donatorer)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. res. 1 (mp
          </note>
          <note>
            3. utskottets hemställan med den ändring däri som föranleddes
            av bifall till mot. S034 yrk. 1 och 2 (fp)
          </note>
          <note>
            Förberedande votering:
          </note>
          <note>
            25 röster för res. 1
          </note>
          <note>
            9 röster för mot.
          </note>
          <note>
            286 avstod
          </note>
          <note>
            29 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            286 röster för utskottet
          </note>
          <note>
            21 röster för res. 1
          </note>
          <note>
            13 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 74 m, 24 c, 13 fp, 12 v, 10
          </note>
          <note>
            kds
          </note>
          <note>
            För res. 1: 5 v, 16 mp
          </note>
          <note>
            Avstod: 2 m, 9 fp, 1 v, 1 mp
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Mom. 4 (vävnad från aborterat foster)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. utskottets hemställan med den ändring däri som föranleddes
            av bifall till mot. So34 yrk. 3 (fp)
          </note>
          <note>
            Votering:
          </note>
          <note>
            307 röster för utskottet
          </note>
          <note>
            10 röster för mot.
          </note>
          <note>
            3 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 74 m, 23 c, 13 fp, 17 v, 17
          </note>
          <note>
            mp, 10 kds
          </note>
          <note>
            För mot.: 1 c, 9 fp
          </note>
          <note>
            Avstod: 2 m, 1 v
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Mom. 5 (samvetsklausul)
          </note>
          <note>
            1. utskottet
          </note>
          <note>
            2. res. 2 (kds)
          </note>
          <note>
            Votering:
          </note>
          <note>
            303 röster för utskottet
          </note>
          <note>
            11 röster för res. 2
          </note>
          <note>
            4 avstod
          </note>
          <note>
            31 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 75 m, 24 c, 20 fp, 18 v, 13
          </note>
          <note>
            mp
          </note>
          <note>
            För res. 2: 1 mp, 10 kds
          </note>
          <note>
            Avstod: 1 fp, 3 mp
          </note>
          <note>
            Frånvarande: 8 s, 5 m, 3 c, 5 fp, 4 v, 1 mp, 5 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU23 Vissa frågor om psykiatrisk tvångsvård
          </note>
          <note>
            Mom. 1 (ansvaret för den rättspsykiatriska undersökningsverksamheten)
          </note>
          <note>
            1. utskottet
          </note>
          <note>
            2. res. (v)
          </note>
          <note>
            Votering:
          </note>
          <note>
            302 röster för utskottet
          </note>
          <note>
            17 röster för res.
          </note>
          <note>
            30 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 76 m, 24 c, 22 fp, 17 mp, 10
          </note>
          <note>
            kds
          </note>
          <note>
            För res.: 17 v
          </note>
          <note>
            Frånvarande: 8 s, 4 m, 3 c, 4 fp, 5 v, 1 mp, 5 kds
          </note>
          <note>
            Mom. 2-4
          </note>
          <note>
            Kammaren biföll utskottets hemställan.
          </note>
          <note>
            SoU24 Primärvård, privata vårdgivare m.m.
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            242 röster för utskottet
          </note>
          <note>
            76 röster för res. 1
          </note>
          <note>
            31 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 23 c, 22 fp, 17 v, 17 mp, 10
          </note>
          <note>
            kds
          </note>
          <note>
            För res. 1: 76 m
          </note>
          <note>
            Frånvarande: 8 s, 4 m, 4 c, 4 fp, 5 v, 1 mp, 5 kds
          </note>
          <note>
            Mom. 2 (upphävande av husläkarlagen)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            221 röster för utskottet
          </note>
          <note>
            22 röster för res. 3
          </note>
          <note>
            76 avstod
          </note>
          <note>
            30 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 152 s, 24 c, 18 v, 17 mp, 10 kds
          </note>
          <note>
            För res. 3 :22 fp
          </note>
          <note>
            Avstod: 76 m
          </note>
          <note>
            Frånvarande: 9 s, 4 m, 3 c, 4 fp, 4 v, 1 mp, 5 kds
          </note>
          <note>
            Mom. 3 (fast läkarkontakt)
          </note>
          <note>
            1. utskottet
          </note>
          <note>
            2. res. 5 (fp)
          </note>
          <note>
            Votering:
          </note>
          <note>
            223 röster för utskottet
          </note>
          <note>
            21 röster för res. 5
          </note>
          <note>
            76 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 24 c, 1 fp, 18 v, 17 mp, 10
          </note>
          <note>
            kds
          </note>
          <note>
            För res. 5: 21 fp
          </note>
          <note>
            Avstod: 76 m
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Mom. 12 (etableringsfrihet för läkare och sjukgymnaster)
          </note>
          <note>
            1. utskottet
          </note>
          <note>
            2. res. 10 (m)
          </note>
          <note>
            Votering:
          </note>
          <note>
            224 röster för utskottet
          </note>
          <note>
            77 röster för res. 10
          </note>
          <note>
            19 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 24 c, 2 fp, 18 v, 17 mp, 10
          </note>
          <note>
            kds
          </note>
          <note>
            För res. 10: 76 m, 1 fp
          </note>
          <note>
            Avstod: 19 fp
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Mom. 15 (åldersgräns)
          </note>
          <note>
            1. utskottet
          </note>
          <note>
            2. res. 15 (m, fp, kds)
          </note>
          <note>
            Votering:
          </note>
          <note>
            211 röster för utskottet
          </note>
          <note>
            108 röster för res. 15
          </note>
          <note>
            1 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna
          </note>
          <note>
            För utskottet: 153 s, 24 c, 17 v, 17 mp
          </note>
          <note>
            För res. 15: 76 m, 22 fp, 10 kds
          </note>
          <note>
            Avstod: 1 v
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Mom. 17 (remissförfarandet)
          </note>
          <note>
            1. utskottet
          </note>
          <note>
            2. res. 17 (c)
          </note>
          <note>
            Votering:
          </note>
          <note>
            189 röster för utskottet
          </note>
          <note>
            24 röster för res. 17
          </note>
          <note>
            106 avstod
          </note>
          <note>
            30 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 1 fp, 18 v, 17 mp
          </note>
          <note>
            För res. 17: 24 c
          </note>
          <note>
            Avstod: 76 m, 20 fp, 10 kds
          </note>
          <note>
            Frånvarande: 8 s, 4 m, 3 c, 5 fp, 4 v, 1 mp, 5 kds
          </note>
          <note>
            Mom. 22 (ersättningsetablering)
          </note>
          <note>
            1. utskottet
          </note>
          <note>
            2. res. 22 (m, fp, mp, kds)
          </note>
          <note>
            Votering:
          </note>
          <note>
            195 röster för utskottet
          </note>
          <note>
            124 röster för res. 22
          </note>
          <note>
            1 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 24 c, 18 v
          </note>
          <note>
            För res. 22: 76 m, 22 fp, 16 mp, 10 kds
          </note>
          <note>
            Avstod: 1 mp
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU25 Handikappfrågor
          </note>
          <note>
            Mom. 1 (handikappolitiken)
          </note>
          <note>
            1. utskottet
          </note>
          <note>
            2. res. 1 (m, c, fp, kds)
          </note>
          <note>
            Votering:
          </note>
          <note>
            190 röster för utskottet
          </note>
          <note>
            130 röster för res. 1
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 1 c, 1 fp, 18 v, 17 mp
          </note>
          <note>
            För res. 1: 76 m, 23 c, 21 fp, 10 kds
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Eva Eriksson (fp) anmälde att hon avsett att rösta nej men markerats
            ha röstat ja.
          </note>
          <note>
            Mom. 2 (Handikapputredningens slutbetänkande)
          </note>
          <note>
            1. utskottet
          </note>
          <note>
            2. res. 3 (c, fp)
          </note>
          <note>
            Votering:
          </note>
          <note>
            172 röster för utskottet
          </note>
          <note>
            44 röster för res. 3
          </note>
          <note>
            102 avstod
          </note>
          <note>
            31 frånvarande
          </note>
          <note>
            Partivis fördelning av rösterna
          </note>
          <note>
            För utskottet: 153 s, 2 v, 17 mp
          </note>
          <note>
            För res. 3: 24 c, 20 fp
          </note>
          <note>
            Avstod: 75 m, 1 fp, 16 v, 10 kds
          </note>
          <note>
            Frånvarande: 8 s, 5 m, 3 c, 5 fp, 4 v, 1 mp, 5 kds
          </note>
          <note>
            Mom. 4 (hjälpmedel)
          </note>
          <note>
            1. utskottet
          </note>
          <note>
            2. res. 7 (v)
          </note>
          <note>
            Kammaren biföll utskottets hemställan genom uppresning
          </note>
          <note>
            Mom. 6 (åldersgränsen för personlig assistans)
          </note>
          <note>
            1. utskottet
          </note>
          <note>
            2. res. 8 (kds)
          </note>
          <note>
            Votering:
          </note>
          <note>
            309 röster för utskottet
          </note>
          <note>
            10 röster för res. 8
          </note>
          <note>
            30 frånvarande
          </note>
          <note>
            Partivis fördelning av rösterna
          </note>
          <note>
            För utskottet: 153 s, 76 m, 24 c, 22 fp, 18 v, 16
          </note>
          <note>
            mp
          </note>
          <note>
            För res. 8: 10 kds
          </note>
          <note>
            Frånvarande: 8 s, 4 m, 3 c, 4 fp, 4 v, 2 mp, 5 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU27 SBLVaccin AB
          </note>
          <note>
            Kammaren biföll utskottets hemställan.
          </note>
          <note>
            UbU16 Bidragsbestämmelserna för fristående skolor
          </note>
          <note>
            Mom. 1 (bidragsnivån)
          </note>
          <note>
            1. utskottet
          </note>
          <note>
            2. res. 1 (m, fp, mp, kds)
          </note>
          <note>
            Votering:
          </note>
          <note>
            197 röster för utskottet
          </note>
          <note>
            121 röster för res. 1
          </note>
          <note>
            31 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 24 c, 1 fp, 18 v, 1 mp
          </note>
          <note>
            För res. 1: 75 m, 20 fp, 16 mp, 10 kds
          </note>
          <note>
            Frånvarande: 8 s, 5 m, 3 c, 5 fp, 4 v, 1 mp, 5 kds
          </note>
          <note>
            Mom. 2 (ersättning för särskilda kostnader, m.m.)
          </note>
          <note>
            1. utskottet
          </note>
          <note>
            2. res. 3 (v)
          </note>
          <note>
            Votering:
          </note>
          <note>
            202 röster för utskottet
          </note>
          <note>
            18 röster för res. 3
          </note>
          <note>
            100 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 1 m, 24 c, 4 fp, 16 mp, 4 kds
          </note>
          <note>
            För res. 3: 18 v
          </note>
          <note>
            Avstod: 75 m, 18 fp, 1 mp, 6 kds
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Inger Davidson (kds) anmälde att hon avsett att avstå från att
            rösta men markerats ha röstat ja.
          </note>
          <note>
            Mom. 9 (avgifter)
          </note>
          <note>
            1. utskottet
          </note>
          <note>
            2. res. 10 (fp, v)
          </note>
          <note>
            Votering:
          </note>
          <note>
            279 röster för utskottet
          </note>
          <note>
            41 röster för res. 10
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 76 m, 24 c, 16 mp, 10 kds
          </note>
          <note>
            För res. 10: 22 fp, 18 v, 1 mp
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Mom. 10 (tillsyn)
          </note>
          <note>
            1. utskottet
          </note>
          <note>
            2. res. 12 (fp)
          </note>
          <note>
            Votering:
          </note>
          <note>
            203 röster för utskottet
          </note>
          <note>
            22 röster för res. 12
          </note>
          <note>
            93 avstod
          </note>
          <note>
            31 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 151 s, 24 c, 18 v, 10 mp
          </note>
          <note>
            För res. 12: 22 fp
          </note>
          <note>
            Avstod: 76 m, 7 mp, 10 kds
          </note>
          <note>
            Frånvarande: 10 s, 4 m, 3 c, 4 fp, 4 v, 1 mp, 5 kds
          </note>
          <note>
            UbU17 Ett högskoleverk
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            243 röster för utskottet
          </note>
          <note>
            76 röster för res. 1
          </note>
          <note>
            30 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 24 c, 22 fp, 18 v, 16 mp, 10
          </note>
          <note>
            kds
          </note>
          <note>
            För res. 1: 76 m
          </note>
          <note>
            Frånvarande: 8 s, 4 m, 3 c, 4 fp, 4 v, 2 mp, 5 kds
          </note>
          <note>
            Mom. 4 (Rådet för grundläggande högskoleutbildning)
          </note>
          <note>
            1. utskottet
          </note>
          <note>
            2. res. 2 (m, c, fp, kds)
          </note>
          <note>
            Votering:
          </note>
          <note>
            187 röster för utskottet
          </note>
          <note>
            132 röster för res. 2
          </note>
          <note>
            30 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 152 s, 18 v, 17 mp
          </note>
          <note>
            För res. 2: 76 m, 24 c, 22 fp, 10 kds
          </note>
          <note>
            Frånvarande: 9 s, 4 m, 3 c, 4 fp, 4 v, 1 mp, 5 kds
          </note>
          <note>
            Mom. 12 (decentralisering och rationalisering av högre utbildning
            och forskning)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            303 röster för utskottet
          </note>
          <note>
            17 röster för res. 5
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 153 s, 76 m, 24 c, 22 fp, 18 v, 10
          </note>
          <note>
            kds
          </note>
          <note>
            För res. 5: 17 mp
          </note>
          <note>
            Frånvarande: 8 s, 4 m, 3 c, 4 fp, 4 v, 1 mp, 5 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            7 § Investeringsbidrag för bostäder, arbetsmarknadspolitik m.m.
          </note>
          <note>
            Föredrogs
          </note>
          <note>
            Bostadsutskottets betänkande 1994/95:BoU21
          </note>
          <note>
            Investeringsbidrag för bostäder samt ett program för miljöinvesteringar
            (prop. 1994/95:150 delvis och
          </note>
          <note>
            1994/95:218 delvis)
          </note>
          <note>
            Arbetsmarknadsutskottets betänkande 1994/95:AU15
          </note>
          <note>
            En effektivare arbetsmarknadspolitik m.m. (prop.
          </note>
          <note>
            1994/95:218 delvis och 1994/95:6)
          </note>
          <note>
            Förste vice talmannen meddelade att bostadsutskottets betänkande
            BoU21 och arbetsutskottets betänkande AU15 skulle debatteras gemensamt.
          </note>
          <note type="speaker">
            Anf. 1 INGA BERGGREN (m)
          </note>
          <note>
            Herr talman! Da capo, skulle man väl kunna säga då vi här i dag
            gemensamt skall diskutera investeringsbidrag för bostäder och
            arbetsmarknadspolitiska åtgärder. Det handlar alltså om omtagningar.
            Återigen skall vi överlägga om åtgärder för att förbättra inomhusmiljön
            i bostäder och offentliga lokaler, denna gång i form av ett s-
            och mp-designat allergisaneringsprogram liksom också ett investeringsbidrag
            för att öka nyproduktionen av permanentbostäder. Båda dessa ärenden
            avhandlas i bostadsutskottets betänkande nr 21.
          </note>
          <note>
            Någon speciell plädering för vikten av att byggnaders inomhusmiljö
            är och skall vara god och bra för människors hälsa tänker jag
            inte hålla här och nu. Det klarade vi av den 29 mars, då bostadsutskottets
            betänkande om byggnaders inomhusmiljö debatterades, om allt från
            miljö- och hälsoriktigt byggande till återanvändning och återvinning
            i byggandet.
          </note>
          <note>
            Att det ökande antalet allergier och andra effekter av osunda
            miljöer är ett stort problem motsägs inte av någon. Det står helt
            klart att det måste göras en hel del för att åtgärda dåliga miljöer
            och att göra sjuka hus till friska hus. Inte minst viktigt är
            att hus och lokaler där det uppväxande släktet vistas åtgärdas.
          </note>
          <note>
            Och nu till några moderata synpunkter som också återfinns i reservationerna.
          </note>
          <note>
            Det föreslagna allergisaneringsprogrammet är knappast lösningen
            på problemen med dålig ventilation eller mögel och fukt, varken
            på kort eller på lång sikt. Ansvaret för att en bostad eller lokal
            inte är hälsovådlig ligger i första hand hos fastighetsägaren.
            Det finns lagar och bestämmelser som klart anger detta ansvar.
          </note>
          <note>
            Det finns också statligt stöd till vissa typer av åtgärder som
            bedömts som särskilt angelägna, exempelvis fukt- och mögelfonden.
          </note>
          <note>
            Risken med att ständigt komma med nya bidragsformer är att fastighetsägare
            i stället för att själva sätta i gång med att finansiera åtgärder
            väntar på att storebror nog en gång till skvätter ut litet pengar
            - enligt min mening en totalt missriktad välvilja.
          </note>
          <note>
            Investeringsbidraget som stimulans att bygga nya bostäder står
            sig slätt då räntenivån är fortsatt hög.
          </note>
          <note>
            Bara en räntesänkning kan leda till ökad efterfrågan på bostäder.
            Dessutom motverkar ett sådant bidrag priskonkurrens och lägre
            boendekostnader och en fortsatt och nödvändig omstrukturering
            av branschen.
          </note>
          <note>
            Återkommande och tillfälliga tidsbegränsade åtgärdspaket löser
            inte heller problemen med arbetslösheten. Att de skulle ge den
            sysselsättningseffekt om ca
          </note>
          <note>
            20 000 årsarbeten för 4 miljarder kronor som det har talats om
            tillåter jag mig att starkt betvivla. En utvärdering av SCB gjord
            på uppgifter från 1990 visar att 1
          </note>
          <note>
            miljard kronor i investeringsbidrag kan bedömas ge ca 2 600 nya
            årsarbetstillfällen. Om dessutom antagandet görs att produktiviteten
            sedan dess har ökat med 15 %, skulle effekten i dag vara 2 200
            arbetstillfällen per miljard i investeringsbidrag. 4 miljarder
            skulle således ge 8 800 årsarbeten, inte 20 000, som anges av
            regeringen.
          </note>
          <note>
            Det viktigaste är och förblir att byggaren och fastighetsägaren
            ges rimliga förutsättningar för att långsiktigt ta ansvaret fullt
            ut vad gäller byggnation, reparation, underhåll och upprustning
            och därmed ansvara för finansieringen av åtgärderna.
          </note>
          <note>
            Vi moderater anser att riksdagen skall avvisa dels allergisaneringsprogrammet
            om 2 miljarder kronor, dels stimulansen i form av investeringsbidrag
            till nyproduktion av bostäder om likaledes 2 miljarder kronor.
          </note>
          <note>
            Härmed ställer jag mig bakom de moderata reservationerna vid
            betänkandet men yrkar för vinnande av tid endast bifall till reservation
            1.
          </note>
          <note type="speaker">
            Anf. 2 SIW PERSSON (fp)
          </note>
          <note>
            Herr talman! Regeringen föreslår i propositionen att ett tillfälligt
            investeringsbidrag för nyproduktion av bostäder skall införas.
            Vi från Folkpartiet motsätter oss detta förslag. Vi menar att
            införande av nya subventioner till bostadsbyggandet är felaktigt.
            Vad som behövs för att få i gång byggsektorn är i stället en politik
            som inriktas på att sanera statsfinanserna på ett sådant sätt
            att räntan sänks varaktigt. Problemet för byggsektorn är ju i
            dag att inga nya byggen kommer i gång, på grund av det alltför
            höga ränteläget.
          </note>
          <note>
            Dessutom är förslaget om ett investeringsbidrag ojämlikt. Stöd
            till byggsektorn är i huvudsak ett stöd till en mansdominerad
            sektor, där många män är sysselsatta.
          </note>
          <note>
            Folkpartiet har tidigare drivit frågan om ett ökat stöd till
            kvinnligt företagande. Vi anser att det även i fortsättningen
            skall utgå ett betydande stöd till kvinnligt företagande, även
            om naturligtvis också andra arbetsmarknadspolitiska åtgärder som
            riktas till kvinnor bör vidtas. Vi kan inte fortsätta att föra
            en arbetsmarknadspolitik som i stort är inriktad på män och deras
            arbetsmarknad. Den uppgång i konjunkturen som skett under det
            senaste året har nästan uteslutande medfört att mäns arbetslöshet
            sjunkit, medan kvinnoarbetslösheten tyvärr ligger stilla på i
            princip samma nivå.
          </note>
          <note>
            Regeringen har i propositionen också föreslagit ett investeringsprogram
            för att förbättra inomhusmiljön.
          </note>
          <note>
            Programmet är ett resultat av den uppgörelse om det riktade anställningsstödet,
            RAS, som regeringen kom överens med Miljöpartiet om tidigare i
            våras.
          </note>
          <note>
            Naturligtvis välkomnar vi i Folkpartiet det här allergisaneringsprogrammet.
            Folkpartiet var faktiskt bland de första att påpeka att man måste
            göra någonting åt den dåliga inomhusmiljön. Allergier har tyvärr
            utvecklats till något av en folksjukdom, som uppemot
          </note>
          <note>
            3 miljoner svenskar i dag lider av. 8 % av de vuxna lider av
            astma. Särskilt oroande är att många barn drabbas.
          </note>
          <note>
            Ca 90 % av vår tid vistas vi inomhus, antingen i bostaden, på
            arbetsplatsen eller i andra lokaler. Vi skall komma ihåg att det
            finns flera olika faktorer i inomhusklimatet som kan bidra till
            hälsoeffekter. Det kan vara kemiska och mikrobiologiska faktorer,
            allergener och faktorer som buller, ljus, fuktighet, temperatur
            och radonstrålning. Exakt hur alla de här sambanden ser ut i dag
            har vi tyvärr inte någon fullständig kunskap om. Kunskapen om
            enskilda kemiska föroreningars inverkan på människors hälsa är
            bristfällig, likaså om inverkan av de partikulära och mikrobiella
            ämnena. Påverkan av kombinationer av ämnen - ofta i små koncentrationer
            - är tyvärr ännu mindre kända.
          </note>
          <note>
            Innan vi har skaffat oss denna kunskap får vi arbeta med att
            minska alla föroreningar i inomhusluften.
          </note>
          <note>
            Kunskap om hur man gör detta liksom kunskaper om hur man bygger
            för att undvika höga fukthalter m.m.
          </note>
          <note>
            måste utvecklas.
          </note>
          <note>
            Kvalificerade gissningar antyder att vi skulle kunna undvika
            uppemot 80 % av de fel som finns i våra byggnader om vi tillämpade
            de kunskaper vi har på ett riktigt sätt, och om det dessutom gavs
            möjligheter att tillämpa dem. De resterande 20 % är sådana fel
            som vi inte vet orsaken till. Det kan t.ex. vara oväntade effekter
            av nya byggmaterial m.m.
          </note>
          <note>
            Sjuka-hus-sjukan, SBS som den kallas, är en annan typ av överkänslighet
            som också är direkt kopplad till inomhusmiljön.
          </note>
          <note>
            Jag vill också påpeka följande. Från kontorsmiljön rapporteras
            att ca 40 % av männen och ca 60 % av kvinnorna har minst ett symtom
            varje vecka. Man uppger att två tredjedelar av dessa är relaterade
            till just inomhusklimatet.
          </note>
          <note>
            Av den rapport som Byggforskningsrådet utarbetat och som kom
            i mars i år framgår det att det finns tydliga samband mellan överkänslighetsbesvär
            och luftkvaliteten inomhus. Det gäller inte minst bland barn.
          </note>
          <note>
            Det är förfärande att konstatera att mer än var tredje person
            och 40 % av skolbarnen har eller har haft någon form av allergi
            eller annan överkänslighet.
          </note>
          <note>
            Allergierna har fördubblats under det senaste decenniet. Det
            är också oerhört oroande att ökningen fortsätter i en alltför
            snabb takt.
          </note>
          <note>
            Folkhälsoinstitutet har låtit sammanställa en beräkning av de
            samhällsekonomiska kostnaderna avseende allergiska besvär för
            barn och vuxna i Sverige under tiden 1983-1993. Vidare utvecklas
            en ekonomisk analysmodell för just kostnads- och intäktsanalys
            av förebyggande och/eller sjukdomsminskande åtgärder vad det gäller
            just allergiska besvär.
          </note>
          <note>
            De totala kostnaderna skattas till ca 5,6 miljarder kronor per
            år, varav drygt 1 miljard avser barn och ungdom. Totalt har kostnaden
            ökat med 130 % i löpande priser det senaste decenniet. Det är
            alltså oerhört mycket pengar som vi måste kosta på människor som
            blir sjuka av vår inomhusmiljö.
          </note>
          <note>
            Vi i Folkpartiet är alltså för att man sanerar i våra bostäder,
            men vi vill påpeka att Folkpartiet inte kan acceptera just den
            inriktning som finns i propositionen därför att programmet är
            alltför begränsat i tiden för att kunna ge varaktiga resultat.
            Det är nödvändigt med varaktiga resultat på det här området. Orsakerna
            till en stor del av dagens problem med fukt och mögel i bostäder
            och olika lokaler är att man har byggt alltför snabbt och alltför
            forcerat.
          </note>
          <note>
            Därför föreligger det en allvarlig risk att det genomförs bristfälliga
            reparationsåtgärder och byggs in nya fel om tidsramen för stödet
            sätts så snävt som regeringen föreslår. Kommuner och andra fastighetsägare
            måste få den tid de behöver för att både projektera och genomföra
            åtgärder som skall vara långsiktigt hållbara.
          </note>
          <note>
            Den stödnivå på högst 30 % som föreslås av regeringen kan dessutom
            leda till att vissa fastighetsägare avstår från att genomföra
            saneringen. Genomförandet av allergisanering i bl.a. skolor och
            daghem får självfallet inte bli beroende av den ekonomiska situationen
            i kommunen. Stödnivån bör därför höjas och bestämmas till 50 %
            av kostnaden.
          </note>
          <note>
            Herr talman! För sparande av tid, som vi har sådan brist på,
            yrkar jag endast bifall till reservation 2.
          </note>
          <note type="speaker">
            Anf. 3 OWE HELLBERG (v)
          </note>
          <note>
            Herr talman! Som ett led i arbetsmarknadspolitiken har vi nu
            att ta ställning till ett antal förslag som skall skapa arbetstillfällen
            inom byggsektorn och också ge oss friskare hus och möjlighet att
            motverka uppkomst eller förekomst av allergiframkallande miljöer.
          </note>
          <note>
            Vänsterpartiet har en större omfattning på sitt program och en
            delvis annan inriktning än regeringen.
          </note>
          <note>
            Att sanera lokaler där barn vistas blir i stort en kommunal fråga.
            Det är angeläget och nödvändigt.
          </note>
          <note>
            Eftersom många kommuner har ont om pengar är investeringsstödet
            en bra draghjälp för att få saneringen till stånd.
          </note>
          <note>
            Kommunerna har också önskat att få utvidga åtgärderna till att
            omfatta barnens utemiljö, elsanering och utbildningsinsatser inom
            t.ex. städområdet. Alla dessa åtgärder är i förebyggande syfte
            och skall ses som ett komplement till de åtgärder som förbättrar
            inomhusmiljön. Att stimulera till mer utevistelse är bra för att
            bygga upp immunförsvaret och bli friskare.
          </note>
          <note>
            Omfattningen av problemet med elallergi är inte känd till alla
            delar. Men att t.ex. byta ut treledade elledningar mot femledade
            är ett sätt att motverka problemens uppkomst.
          </note>
          <note>
            En bra städning och städteknik är en förutsättning för att allergisaneringen
            skall lyckas helt. Då krävs både information och utbildning för
            att förstå allvaret i allergifrågan. Därför tycker jag att man
            skall gå kommunerna till mötes i den här frågan och visa respekt
            för deras åsikter.
          </note>
          <note>
            På Byggforskningsrådet varnar man för att det inte är så lätt
            att komma till rätta med problemen med sjuka hus. Forskningen
            är komplicerad, och det är svårt att bedöma hur de olika samverkande
            faktorerna påverkar varandra. Därför ligger det något i Folkpartiets
            krav om att den här saneringen måste fortsätta och att det är
            lämpligt att införa någon form av generellt stöd för framtiden
            som liknar det stöd som finns för egna hem i form av Fukt- och
            mögelskadefonden.
          </note>
          <note>
            Det hindrar dock inte den kraftfulla satsningen som den nu föreslagna
            investeringen ger möjlighet till. Behoven att ta bort fukt och
            förbättra ventilationssystem är stora, inte minst i lokaler där
            barn vistas. Kommunerna behöver ekonomiskt stöd.
          </note>
          <note>
            För att undvika dessa problem i framtiden är det nödvändigt med
            ett annat kvalitetstänkande vid användning byggmaterial och vid
            framåtskridandet i byggprocessen. Vi tror att en utökad byggfelsgaranti
            är ett effektivt medel för ett nytänkande på detta område.
          </note>
          <note>
            Vänsterpartiet vill göra en kraftig insats i form av gröna investeringar.
            Vi avsätter 1 miljard kronor för satsningar som förbättrar miljön
            i bebyggelse, inom infrastruktur och markområden.
          </note>
          <note>
            Vi avvaktar inte heller Energikommissionens rapport om hur vi
            skall lösa energifrågorna på sikt. Vi vet att vår elenergianvändning
            måste minska, vad som än beslutas. Hälften av all elenergianvändning
            sker hos enskilda hushåll och i affärs- och servicelokaler. Där
            finns det stora besparingseffekter att vinna. Satsningar på solvärmeanläggningar
            och ackumulatortankar för vedeldning är bra, men inte tillräckligt.
            Vi har inte tid att vänta längre om vi menar allvar med kärnkraftsavvecklingen.
          </note>
          <note>
            Effektivare kylar och frysar, högfrekvensbelysning i lysrör och
            effektivare hushållsapparater m.m. kan spara upp till 10 TWh till
            sekelskiftet. Bättre isolering, effektiva värmepumpar, modern
            styr- och reglerutrustning gör att en målmedveten satsning på
            effektiv energiteknik kan minska elbehovet med 30 %
          </note>
          <note>
            inom 15 år. Detta kräver stimulanser. Vänsterpartiet avsätter
            150 miljoner kronor till den här satsningen.
          </note>
          <note>
            Det talas ofta och mycket om luftföroreningar, men ljudföroreningar
            nämns inte lika ofta. Att ständigt utsättas för ljud är emot den
            mänskliga naturen.
          </note>
          <note>
            Vi blir stressade och mår fysiskt dåligt. Oljud eller buller
            är ännu mera störande. Tyvärr är det så att den här faktorn inte
            tillmäts tillräcklig vikt när samhället planerar för infrastruktursatsningar
            eller bebyggelse i närheten av infrastrukturen. Därför avsätter
            vi 170
          </note>
          <note>
            miljoner kronor för bullerbekämpande åtgärder.
          </note>
          <note>
            Övriga investeringar är utökning av de anslag som redan finns
            i kompletteringspropositionen, och vi vet att behovet är större
            än de medel som anslagits.
          </note>
          <note>
            Samtliga satsningar ger också det som här är allra viktigast,
            fler arbetstillfällen, eftersom åtgärderna är planerade och snabbt
            kan sättas i gång.
          </note>
          <note>
            Vad vi däremot inte tror på är satsningen på ett tioprocentigt
            investeringsstöd för nyproduktion av bostäder. Ingen i byggbranschen,
            förutom Byggnadsarbetareförbundet, tror på den här idén. Nu är
            det inte tillfälliga stöd som behövs utan mer långsiktiga spelregler.
          </note>
          <note>
            Även om utskottet nu har förenklat utformningen av stöd och skall
            se till att Boverket och länsstyrelserna fördelar medlen över
            landet, kan jag försäkra att inte en enda lägenhet i t.ex. mitt
            hemlän Gävleborg kommer att byggas med detta stöd. Där är det
            bostadsöverskott, och nyproduktionspriserna ligger högt över folks
            betalningsförmåga.
          </note>
          <note>
            Det som kommer att byggas är bostadsrätter i attraktiva områden
            i våra storstäder. Är det socialdemokratisk bostadspolitik att
            så ensidigt gynna en sådan bostadsproduktion?
          </note>
          <note>
            Nej, huvuduppgiften för bostadspolitiken i dag är att värna och
            vårda det som redan är byggt.
          </note>
          <note>
            I miljonprogramsområdena som byggdes under
          </note>
          <note>
            60- och 70-talet är bostadsstandarden bland de sämsta. Boendemiljön
            är ofta torftig, och segregationsproblemet är stort. Där är intäkterna
            av boendet betydligt större än kostnaderna, vilka i dag subventionerar
            produktionen från 80-talet och framåt. De kommunala bolag som
            äger båda delarna har i dag inte råd att rusta dessa områden,
            därför att man måste subventionera dem som bor bättre och har
            en bättre boendemiljö i det nybyggda beståndet.
          </note>
          <note>
            Detta måste åtgärdas, inte minst av rättviseskäl men framför
            allt för att komma åt segregationsproblemen. Områdena måste göras
            mer attraktiva för fler grupper av människor, så att den sociala
            snedrekryteringen bryts. Därför vill Vänsterpartiet satsa 1,5
          </note>
          <note>
            miljarder på upprustning av miljonprogramsområdena i stället
            för på ett nyproduktionsstöd för dem som skall bo på gräddhyllan.
          </note>
          <note>
            När det gäller nyproduktion tycker vi i Vänsterpartiet att de
            medel som anslås för experimentbyggande är bra. Den satsningen
            vill vi göra betydligt större genom att t.ex. satsa på ekologiskt
            byggda bostadshus, där man satsar på slutna separata VA-
          </note>
          <note>
            system, återvinningsbara material och miljövänliga, energisnåla
            byggprodukter som garanterar ett hus som är fritt från allergiframkallande
            symtom och som är långsiktigt hållbart och kretsloppsanpassat.
          </note>
          <note>
            Med detta, herr talman, vill jag yrka bifall till reservationerna
            4 och 6.
          </note>
          <note type="speaker">
            Anf. 4 PER LAGER (mp)
          </note>
          <note>
            Herr talman! Det var inte länge sedan jag stod här i talarstolen
            och pläderade för överenskommelsen mellan socialdemokraterna och
            miljöpartiet vad gällde de två miljarderna för inomhusmiljön,
            med speciell tonvikt på allergisaneringen.
          </note>
          <note>
            Nu är det dags att fatta beslut om finansieringen.
          </note>
          <note>
            Nu är det också hög tid för framför allt kommunerna att inventera
            behoven, om man inte redan gjort det, så att man snabbt kommer
            i gång med åtgärdsprogrammen.
          </note>
          <note>
            Jag är övertygad om att det blir ett genombrott i kampen mot
            den växande folksjukdomen allergi och annan överkänslighet. Redan
            på 70-talet myntades begreppen dagissjukan och kontorssjukan,
            som framför allt hänfördes till carsinogenet i flytspackel. Men
            det var givetvis inte hela sanningen.
          </note>
          <note>
            Vid den här tiden fylldes husen med emitterande plastmaterial
            och färger. Ofta var själva byggmetoden och pressade byggtider
            orsaker till mögelproblemen.
          </note>
          <note>
            Fukten hade byggts in från början, de platta taken läckte och
            det hade slarvats med diffusionsspärrarna m.m.
          </note>
          <note>
            Fukten har sedan dess dominerat problemet och gör det väl än
            i dag när det gäller de sjuka husen. Men det är fortfarande inte
            hela sanningen. Sjukligheten består ofta av flera samverkande
            orsaker, som tidigare har sagts, t.ex. utebliven eller felaktig
            luftväxling i kombination med emissioner från plastmaterialen,
            limmen och färgerna.
          </note>
          <note>
            För att bli kvitt det dåliga inomhusklimatet har det satsats
            hårt på mekaniska ventilationssystem. Ofta har detta inneburit
            en stor och dyr investeringsåtgärd med buller, låsta fönster och
            ökat luftflöde som följd. Men på grund av dålig kunskap om och
            fortsatt skötsel av systemen har de många gånger haft motverkande
            syfte. Luften har faktiskt blivit sämre, och i vissa fall har
            ventilationstrummorna t.o.m. blivit en spridningsväg för hälsofarliga
            mögelsvampar.
          </note>
          <note>
            Ventilationskontrollprogrammet, som fortfarande pågår, är därför
            en nödvändighet för de redan installerade systemen. Systemen behöver
            rengöras, trimmas in, varvtalsregleras efter uteklimatet m.m.
            samt fortsatt kontinuerlig skötsel. Men ett dåligt fungerande
            system får inte automatiskt leda till att man ökar luftflödena
            genom att installera flera och större fläktar.
          </note>
          <note>
            Snarare skall man försöka att så långt det är möjligt klara sig
            utan de stora mekaniska ventilationssystemen. I grunden är det
            nämligen något som är fel, eftersom vi behöver använda sådan andningshjälp
            i våra hus. Ett hus skall kunna andas genom självdragsprincipen.
            Ett hus skall ha fönster som går att öppna. Människor som vistas
            i huset skall själva kunna bestämma när de behöver särskilt luftombyte
            och avgöra när det blir för kvavt, för varm eller för kallt.
          </note>
          <note>
            Vad är det som säger att normen 1 000 ppm koldioxid är ett vettigt
            gränsvärde inomhus? En sådan koldioxidhalt är långt ifrån farlig
            för människan. Men gränsen lär ligga just där, därför att den
            då indikerar andra möjliga problem - hur nu detta kan stämma.
          </note>
          <note>
            Överventilerade skolor i Göteborg och Malmö har vid en undersökning
            visat sig ha de största problemen med inomhusklimatet. Trots att
            värdena där har legat under 1 200 ppm koldioxid. Samtidigt finns
            det ett
          </note>
          <note>
            15-tal nybyggda skolor med självdrag, där erfarenheterna hittills
            är mycket positiva. Det kan vara en tankeställare för oss.
          </note>
          <note>
            I dag hävdar väl ändå de flesta komplexiteten i problemet och
            varnar för den typ av enögdhet som innebär samma lösning - beroende
            på vems ärende man går förstås - på alla sjuka-hus-problem.
          </note>
          <note>
            Varför är det t.ex. fler allergiska barn i norra delen av Sverige,
            där luften är torrare? Om man överventilerar lokalerna på vintern
            blir luften alldeles för torr.
          </note>
          <note>
            Då laddas man statiskt och drar till sig partiklar, avgaser,
            pollen, kvalster, radondöttrar, vilket gör att slemhinnorna och
            andningsorganen blir utsatta. En del hävdar också att bakterier
            och virus ökar när luften är verkligt torr.
          </note>
          <note>
            Hur som helst behövs det här ytterligare forskning.
          </note>
          <note>
            Det finns mycket att reda ut, och vi är överens om att vi står
            mitt uppe i problemen. Som tidigare har sagts är vart tredje barn,
            ända upp till 40 %, i dag allergiskt, och antalet bara fortsätter
            att växa. Vi måste göra något, och vi måste göra det nu.
          </note>
          <note>
            Vi måste enligt men mening vara öppna för att problemen kan kräva
            många olika och ibland okonventionella lösningar. Men ofta är
            ganska enkla åtgärder tillräckliga för att helt förändra inomhusmiljön.
          </note>
          <note>
            Det viktigaste är att åtgärderna görs i samförstånd med de människor
            som vistas i lokalen eller som bor i bostaden. De har nämligen
            ofta en avgörande erfarenhet och kunskap om problemen.
          </note>
          <note>
            De svårupptäckta mögelangreppen kan avslöjas förhållandevis billigt
            med hjälp av utbildade s.k.
          </note>
          <note>
            mögelhundar som snabbt och säkert lokaliserar mögel. Det är tråkigt
            att man från fastighetsägarnas sida hittills inte tillräckligt
            velat utnyttja dessa tjänster.
          </note>
          <note>
            Som sagt, nu är det hög tid att inventera, planera och genomföra
            de ur hälsosynpunkt nödvändiga saneringarna av våra bostäder,
            skolor och dagis. Det 30-
          </note>
          <note>
            procentiga bidraget är en god hjälp, men samtidigt är det viktigt
            att beställarna kravspecifiserar upphandlingen. Det kommer att
            krävas extra kunskaper bland entreprenörer och byggare. Vi skall
            inte göra om eller förvärra misstagen vad gäller material, konstruktion,
            luftväxling m.m. Saneringen skall skapa inomhusmiljöer, där framför
            allt våra barn kan andas ofarlig luft och känna trivsel.
          </note>
          <note>
            I de 2 miljarder kronorna i överenskommelsen mellan Socialdemokraterna
            och Miljöpartiet ingick också flera andra viktiga miljöbidrag:
            56 miljoner kronor till solfångare, med ett bidrag på 25 %, upp
            till
          </note>
          <note>
            60 miljoner kronor till ackumulatortankar för vedeldning, med
            ett bidrag på 30 %, och 30 miljoner kronor till insatser i kulturmiljövården
            med vikten lagd på traditionella byggnadsmaterial och på traditionella
            tekniker samt på kretsloppsanpassning och återanvändning av material.
            20 miljoner kronor går till allmänna samlingslokaler med sin ofta
            dåliga ventilation, med ett bidrag på 30 %, och till sist går
          </note>
          <note>
            34 miljoner till miljöriktiga demonstrations- och utvecklingsprojekt
            samt till en utvärdering av programmets samlade effekter.
          </note>
          <note>
            Detta innebär satsningar på ekologiska lösningar viktiga för
            att reellt kunna komma i gång med arbetet på ett långsiktigt hållbart
            samhälle. Återstår gör satsningar på ytterligare energieffektiviseringar,
            på solceller, vindkraft, havskraft och biobränslen - och på alla
            de förnyelsebara energikällor som senast om 15 år, när vi avvecklat
            den livsfientliga kärnkraften, blir helt nödvändiga.
          </note>
          <note>
            Herr talman! Med detta vill jag tillstyrka den del av betänkandet
            som handlar om miljöinvesteringar.
          </note>
          <note>
            När det gäller investeringsbidraget till nyproduktion av bostäder,
            också det ett förslag i det här betänkandet, vill jag i stället
            yrka bifall till reservation 5, mom
          </note>
          <note>
            3. Till skillnad från satsningarna på inomhusklimatet och de
            andra miljösatsningarna, som i sig genererar väldigt många arbetstillfällen
            inom byggsektorn, är detta investeringsbidrag mer ett stimulerande
            av byggande för byggandets egen skull. Det finns också en risk
            att det mest blir storstäderna som får del av bidraget.
          </note>
          <note>
            Förslaget innebär dessutom en satsning på typiskt manliga jobb
            inom byggbranschen samtidigt som det främst är ungdomar och kvinnor
            som kommer att drabbas av regeringens planer på att inte ersätta
            kommuner och landsting för det aktuella skattebortfallet. Det
            svenska samhället skulle må mycket bättre om dessa dryga 2 miljarder
            kronor fick vara kvar i vården, omsorgen och skolan.
          </note>
          <note>
            Anf. 5 ULLA-BRITT HAGSTRÖM (kds)
          </note>
          <note>
            Herr talman! Boendet är mycket viktigt. I bostaden finns gemenskapen,
            tiden för rekreation osv.
          </note>
          <note>
            "Mitt hem är min borg" har blivit ett allmänt talesätt.
          </note>
          <note>
            Denna "borg" får då inte förstöras av t.ex. fukt och mögel. Vi
            tillbringar också alltmer tid inomhus och allt mindre tid utomhus.
            Olika mätningar visar att vi genomsnitt vistas så mycket som till
            90 % i bostaden, arbetsplatsen eller i olika lokaler. Detta är
            givetvis inte bra - det är något för olika fritidsgrupper att
            försöka påverka oss till bättring - men det är ett faktum.
          </note>
          <note>
            Också inom bostadssektorn behövs mycket av information för förbättringsåtgärder.
            Bostädernas standard har höjts under detta århundrade, men nya
            hälsoproblem har också följt med ny byggteknik. Det är viktigt
            med ett miljö- och hälsoinriktat byggande och boende. Möjligheterna
            till återanvändning och återvinning i byggandet måste tillvaratas.
            Medvetenheten har också blivit större.
          </note>
          <note>
            Detta år är utnämnt till allergiår. Folkhälsoinstitutet genomför
            en brett upplagd kampanj. Det betyder att problem vid allergier
            skall framhållas, men givetvis också att förebyggande arbete skall
            göras. Detta förstärker regeringens insatser. Dålig inomhusluft
            kan innehålla för höga halter av damm, kvalster, pollen, pälsdjurspartiklar
            och rök från rökning.
          </note>
          <note>
            Samhällets kostnader för allergier uppgår till 5-6
          </note>
          <note>
            miljarder kronor per år enligt en siffra från 1993 som jag har
            hittat. Ett åttiotal ämnen finns på Kemikalieinspektionens lista
            över allergiframkallande ämnen.
          </note>
          <note>
            Större delen av felen i våra byggnader skulle kunna undvikas
            om kunskaper tillämpades rätt och om möjligheterna fanns för detta.
          </note>
          <note>
            Vi kristdemokrater har beslutat oss för att tillstyrka investeringsbidraget
            för miljöinvesteringar. Det framstår på ett annat sätt nu när
            det är fristående från det olyckliga RAS-projektet som prognostiseras
            stanna på mellan 14 000 och 15 000 arbeten i stället för utlovade
            110 000 arbeten.
          </note>
          <note>
            Det är viktigt att förbättra inomhusmiljön i bostäder och offentliga
            lokaler, inte minst där barn vistas. I
          </note>
          <note>
            programmet ingår också bidrag till solvärmeanläggningar, installation
            av ackumulatortankar och kulturmiljövård. Det är också viktigt
            att stödformer samordnas.
          </note>
          <note>
            Ansvaret får givetvis inte fråntas fastighetsägaren som enskild
            eller kommun. Stödet kan dock vara en signal som gör att allmänheten
            får upp ögonen för att fastighetsägaren har ett ansvar när det
            gäller saneringsåtgärder. Vi har också erfarit att det tidigare
            beslutade stödet för ROT-verksamhet är helt intecknat genom de
            ansökningar som redan har kommit in.
          </note>
          <note>
            Vi kan inte stillatigande se på när vart tredje barn drabbas
            av allergi eller överkänslighet. Vi har ett ansvar för daghem,
            fritidshem och skolor. Liksom vi inte accepterar vilken arbetsmiljö
            som helst kan inte barn och ungdomar acceptera en allergiframkallande
            miljö. Flera olika projekt för sanering pågår i kommunerna. Det
            kan leda till en orättvisa om kommuner som inte prioriterat miljösatsningar
            får hjälp med
          </note>
          <note>
            30 %, medan de som genomfört åtgärder inget får.
          </note>
          <note>
            Men detta får inte vara skäl för att barnen skall hamna i kläm.
            Samma gäller givetvis hyresvärdar för bostäder i hyres- eller
            bostadsrättshus.
          </note>
          <note>
            Vi kristdemokrater har också påpekat negativa effekter för miljön
            och hälsan av vedeldning. Vi välkomnar därför stödet till ackumulatortankar.
          </note>
          <note>
            I samband med att alltfler kommuner blir Agenda-
          </note>
          <note>
            21-kommuner höjs intresset och kunskapen om kretsloppsanpassning
            över huvud taget. Vi kristdemokrater tillstyrker alltså program
            för miljöinvesteringar.
          </note>
          <note>
            Herr talman! Vi kristdemokrater motsätter oss dock att det införs
            ett investeringsbidrag till nyproduktion av permanentbostäder.
            Byggsektorn måste stabiliseras på en nivå där naturlig efterfrågan
            är styrande. Politiska beslut om bidrag och subventioner kan medföra
            en ryckighet som gör det svårt för kommunerna med den långsiktiga
            planeringen. Jag vill yrka bifall till reservation nr 5. En sådan
            här ryckighet får vi med en panikslagen regering som saknar strategi
            för arbetsmarknadspolitiken. Det blir en skvätt här och en skvätt
            där i stället för kontinuitet.
          </note>
          <note>
            Vi håller på att hamna i en situation i vårt land där markvärdet
            alltmer tar överhanden och där fastighetsbeståndet inte hinner
            repareras. Det är därför inte ett klokt beslut att på detta sätt
            förstärka just nyproduktion av bostäder. De områden som behöver
            nyproducera lägenheter har också troligtvis en god inflyttning
            av människor, vilket leder till ökade skatteinkomster.
          </note>
          <note>
            Det är värre för de kommuner där lägenheter står tomma, kanske
            som ett tecken på att folk flyttat därifrån, och dessa behöver
            ju ingen nyproduktion. Låt expansiva regioner klara sig själva.
            Det är visserligen sant att byggpoduktionen totalt beräknas öka
            med bara 10 % 1994-1996 och att den de tidigare tre åren har minskat
            med 20 %. Jag tror dock att ett land varken kan bygga eller äta
            sig ur krisen. Det gäller att arbeta sig ur krisen. Det är inte
            det billigaste sättet att endast satsa på byggbranschen. I stället
            torde byggnationen inom näringslivet få en större ökning under
            åren framöver, och det på ett naturligt sätt.
          </note>
          <note>
            Det är också svårt att särskilja arbetskostnaden.
          </note>
          <note>
            Flera komponenter inom byggandet är i dag förtillverkade. Det
            finns därför en liten konflikt i att helt lämna detta därhän.
            Det innebär ingen rättvisa. Det kan leda till att arbetskostnaden
            uppskattas schablonvis. Vi kristdemokrater tycker alltså inte
            att dessa investeringsbidrag är rätt väg att gå för att hjälpa
            lösningen av arbetsmarknadssitutionen en bit på väg.
          </note>
          <note>
            Vi har också påpekat hur viktigt det är att kommuner och landsting
            har möjligheter att säkra vården och andra delar.
          </note>
          <note type="speaker">
            Anf. 6 LENNART NILSSON (s)
          </note>
          <note>
            Herr talman! Jag tror det finns anledning att litet grand beröra
            motivet för de förslag som vi har att ta ställning till här i
            dag. Det handlar bl.a. om att vi skall försöka öka sysselsättningen
            för alla de byggjobbare som i dag är utan jobb. Samtidigt handlar
            det naturligtvis också om att vi skall medverka till att förbättra
            bl.a. inomhusmiljön så att människor kan uppleva friska och sunda
            hus.
          </note>
          <note>
            Det handlar om att så snabbt som möjligt få igång olika projekt
            så att man skall slippa ha 25-30 % av byggjobbarna arbetslösa
            i vårt land. Det är litet märkligt när ledamöter här från talarstolen
            säger att man nu satsar på mansdominerade arbeten. Så tillvida
            är det naturligtvis rätt att det inom byggbranschen och ute på
            byggarbetsplatserna i stort sett enbart är män.
          </note>
          <note>
            Men om man tycker att det är angeläget att man satsar på den
            ena delen, dvs. inomhusklimatet, där det också jobbar flest män,
            förstår jag inte motivet till att man inte kan ta även den andra
            delen. Jag har lärt mig att för varje byggjobbare som får jobb,
            skapas tre andra jobb i andra branscher. Det kan handla om att
            tillverka kylskåp och andra saker, och inom dessa verksamheter
            arbetar det förhoppningsvis en del kvinnor.
          </note>
          <note>
            Vi kan inte avstå från att satsa på byggverksamheten, eftersom
            det är en så viktig motor i samhällsekonomin, enbart utifrån det
            faktum att det tyvärr är ett mansdominerat yrke. Det får vi väl
            hoppas att man kan ändra på.
          </note>
          <note>
            I vårt land rivs det ungefär 5 000 bostäder varje år. Vi är i
            stort sett det land i Europa som har haft de lägsta bygginvesteringarna
            under senare år. Jag tror inte att någon i den här kammaren har
            varit med om så låga bygginvesteringar. Därför finns det ett motiv
            från samhällets sida att stimulera byggandet. Byggarbetare går
            arbetslösa och kostar ändå pengar, eftersom vi gemensamt måste
            ställa upp så att de kan få sin akassa. Det finns alltså helt
            klara motiv till att man gör dessa satsningar.
          </note>
          <note>
            Sedan kan man naturligtvis diskutera olika åtgärder utifrån om
            de är de rätta och vad de ger i form av arbetstillfällen och annat.
            Mycket blir naturligtvis beräknat utifrån de teoretiska modeller
            man kan räkna fram. Ofta är det ju så, det har vi ju lärt oss
            i den här kammaren, att praktiken kanske inte alltid överensstämmer
            med olika räkneexempel.
          </note>
          <note>
            Det finns en klart uttalad bedömning att om man inte gör någonting
            får man inte fram några jobb, utan då får byggnadsjobbarna gå
            och stämpla utan att utföra någonting produktivt.
          </note>
          <note>
            Även om dessa satsningar kanske, när det gäller i varje fall
            nyproduktionen, kommer att inriktas på framför allt de orter där
            det finns bostadsbrist, så är de naturligtvis rätt satsningar.
            Samtidigt vet vi att om vi inte gör någonting från riksdagen,
            kommer det inte att byggas någonting.
          </note>
          <note>
            Jag håller med om att en avgörande faktor för att få i gång byggverksamheten
            naturligtvis är att vi också kan få ner ränteläget. Men det investeringsbidrag,
            som vi nu förenklar i bostadsutskottet för att undvika det som
            man var inne på från kds sida om krångligheten i att beräkna arbetskraftskostnad,
            bygger på en schablon som gör att det är enkelt att räkna fram
            vad kostnaderna kommer att bli för olika projekt.
          </note>
          <note>
            Moderaterna säger att det här är ett dakapo. Fastighetsägarna
            har ett ansvar. Jag håller också med om att fastighetsägarna naturligtvis
            har ett ansvar för sina fastigheter och för att de skall fungera
            bra. Men det får ju inte hindra oss i riksdagen att komma med
            förslag som innebär att man kan underlätta framför allt för de
            byggjobbare som är utan jobb.
          </note>
          <note>
            Det finns en rad olika funderingar kring de olika program som
            handlar om miljön, om vad som är rätt, om man skall göra det eller
            det osv. Nu tillsätter man en arbetsgrupp inom Näringsdepartementet
            som skall följa upp det här. Mycket handlar om att man med goda
            exempel skall kunna ge information om olika åtgärder på ett brett
            område, för att komma till rätta med problemen.
          </note>
          <note>
            Man kommer alltså att tillsätta en arbetsgrupp med olika intressenter
            från olika håll och kanter som är berörda av det här för att kunna
            ge dessa goda exempel, för att kunna följa upp de frågor som vi
            bl.a. har diskuterat här i det förra programmet - när vi diskuterade
            bl.a. elallergier osv. - och för att kunna följa upp vad som är
            rätt åtgärder i de här olika sammanhangen.
          </note>
          <note>
            Som Owe Hellberg sade tvista de lärde; det här är komplicerade
            frågor. Det gäller att få fram goda exempel och hjälpas åt för
            att vidta rätt åtgärder vid rätt tillfälle.
          </note>
          <note>
            Även om en del nu inte tycker om det, tror i alla fall Byggnadsarbetareförbundet
            att om man bara använder sig utav de möjligheter som står till
            förfogande, kommer man att kunna halvera byggarbetslösheten inom
            ett par år. Om det här blir faktum, det vet inte jag. Det beror
            naturligtvis också på utvecklingen och om olika intressenter -
            kommuner, byggherrar och andra - är villiga att sätta i gång,
            och naturligtvis om de anser att det är möjligt att klara det
            här utifrån den ekonomiska situation som finns. Men det här förslaget
            kommer i varje fall att underlätta. Jag är helt övertygad om att
            de olika åtgärderna kommer att innebära att byggarbetslösheten
            minskar samtidigt som vi vidtar en rad åtgärder som är bra för
            utvecklingen av samhället på olika områden.
          </note>
          <note>
            Med detta, herr talman, yrkar jag bifall till hemställan i bostadsutskottets
            betänkande.
          </note>
          <note>
            Anf. 7 PER LAGER (mp) replik
          </note>
          <note>
            Herr talman! Lennart Nilsson sade att om man satsar på inomhusklimatet,
            dvs. på allergisanering, skulle man i konsekvensens namn också
            kunna satsa på nybyggnation, men det är ju inte sådan konsekvensen
            blir. Satsningen på allergisanering är i första hand en satsning
            på att bryta denna folksjukdoms utbredning.
          </note>
          <note>
            Att detta sedan genererar en massa arbeten, precis som de övriga
            miljöstöden kommer att göra eftersom de är arbetsinteniva verksamheter,
            behöver inte betyda att man därefter måste acceptera ett särskilt
            bidrag för nybyggnation. Flera har redan anmärkt att ränteläget
            och marknaden avgör det här i mycket högre grad.
          </note>
          <note>
            Därför tycker jag, Lennart Nilsson, att den satsning vi gör på
            miljösidan är så stark att den räcker.
          </note>
          <note>
            Speciellt när man ser den i sammanhang med indragningarna från
            kommuner och landsting, om man nu vill göra den jämförelsen, vilket
            jag gärna vill.
          </note>
          <note>
            Anf. 8 LENNART NILSSON (s) replik
          </note>
          <note>
            Herr talman! Min poäng vad gäller investeringsbidraget för nyproduktionen
            var att man kan angripa den här branschen som manlig, men även
            när man sanerar inomhusmiljön är det män som utför saneringen.
          </note>
          <note>
            När det gäller nyproduktionen är bedömningarna i samtal med olika
            intressenter i den här branschen -
          </note>
          <note>
            och jag tror det också, men jag kan inte exakt veta det - att
            det här investeringsbidraget kan vara det som är avgörande för
            om man sätter i gång ett projekt eller inte. Jag är medveten om
            att ränteläget är det som är avgörande, men det kan finnas exempel
            på att man vågar sätta i gång ett projekt med hjälp av det här
            investeringsstödet. Det som är poängen i det här är ju att man
            snabbt kan komma i gång, att det är tidsbegränsat.
          </note>
          <note>
            Det handlar ju inte om att vi inte har behov av bostäder. Vi
            bör bygga mer bostäder. Nu gäller det för oss att tidigarelägga
            de projekt som eventuellt skulle kunna komma i gång nästa år eller
            året därpå, så att vi får i gång dem redan nu för att motverka
            arbetslösheten bland byggjobbarna.
          </note>
          <note>
            Anf. 9 PER LAGER (mp) replik
          </note>
          <note>
            Herr talman! Miljösatsningarna innebär ju just det här som jag
            sade, Lennart Nilsson, att det är en satsning på de typiskt manliga
            jobben, byggnadsjobben, och det är jättebra i och för sig. Men
            satsar man samtidigt på nyproduktion, så gör man det, anser jag,
            på bekostnad av ungdomar och kvinnor framför allt ute i landstingen
            och kommunerna.
          </note>
          <note>
            Jag är väldigt rädd att man bygger för byggandets egen skull.
            Behoven finns inte i dag. Kanske är det så att vi befinner oss
            just nu på kulmen av en högkonjunktur. Jag vill inte gärna vara
            med om att bygga en massa nytt som sedan står tomt, som det redan
            gör i dag på sina håll.
          </note>
          <note>
            Anf. 10 INGA BERGGREN (m) replik
          </note>
          <note>
            Herr talman! Jag vill göra några reflexioner över regeringens
            förda byggpolitik, som Lennart Nilsson ställde sig bakom.
          </note>
          <note>
            Förslagen som är inriktade mot att få byggarbetare i arbete har
            ju avlöst varandra sedan i höstas.
          </note>
          <note>
            Förslagen om investeringsavdrag och investeringsbidrag har utrangerats
            av två andra förslag, nämligen fastighetsskatten med 1 % på lokaler
            och höjningen med 13 % på bostäder, dvs. höjningen av fastighetsskatten
            från 1,5 % till 1,7 % av taxeringsvärdet.
          </note>
          <note>
            Jag vill fråga Lennart Nilsson: Vilken fastighetsägare vill och
            kan investera när en fastighetsskatt som denna motsvarar 20 %
            av värdet på sådana investeringar? Om nu investeringen kommer
            till stånd bidrar den inte till lägre boende- eller lokalkostnader
            - något som vi alla skulle vara betjänta av. Är det inte så,
          </note>
          <note>
            Lennart Nilsson?
          </note>
          <note>
            Det är inte lätt att hänga med i den här subventionsdjungeln,
            som är ett resultat av regeringens olika byggpaket. Inte blir
            det lättare när de förändras stup i ett. Denna ryckighet och de
            ostabila reglerna har medfört att man i stället väntar och ser.
            Vilka byggen kommer då i gång, Lennart Nilsson?
          </note>
          <note>
            Inte några byggpaket eller ytterligare andra subventioner kan
            kompensera för dagens alltför höga realränta. De 4 miljarderna
            belastar en redan i hög grad ansträngd statsbudget. Investeringsbidraget
            är även ett stort resursslöseri, med tanke på att sysselsättningseffekten
            starkt kan ifrågasättas.
          </note>
          <note>
            Anf. 11 LENNART NILSSON (s) replik
          </note>
          <note>
            Herr talman! Jag skall inte ge mig in i någon fastighetsskattediskussion
            här. Jag vill bara konstatera att vi beslutade om höjningen av
            fastighetsskatten från
          </note>
          <note>
            1,5 till 1,7 % därför att vi ville rädda en massa människor från
            att få orimliga hyreshöjningar när den borgerliga regeringen ville
            dra in 3 miljarder för just de årgångar som hade det besvärligast.
            Vi tog alltså in de pengarna för att klara hyreskostnaderna för
            människor som bodde i de senaste årgångarna.
          </note>
          <note>
            När det gäller bostadspolitik har jag, utifrån det program som
            vi drev i valrörelsen, anledning att vara stolt över det som har
            skett. Det är inte fråga om någon ryckighet, utan om en medveten
            strävan i bostadspolitiken. Det handlade om att vi såg till att
            man gav förmånliga avskrivningar för industrins bygginvesteringar.
            Det handlade om ett ROT-program före jul. Det handlade även om
            det vi har att behandla här i dag. Även investeringsbidraget var
            en del av det program som vi socialdemokrater hade före valet.
            Det finns en medveten linje i de här delarna.
          </note>
          <note>
            Vi får naturligtvis se sedan hur framtiden kommer att gestalta
            sig när det gäller bostadspolitiken. Men jag hoppas, som vi har
            sagt tidigare här i kammaren, att vi skall få en bred lösning
            kring en långsiktighet när det gäller bostadspolitiken.
          </note>
          <note>
            Anf. 12 INGA BERGGREN (m) replik
          </note>
          <note>
            Herr talman! Jag upprepar min fråga: Hur tror
          </note>
          <note>
            Lennart Nilsson att en byggnation kan komma i gång med de här
            olika kontraproduktiva åtgärderna, som tar ut varandra? Jag förstår
            inte riktigt hur man skall få det att gå ihop. Investeringsbidraget
            är, som jag sade, ett stort resursslöseri med tanke på den effekt
            som det ger.
          </note>
          <note>
            Anf. 13 LENNART NILSSON (s) replik
          </note>
          <note>
            Herr talman! Tror Inga Berggren att det kommer i gång mer verksamhet
            om man ingenting gör än om man gör någonting?
          </note>
          <note>
            Anf. 14 OWE HELLBERG (v) replik
          </note>
          <note>
            Herr talman! Jag skulle vilja fråga Lennart Nilsson ett par saker.
          </note>
          <note>
            Investeringsbidraget skall ju fördelas av Boverket och länsstyrelserna
            till delar av vårt land. Som jag sade i mitt anförande behövs
            det inget anslag i Gävleborgs län och inte heller på många andra
            håll i landet, på grund av att vi redan har ett bostadsöverskott
            och att nyproduktionspriserna ligger högt över vad folk kan betala.
            Det blir alltså en utbyggnad i storstadsområden, i attraktiva
            lägen, av i första hand bostadsrätter. Tycker Lennart Nilsson
            att det här är god socialdemokratisk bostadspolitik, att så ensidigt
            gynna en sådan här boendeform, för människor som troligtvis kan
            betala hyrorna ändå, utan investeringsstödet?
          </note>
          <note>
            Hur skall vi göra med miljonprogrammet? Vi väntade oss att det
            skulle komma någonting om miljonprogramsområdena i kompletteringspropositionen.
          </note>
          <note>
            Vi vet hur det ser ut. Vi vet vilka risker förslumningen medför.
            Vi vet också att miljonprogramsområdena har gett betydligt större
            intäkter än vad de kostar i dag.
          </note>
          <note>
            De står alltså för subventionerna av annan byggnation.
          </note>
          <note>
            Vi borde göra något åt det här, av rättviseskäl,
          </note>
          <note>
            Lennart Nilsson. Klarar verkligen de kommunala bostadsbolagen
            att ordna det här på egen hand för framtiden? Måste vi inte vidta
            sådana här åtgärder för att klara segregationsproblemen? Jag är
            nyfiken på vad Lennart Nilsson anser om de sakerna.
          </note>
          <note>
            Anf. 15 LENNART NILSSON (s) replik
          </note>
          <note>
            Herr talman! Jag vill bara säga att jag tror, liksom
          </note>
          <note>
            Owe Hellberg, att det är viktigt att vi vårdar det som finns.
            Det är bara att konstatera att de stora delarna av bostadsproduktionen
            redan finns. Det som kommer till framöver blir naturligtvis marginellt
            i förhållande till det som redan finns. Det är naturligtvis angeläget
            att vårda det. Det paket som vi antog före jul, som handlar om
            ROT-program, gäller även i dag. Det finns ju möjligheter, med
            hjälp av de satsningar som riksdagen gjorde strax före jul, att
            rusta upp, bygga om och fixa till även de områden som Owe Hellberg
            här berörde.
          </note>
          <note>
            Han har naturligtvis rätt i att det inte finns behov av att bygga
            nytt överallt i landet. Det finns behov på en rad olika orter.
            Det här handlar om, som jag har sagt tidigare, att vi måste försöka
            få i gång det här snabbt, eftersom det kommer att byggas framöver.
          </note>
          <note>
            Det handlar nu om en tidigareläggning, för att skapa jobb inte
            minst för byggjobbare, om vi skall slippa höra att vi inte gör
            någonting nu. Det skulle bli som en propp som går ur flaskan om
            några år, och det det skulle bli överhettning. Vi kan alltså få
            i gång nyproduktionen nu, om än i begränsad skala, för att undvika
            det som kan inträffa om några år om ingenting görs.
          </note>
          <note>
            Anf. 16 OWE HELLBERG (v) replik
          </note>
          <note>
            Herr talman! Jag tror nog att den marginella nybyggnation som
            Lennart Nilsson pratar om har möjlighet att komma i gång ändå,
            men det gäller människor som har betalningsmöjligheter.
          </note>
          <note>
            Den satsning som Lennart Nilsson pratade om nyss är naturligtvis
            bra, men den är inte alls tillräcklig när det gäller miljonprogramsområdena.
            Vi anser att man måste se över hela boendemiljön. Det räcker alltså
            inte bara att rusta bostäder, utan det gäller att skapa goda boendemiljöer,
            så att alla kategorier av människor vill komma tillbaka till det
            här boendet.
          </note>
          <note>
            Det gäller ju, precis som Lennart Nilsson sade, att på ett bra
            sätt värna och vårda det som redan är byggt.
          </note>
          <note>
            Det måste vara vår huvuduppgift. Därför tycker jag att vi skulle
            ha använt de 2 miljarderna på ett annat sätt, som Vänsterpartiet
            har föreslagit.
          </note>
          <note>
            Anf. 17 LENNART NILSSON (s) replik
          </note>
          <note>
            Herr talman! Jag vill bara kommentera det Owe
          </note>
          <note>
            Hellberg sade om dem som har råd att betala. Det kommer naturligtvis
            alltid att finnas bostadsområden som finner både köpare och hyresgäster,
            oavsett vad det kostar. Men när jag pratar om nyproduktion handlar
            det inte enbart om dem. Vi är medvetna om att människor i vårt
            land blir allt äldre, och det finns behov av att bygga bostäder
            inte minst för äldre människor, för att det skall skapas en större
            rörlighet på bostadsmarknaden. Just i den gruppen är det inte
            säkert att det handlar om välbärgade människor, utan det kan vara
            vanliga pensionärer som skulle behöva ha ett bra boende men kanske
            inte klarar det i nuläget, just beroende på att kostnaderna är
            för höga.
          </note>
          <note>
            Jag är därför helt övertygad om att investeringsbidraget kommer
            att bidra till en produktion som innebär att kan byggas fler bostäder
            även för dem som inte har det gott ställt.
          </note>
          <note type="speaker">
            Anf. 18 INGRID SKEPPSTEDT (c)
          </note>
          <note>
            Herr talman! I detta betänkande behandlas investeringsbidrag
            för bostäder samt ett program för miljöinvesteringar. Medel för
            dessa anvisas från anslaget
          </note>
          <note>
            Arbetsmarknadspolitiska åtgärder. Bostadsutskottet har också
            föreslagit hur man på bästa sätt nyttjar anslagen.
          </note>
          <note>
            Under den förra mandatperioden var det på Centerns initiativ
            som det satsades nära 5 miljarder kronor för att stimulera ombyggnadsverksamheten
            och för att bevara byggkapacitet. Att satsa på ombyggnation var
            viktigt bl.a. från miljösynpunkt, men också motiverat i en lågkonjunktur
            för att undvika att nödvändig och värdefull kapacitet skulle försvinna
            ur byggbranschen.
          </note>
          <note>
            Det var också på Centerns initiativ som riksdagen införde en
            skattereduktion för arbetskostnader i samband med reparationer
            av bostäder, s.k. ROT-avdrag, som gällde under åren 1993-1994.
            Den åtgärden slog mycket väl ut, såväl från sysselsättningssynpunkt
            som med tanke på det stora antal ombyggnationer som gjordes. Den
            nuvarande regeringen har fortsatt anslå medel till statligt stöd
            för underhåll, reparation och ombyggnad. Efterfrågan är fortfarande
            stor, och totalt har för båda perioderna flera hundra tusen lägenheter
            byggts om.
          </note>
          <note>
            Vi vet alla att det i dag knappast byggs några nya småhus eller
            lägenheter. Vi vet också att det inom några få år blir bostadsbrist
            i vissa områden. Enligt
          </note>
          <note>
            Boverkets långsiktsprognos för bostadsbyggandet fram till år
            2000 beräknas att ca 30 000 lägenheter årligen efterfrågas.
          </note>
          <note>
            Den nuvarande höga räntenivån är dock en starkt återhållande
            faktor för bostadsbyggandet. För att avhjälpa detta föreslås nu
            ett tillfälligt investeringsbidrag som skall stimulera till en
            tidigareläggning av nya byggprojekt. Förslaget är en överenskommelse
            mellan Socialdemokraterna och Centern.
          </note>
          <note>
            Som sagts tidigare föreslås reglerna för stödet bli så enkla
            som möjligt, nämligen att bidrag skall utgå med 10 % av bidragsunderlaget
            för det reguljära nybyggnadsstödet. Ansökningar skall inlämnas
            senast den 1 oktober 1995 och projektet vara färdigställt till
            den 1 juli 1997.
          </note>
          <note>
            När det gäller programmet för miljöinvesteringar har utskottet
            tidigare gjort tillkännagivanden i betänkandet BoU18 beträffande
            inom vilka områden det är angeläget med stödinsatser. Då var inte
            finansieringen klar. Centern angav då i ett särskilt yttrande
            att finansieringen måste lösas innan vi tog ställning till programmet.
          </note>
          <note>
            Centern har också i flera motioner vid olika tillfällen fört
            fram behovet av ökat kretsloppstänkande i byggandet och om åtgärder
            i riskfyllda inomhusmiljöer. Det som nu föreslås uppfyller många
            sådana krav.
          </note>
          <note>
            Herr talman! Jag yrkar härmed bifall till utskottets hemställan
            i betänkande BoU21.
          </note>
          <note type="speaker">
            Anf. 19 PER UNCKEL (m)
          </note>
          <note>
            Herr talman! Dagens debatt om jobben utgör på sitt sätt finalen
            på riksdagens första arbetsår efter valet, och i än högre grad
            finalen på regeringens första år vid makten i dess allra mest
            vitala fråga. Få löften var ju för Socialdemokraterna så heliga
            som när partiet i valrörelsen förra hösten lovade att klara sysselsättningen.
          </note>
          <note>
            "Jag är på väg att föra landet ur massarbetslösheten", förklarade
            följdriktigt också en karsk arbetsmarknadsminister redan några
            månader efter sitt tillträde - dock, redan då, inför en alltmer
            undrande allmänhet.
          </note>
          <note>
            Herr talman! I dag vet vi hur det har gått. Sverige är bokstavligen
            på väg att fastna i massarbetslösheten.
          </note>
          <note>
            Trots högkonjunkturen sjunker arbetslösheten endast mycket långsamt,
            t.o.m. långsammare än vad regeringens eget arbetsmarknadsverk
            tidigare hade hoppats och trott. Allt om allt står en miljon människor
            och litet till i dag utanför den ordinarie arbetsmarknaden.
          </note>
          <note>
            Herr talman! Det är egentligen ännu värre än så.
          </note>
          <note>
            Av den proposition som riksdagen nu diskuterar framgår att regeringen
            inte ens själv tror på att den klarar att pressa ned arbetslösheten
            till acceptabla nivåer. I de egna långsiktiga bedömningarna kommer
            man inte längre ner än till knappt 10 % arbetslöshet.
          </note>
          <note>
            Dessa prognoser förutsätter dessutom att allt, bokstavligen allt,
            regeringen företar sig skall lyckas till
          </note>
          <note>
            100 %. De senaste årens erfarenheter på arbetsmarknadsområdet
            låter antyda att sådana antaganden inte i alla delar är direkt
            realistiska.
          </note>
          <note>
            Att socialdemokraterna accepterar en arbetslöshet på 10 % på
            toppen av en högkonjunktur är anmärkningsvärt. För enskilda och
            för samhällsekonomin är det tragiskt. Att partiet tidigare har
            misslyckats med att uppnå sina sysselsättningsambitioner är förvisso
            uppenbart. Men att också själva ambitionerna nu förefaller avvecklade
            är såvitt jag kan förstå historiskt unikt.
          </note>
          <note>
            Herr talman! Jag skall inte spekulera i vad detta kan få för
            konsekvenser för det socialdemokratiska partiet som parti. Om
            sådant kan den intresserade själv varje vecka läsa i LO-tidningen
            eller i andra partiet närstående publikationer. Här och nu finns
            det skäl att notera att initiativen för att främja bättre villkor
            för nya jobb måste komma från andra. Socialdemokraterna har kapitulerat
            i fråga om jobben.
          </note>
          <note>
            Att initiativen måste komma från andra understryks också av det
            gångna årets mera konkreta erfarenheter av arbetsmarknadspolitiken.
          </note>
          <note>
            När den socialdemokratiska regeringen övertog ansvaret i höstas
            stod en s.k. förnyelse av arbetsmarknadspolitiken högt på dagordningen.
          </note>
          <note>
            Tre bärande inslag i denna förnyelse var ett riktat anställningsstöd
            - RAS -, en ny s.k. ungdomsintroduktion samt någonting som hade
            fått namnet arbetsföretag. Samtliga dessa tre ingredienser i arbetsmarknadspolitiken
            står redan i dag som snabbresta monument över en feltänkt politik.
          </note>
          <note>
            För att börja med RAS så har denna nya form för stöd till företag
            blivit det misslyckande som praktiskt taget alla - Anders Sundström
            oräknad - tidigt varnade för. 20 000 ansökningar om stöd har det,
            såvitt jag förstår, till slut blivit, jämfört med de över 100
            000
          </note>
          <note>
            som arbetsmarknadsministern tidigare utlovade. Hur många av dessa
            20 000 som i sin tur avser anställningar som inte skulle kommit
            till stånd annars är det dessutom ingen som i dag vet.
          </note>
          <note>
            De sysselsättningsmässiga effekterna av RAS blir därmed precis
            så minimala som man kunde befara.
          </note>
          <note>
            Långsiktigt har RAS gjort betydande skada dels genom att det
            ytterligare har bidragit till bidragstänkande i företagen, dels
            därför att det ytterligare en bit underminerar tilltron till en
            arbetsmarknadspolitik värd namnet.
          </note>
          <note>
            I en tidningsintervju häromdagen uttalade sig arbetsmarknadsministern
            om RAS-debaclet och bestämde sig därvid för att skylla problemen
            på företagen. Många skulle nog ha ansett det klädsamt om arbetsmarknadsministern
            hade varit karl för sin hatt och medgivit att det var han som
            hade fel och kritikerna som hade rätt. En regering som vägrar
            att erkänna det uppenbara kommer nämligen att få svårt att bli
            tagen på allvar när arbetslöshetsbekämpningen nu måste gå vidare.
          </note>
          <note>
            Herr talman! Ungdomsintroduktionen var regeringens andra arbetsmarknadspolitiska
            förnyelse. Ett anställningskrav bands till insatserna för att
            bereda flera unga kontakt med företag och arbetsmarknad.
          </note>
          <note>
            Resultatet lät inte vänta på sig - återigen blev det som kritikerna
            från början hade varnat för. Antalet ungdomar som kunde bli delaktiga
            i de särskilda insatserna minskade lika snabbt som en sten sjunker.
          </note>
          <note>
            Det innebar att färre fick möjlighet att visa för en kommande
            fast arbetsgivare vad de egentligen gick för. Härigenom förvärrades
            ungdomsarbetslösheten i onödan.
          </note>
          <note>
            På detta område blev bevisen för misslyckande till slut så överväldigande
            att t.o.m. regeringen nu har kastat in handduken. Det är bra att
            det som för Socialdemokraterna för några månader sedan var högsta
            visdom nu har blivit tvärtom. Ännu bättre hade det emellertid
            varit om regeringen från början hade
          </note>
          <note>
            "öppnat dövörat".
          </note>
          <note>
            Det tredje elementet i regeringens förnyelsepolitik, arbetsföretagen,
            förefaller - gudskelov är man beredd att tillägga - inte ens ha
            överlevt utredningsstadiet. För detta skall i ärlighetens namn
            möjligen arbetsmarknadsministern hyllas. Det är emellertid en
            källa till en än mer vidsträckt oro att förslagets upphovsman
            nu har vandrat vidare till europeiska uppgifter. Det finns skäl
            att med stor uppmärksamhet följa det europeiska arbetet för flera
            jobb från denna speciella utgångspunkt.
          </note>
          <note>
            Herr talman! Arbetsmarknadspolitiken är en del -
          </note>
          <note>
            men bara en del - av förklaringen till att arbetslösheten i dag
            är onaturligt stor. Att de regeringsförslag som riksdagen i dessa
            dagar diskuterar på några punkter innebär helt om är mot denna
            bakgrund välkommet.
          </note>
          <note>
            För det första skall den ungdomspraktik som avskaffades för några
            månader sedan återinföras åtminstone delvis.
          </note>
          <note>
            För det andra skall akademikerpraktiken som också avskaffades
            för några månader sedan återinföras, om än under nytt namn.
          </note>
          <note>
            För det tredje sänks ersättningsnivån i a-kassan, efter det att
            regeringen tidigare i vår utmålat sådant som utslag av den hemskaste
            högerpolitik.
          </note>
          <note>
            Herr talman! Tillåt mig att i det senare hänseendet uppriktigt
            gratulera regeringen för att den rakryggat bestämt sig för att
            på denna punkt byta ståndpunkt.
          </note>
          <note>
            Jag ber också att för framtiden få anbefalla moderata partimotioner
            till läsning. Vi är glada varje gång vi ser att modet sprider
            sig.
          </note>
          <note>
            Herr talman! Aldrig så många åsiktsbyten inom arbetsmarknadspolitiken
            kommer emellertid inte att klara jobben. Jobben kommer inte att
            kunna uppstå med mindre än att villkoren för Sverige som företagsoch
            tillväxtnation förändras i grunden.
          </note>
          <note>
            I dessa avgörande hänseenden finns få, om ens några, tecken på
            att regeringen förstår vad det är som krävs för att kreativitet
            och utvecklingsförmåga skall kunna främjas. När regeringen i höstas
            chockhöjde skatten på företagande, minskade provanställningsmöjligheten
            och återreglerade arbetsrätten bevisade man - tyvärr - hur litet
            man har förstått om villkoren för växt.
          </note>
          <note>
            Det är min övertygelse att Sverige i dag står inför ett betydelsefullt
            val av färdriktning. Skall vårt land kunna klara en ny tids utmaningar,
            tillväxten och de nya jobben måste företagandet som företeelse,
            livsstil och kultur ges försteg framför annat. Skatter och lagar
            måste prövas bokstavligen mot frågan om de gynnar tillväxt av
            företagande eller motverkar sådant. Det som inte gynnar tillväxt
            av företagande måste avvecklas. I annat fall kommer Sverige att
            fortsätta att rutscha utför - tillväxten förblir låg och arbetslösheten
            hög.
          </note>
          <note>
            Att sätta företagandet som motor för Sverige och som motor för
            de nya jobben är, herr talman, moderaternas linje. En sådan linje
            och bara en sådan kan pressa arbetslösheten under regeringens
            10-
          </note>
          <note>
            procentsnivå. Ett fortsatt harvande inom de ramar regeringen
            anger leder inte till ett acceptabelt resultat, vilket regeringens
            egna prognoser i dagens debattunderlag bekräftar.
          </note>
          <note>
            Väljs inte företagsvägen är den ofrånkomliga konsekvensen inte
            bara att arbetslösheten kommer att fastna på en hög nivå, utan
            också att våra samlade tillgångar blir knappare. Det ger lägre
            löner, sämre sjukvård, sämre skola och en mindre trygg ålderdom.
          </note>
          <note>
            I fråga om företagandet skramlar regeringspolitiken som tomma
            tunnor. Näringsministern är försvunnen. Det regeringen gör går
            åt fel håll.
          </note>
          <note>
            Moderaterna har, herr talman, presenterat sitt program för att
            förbättra villkoren för flera, riktiga arbeten. Det är ett program
            i sju punkter som finns utvecklat i den motion som är vårt alternativ
            till dagens regeringsförslag.
          </note>
          <note>
            1. Företagen måste kunna växa och fler företag etableras. En
            tillfredsställande riskkapitalförsörjning måste tryggas.
          </note>
          <note>
            2. Skattesystemet måste ge goda förutsättningar för arbete och
            företagande, genom att skatterna sänks.
          </note>
          <note>
            Det gäller särskilt skatten på arbete. Dubbelbeskattningen avskaffas.
            Löneskatterna sänks. Skatten på tjänster utformas så att skattekilarna
            reduceras.
          </note>
          <note>
            3. Lönebildningen måste främja rekrytering av ny arbetskraft,
            men också av karriär och arbetsbyten.
          </note>
          <note>
            Arbetsmarknadsparterna bär ett huvudansvar för att åstadkomma
            en bättre fungerande arbetsmarknad.
          </note>
          <note>
            4. Arbetsmarknaden måste bli en verklig marknad.
          </note>
          <note>
            Dagens arbetsmarknadslagstiftning måste reformeras och generella
            möjligheter öppnas för enskilda anställningsavtal mellan företag
            och medarbetare. Beslut bör omedelbart fattas om en liberalisering
            av arbetslagstiftningen.
          </note>
          <note>
            5. Socialförsäkringarna måste ändras så att de befrämjar arbete,
            men också för att medge nödvändigt skydd när rörligheten på arbetsmarknaden
            tilltar.
          </note>
          <note>
            Arbetslöshetsförsäkringen skall vara allmän. Möjligheten till
            evig rundgång mellan a-kassa och arbetsmarknadsåtgärder bryts.
          </note>
          <note>
            6. Utbildningen måste vara av hög kvalitet. Den bör kunna fortgå
            under hela yrkeslivet för att främja kompetenstillväxt och rörlighet.
            Ett system med personliga utbildningskonton introduceras liksom
            en ny yrkesteknisk utbildning.
          </note>
          <note>
            7. Arbetsmarknadspolitikens effektivitet måste höjas, bl.a. genom
            sådana ersättningsregler att ett aktivt arbetssökande främjas.
            Arbetsmarknadsutbildningen reformeras. Arbetsmarknadsverkets dominerande
            ställning inom arbetsmarknadspolitiken ses över.
          </note>
          <note>
            Detta, herr talman, är vårt program för att skaffa
          </note>
          <note>
            Sverige nya arbeten.
          </note>
          <note>
            Just nu är det särskilt viktigt att understryka betydelsen av
            en resolut avreglering av arbetsmarknaden och av sådana skatteförändringar
            som kan bidra till en kombination av nyindustrialisering och expansion
            av tjänstejobb. Här, herr talman, behövs inga utredningar, utan
            ett ledarskap som kan ge Sverige en ny start.
          </note>
          <note>
            Få gånger är det så uppenbart som i fråga om tjänsterna att ett
            riksdagsbeslut får snabba och konkreta effekter. Varför säger
            socialdemokraterna nej?
          </note>
          <note>
            Herr talman! Det finns ingen brist på arbetsuppgifter i det svenska
            samhället. När arbetslösheten biter sig fast på orimliga nivåer
            är detta ett tecken på politiska, och för den delen fackliga,
            tillkortakommanden när det gäller att skapa förutsättningar för
            att dessa arbetsuppgifter också skall kunna utföras på en öppen
            marknad.
          </note>
          <note>
            Politiken kan inte ordna jobben, det är den dyrköpta läxan av
            den s.k. svenska modellen. Däremot kan politiken skapa villkor
            som leder till att andra kan göra det. Det är denna uppgift politiken
            nu med all kraft och kompromisslöshet borde ta sig an.
          </note>
          <note>
            Herr talman! Jag ber att få yrka bifall till reservationerna
            1 och 6 till arbetsmarknadsutskottets betänkande och i övrigt
            understryka att moderaterna självklart står bakom också övriga
            reservationer med moderata namnunderskrifter.
          </note>
          <note type="speaker">
            Anf. 20 ELVER JONSSON (fp)
          </note>
          <note>
            Herr talman! Arbetslösheten får aldrig accepteras.
          </note>
          <note>
            Det kan synas vara onödigt att säga det, men erfarenheten visar
            att tanken snabbt anpassar sig till nya och högre nivåer. Sedan
            några år tillbaka står det helt klart att Sverige står inför en
            svår uppgift när det gäller arbetslösheten.
          </note>
          <note>
            En radikal kursändring måste till inom arbetsmarknadspolitiken
            för att vi skall undvika att hamna i en permanent massarbetslöshet
            i Sverige. Risken för att det skall ske är dess värre stor. Den
            uppgång på arbetsmarknaden som vi har sett de senaste åren verkar
            nu vara bruten. Varslen om uppsägningar ökar återigen temporärt
            och antalet lediga platser har stagnerat.
          </note>
          <note>
            Kronkursen och räntorna ligger på för hela ekonomin farliga nivåer.
            De stora förlorarna är alla som står utan arbete. Man kunde vänta
            sig att regeringen skulle ta i med krafttag för att bekämpa arbetslösheten.
            Tyvärr är det inte så, eftersom regeringen i stora delar för en
            felaktig politik, som leder till att fler och fler hamnar utanför
            den ordinarie arbetsmarknaden.
          </note>
          <note>
            Vem minns inte det jättestora mötet här ute på
          </note>
          <note>
            Mynttorget, då 30 000 människor eldades av den tidigare oppositionsledaren
            Ingvar Carlsson i ett yvigt tal. Han sekonderades av den partipolitiskt
            lojale LO-
          </note>
          <note>
            chefen. Det var många som trodde på budskapet, ett regeringsskifte
            till socialdemokratisk ledning skulle lösa problemen.
          </note>
          <note>
            Men nu är det annorlunda. Statsminister Ingvar
          </note>
          <note>
            Carlsson vill inte gärna träffa de fackliga ledarna, enligt uppgifter
            i pressen. LO-chefen är lika diskret som en legationssekreterare
            på sin första pryotjänst.
          </note>
          <note>
            Herr talman! Socialdemokraterna är duktiga på att elda massorna.
            Men den socialdemokratiska regeringen har misslyckats med att
            häva massarbetslösheten.
          </note>
          <note>
            Minst en halv miljon nya jobb behövs för att arbetslösheten skall
            sjunka rejält. Dessa jobb måste dessutom komma inom det privata
            näringslivet. För många politiker är detta en ny iakttagelse,
            då hela sysselsättningstillväxten under efterkrigstiden har skett
            i den offentliga sektorn. I den privata sektorn finns det i praktiken
            inte fler sysselsatta än för 40 år sedan.
          </note>
          <note>
            Jag är förvånad, herr talman, över att regeringen redan har ställt
            in sig på att arbetslösheten kommer att vara nästan 10 % 1998.
            Det är märkligt med tanke på att socialdemokraterna i valrörelsen
            gjorde ett stort nummer just av sin förmåga att ta ned arbetslösheten.
          </note>
          <note>
            Det är farligt att, som nu synes vara fallet, ge upp.
          </note>
          <note>
            Från Folkpartiets sida har vi hävdat att arbetslösheten går att
            dra ned med hjälp av en klok och samlad politik för tillväxt,
            kombinerad med en offensiv arbetsmarknadspolitik. Den har alltså
            inte enbart konjunkturella orsaker. För att lösa arbetslöshetsproblemen
            krävs också insikt om att arbetsmarknaden genomgår förändringar
            till följd av att Sverige alltmer utvecklas till ett kunskapssamhälle.
          </note>
          <note>
            Herr talman! Alltsedan maktövertagandet i höstas har Socialdemokraterna
            med stöd av Vänstern, ivrigt påhejade av LO, genomfört åtgärder
            som på ett allvarligt sätt försvårat för främst småföretagen att
            skapa nya arbetstillfällen. Folkpartiet hävdar att det är i den
            privata sektorn som vi nu måste hjälpa fram de nya jobben och
            som regel i de små företagen.
          </note>
          <note>
            Propositionen heter En effektivare arbetsmarknadspolitik. Man
            kan fråga: Vad är en effektivare arbetsmarknadspolitik? Som framgår
            av utskottsbetänkandet skiljer sig meningarna åt.
          </note>
          <note>
            Regeringen gjorde bedömningen att RAS var effektivt samt att
            det var effektivt att återställa arbetsrätt och arbetslöshetsförsäkring
            från årsskiftet i år. I den nya propositionen kommer ett lappverk
            av åtgärdsändringar och vissa besparingar. I stället för att gå
            in på varje enskild detalj tänkte jag uppehålla mig mer vid några
            principiella markeringar.
          </note>
          <note>
            När det gäller effektiviteten har jag en del synpunkter. Det
            är ju fråga om att främja sysselsättningen genom ett näringsliv
            som klarar sig självt och expanderar. Det är också fråga om att
            hindra långtidsarbetslösheten från att få fäste.
          </note>
          <note>
            Om man lyckas med dessa båda frågor blir det en långsiktig effektivitet.
            Därför är det viktigt att föra en politik som främjar näringslivets
            och särskilt de små företagens expansion. Hindren för företagande
            måste undanröjas.
          </note>
          <note>
            Det är i detta sammanhang man måste bedöma de små förändringar
            som den förra regeringen gjorde för att anpassa arbetsrätten.
            Dessa innebar steg i rätt riktning för småföretagens del. Dessa
            steg betydde uppenbarligen nytt hopp och ny framtidstro för företagarna.
          </note>
          <note>
            Skattehöjningarna och återställandet av arbetsrätten är alltså
            exempel på att det på ett mycket allvarligt sätt blivit svårare
            för småföretagen att växa. Syftet med reformeringen av arbetsrätten,
            som gjordes av den förra regeringen, var just att göra lagstiftningen
            flexibel och smidig för både företag och anställda.
          </note>
          <note>
            Socialdemokraterna gjorde i oppposition gällande att reformeringen
            skulle rasera hela arbetsrätten. Nu verkar det faktiskt som om
            man t.o.m. från fackligt håll ångrar en del av återställningen
            när antydningar görs om att det vore bra för sysselsättningen
            med längre provanställningar.
          </note>
          <note>
            Regeringen är uppenbarligen på fel väg i sysselsättningspolitiken.
            Arbetsmarknadsministern påstod i ett tidigt skede att RAS skulle
            ge över 100 000 jobb.
          </note>
          <note>
            Det blev drygt 10 000 jobb. Ungdomsintroduktionen skulle lösa
            ungdomsarbetslösheten. Det blev en flopp
          </note>
          <note>
            - knappast några ungdomar fick något jobb. Tyvärr har regeringens
            handlingsförlamning lett till att fler jobb har slagits ut, och
            många har missat chansen att få pröva sina krafter på arbetsmarknaden.
            Därmed har vi fått många förlorare genom regeringens nuvarande
            politik.
          </note>
          <note>
            Herr talman! Vad har jag då att säga om vad som borde göras?
            Folkpartiet har i motionen och i reservationerna hävdat att det
            behövs en helhetslösning för att öka sysselsättningen. Vi har
            ofta talat om att för att få en fungerande arbetsmarknad behövs
            de "rejäla ben" som jag har nämnt några gånger tidigare i den
            här kammaren: För det första en aktiv arbetsmarknadspolitik, för
            det andra ett positivt näringsklimat och för det tredje sunda
            och sanerade statsfinanser.
          </note>
          <note>
            Vi vill ha en aktiv arbetsmarknadspolitik som sätter individen
            i centrum. Men det handlar också om en politik som inser marknadsekonomins
            värde och nödvändighet. Endast genom en socialt styrd marknadsekonomi
            kan vi få ekonomisk välfärd och social trygghet. En offensiv arbetsmarknadspolitik
            som vilar på ett starkt näringsliv gör också att det går åt mindre
            anslagsmedel till arbetsmarknadspolitiska åtgärder.
          </note>
          <note>
            I andra sammanhang har vi hävdat att skatter på företagen bör
            sänkas, vilket leder till att fler företag kan bildas och därmed
            ett antal nya jobb kan skapas.
          </note>
          <note>
            Framför allt måste vi satsa på tjänste- och servicesektorn som
            kommer att stå för en stor del av ökningen av jobben.
          </note>
          <note>
            Regeringens förslag om ny byggstimulans säger vi i Folkpartiet
            nej till. Vi menar att det är fel att gå in med nya subventioner
            i byggbranschen. Man borde ha lärt sig från 1980-talets överhettning
            att alltför mycket byggsubventioner inte är bra. Visserligen kan
            förslaget kanske ge en del jobb. Men vem skall bo i de lägenheter
            som byggs med en för hög ränta? Vem har råd att betala hyran?
            Förmodligen både jag och arbetsmarknadsministern. Men jag tror
            att en stor del av de kollektivanställda inte klarar en hyra i
            en nyproducerad lägenhet på en överhettad byggmarknad.
          </note>
          <note>
            Dessutom innebär byggstimulansen i praktiken att en mansdominerad
            arbetsmarknad gynnas ensidigt. Detta rimmar illa med regeringens
            och inte minst med Mona
          </note>
          <note>
            Sahlins tal om jämställdhet på andra områden.
          </note>
          <note>
            Regeringen föreslår att ett allergisaneringprogram införs för
            att förbättra inomhusmiljön. Det är bra, men vi föreslår att programmet
            skall vara permanent. Det är fel att inomhusmiljön bara skall
            förbättras i tider då många är arbetslösa. Allergier måste alltid
            bekämpas, även i tider av högkonjunktur.
          </note>
          <note>
            Vårt totala budgetalternativ innebär en forcerad budgetsanering
            jämfört med regeringens förslag. Det kommer på sikt att gynna
            sysselsättningen genom sänkta räntor, som främst gynnar småföretagen.
            Till detta kommer att vi håller fast vid en satsning på en aktiv
            arbetsmarknadspolitik med en social profil.På ett område har vi
            emellertid en "dyrare" politik än regeringen. Vi anser att insatserna
            för arbetshandikappade måste vara prioriterade och att arbetslinjen
            skall gälla också för denna grupp. Det ligger i linje med vår
            sociala syn att arbete har ett värde i sig. Både lönebidrag och
            anställningar hos Samhallkoncernen har visat sig vara värdefulla
            lösningar för arbetshandikappade. Ersättningsnivån för nya beslut
            om lönebidrag bör därför nu inte sänkas.
          </note>
          <note>
            Vi säger alltså nej till regeringens neddragningar på lönebidragen
            och anslaget till Samhall för handikappade.
          </note>
          <note>
            Det är oklokt, för att inte säga asocialt, att i ett läge med
            hög arbetslöshet gå in och slå undan benen för dem på arbetsmarknaden
            som har allra svårast att få ett jobb.
          </note>
          <note>
            Långtidsarbetslösheten måste alltså till varje pris motverkas.
            Vi anser att det är en fara att vänja sig vid höga arbetslöshetstal
            i samhället. De sociala aspekterna får inte tappas bort. Människor
            skall känna att de behövs.
          </note>
          <note>
            Att man nu sätter litet hårdare press på de arbetslösa från AMS
            sida kan vara berättigat, därför att kraven faktiskt stärker människor
            i deras roll på arbetsmarknaden. Arbete har utöver lönen ett värde
            i sig och det skall man ta vara på.
          </note>
          <note>
            Det föreligger ju inte brist på arbete. Den stora paradoxen är
            att arbetslöshet inte beror på arbetsbrist.
          </note>
          <note>
            Bristerna är av annat slag: brist i företagets lönsamhet, brist
            i den offentliga sektorns finansieringsförmåga och brist på fantasi
            att organisera arbetslivet. Det är, herr talman, de stora bristerna.
          </note>
          <note>
            Låt mig också efter denna kritik - för att inte säga klagan -
            lägga till att det också finns ljuspunkter i regeringens politik.
            Vissa steg har tagits i en riktning som ligger nära Folkpartiets.
            Det gäller speciellt återställandet av "återställarna" i den nya
            åtgärden arbetsplatsintroduktion, vilket innebär att åtgärderna
            ungdomspraktik, akademikerpraktik och invandrarpraktik återuppstår
            - fast under annan skylt - nu igen, höll jag på att säga.
          </note>
          <note>
            Det är välkommet att tusenkronan kommer till heders trots att
            Socialdemokraterna tidigare starkt har kritiserat den.
          </note>
          <note>
            Ändå får man säga att det blir en halvmesyr. Det är i praktiken
            bara offentlig sektor som kan ha ungdomspraktikanter utan krav
            på anställning, och jag tror att det är en olycklig begränsning.
            Den enskilda sektorn borde få samma villkor. Det skulle med stor
            säkerhet ge tusentals jobb - långt fler än hugskottet
          </note>
          <note>
            RAS och floppen ungdomsintroduktion.
          </note>
          <note>
            Regeringen bör överväga dessa frågor och snarast återkomma till
            riksdagen med kompletterande förslag.
          </note>
          <note>
            Vidare anser vi att det är bra att det ställs tydligare krav
            på den som skall få a-kassa och att det är arbetsförmedlingen
            som skall avgöra vad som är lämpligt arbete för den sökande och
            inte tvärtom, som det nu ofta kan vara.
          </note>
          <note>
            Särskilt viktigt är det för ungdomar att snabbt komma in i ordnade
            förhållanden. Ett jobb eller en utbildning är de två viktigaste
            vägarna till personlig trygghet och medverkan i samhällsbyggandet.
          </note>
          <note>
            Det måste tas flera steg på vägen mot många nya jobb. Det behövs
            alltså en politik som kombinerar de sunda statsfinanserna och
            en näringspolitik för tillväxt med en aktiv arbetsmarknadspolitik.
          </note>
          <note>
            Denna rätta mix av åtgärder finns i de förslag som vi från Folkpartiets
            sida har presenterat här i riksdagen. Vi står självfallet bakom
            de Folkpartireservationer som finns i betänkandet, men jag vill
            här yrka bifall till reservationerna 2 och 44.
          </note>
          <note type="speaker">
            Anf. 21 HANS ANDERSSON (v)
          </note>
          <note>
            Fru talman! Jag skall börja med att göra en mycket tydlig markering
            eftersom också jag är mycket kritisk mot arbetsmarknadsministerns
            sätt att hantera sitt fögderi, till den låga ambitionsnivån i
            regeringens politik och till den försämring av arbetsmarknadspolitiken
            som skett efter Centerns inträde i regeringsstallet.
          </note>
          <note>
            Men jag vill väldigt tydligt markera en annan syn än den som
            Per Unckel gav uttryck för. Jag tycker att det är oerhört cyniskt
            och skamligt att en representant från den regeringen som förde
            Sverige upp på rekordarbetslöshetsnivåer och som tog mycket lätt
            på sysselsättningsfrågan här står och hoverar sig över massarbetslösheten.
            Vad lämnade ni över efter era år?
          </note>
          <note>
            Ni har gjort er så breda över Europapolitiken och talat om det
            framgångsrika Europa, att Sverige kommer efter och att vi ligger
            utanför. Europa har i tio år levt i en miljö av massarbetslöshet!
          </note>
          <note>
            Lösningen skulle vara att göra arbetsmarknaden till en riktig
            marknad och låta människor av kött och blod behandlas som varor
            på en marknad. Vi vet hur det går. Den starke klarar sig. Den
            rike klarar sig.
          </note>
          <note>
            Men många andra klarar sig inte.
          </note>
          <note>
            Det är ganska symtomatiskt att Moderaterna inte har någon arbetsmarknadspolitik.
            Det inser jag när jag läser Moderaternas motion och reservationer.
            Det finns inte ens några synpunkter på anslagen. Man har inte
            ens funderat på att ta reda på hur mycket pengar som skall gå
            åt i arbetsmarknadspolitiken. Man har luftiga ideologiska formuleringar
            om hur allting skall bli bra, men ingenting att säga om vad som
            skall hända efter den 1 juli för de arbetslösa.
          </note>
          <note>
            Den dödskyss som Per Unckel ger Anders Sundström är kuslig: Det
            går framåt. Ni sänker ändå akassan. Ni försämrar kvaliteten i
            arbetsmarknadspolitiken. Ni för in ungdomspraktiken igen. Ni minskar
            volymerna.
          </note>
          <note>
            Folkpartiet ger samma goda betyg.
          </note>
          <note>
            Fru talman! Jag är mycket kritisk till sysselsättningspolitiken,
            som är en viktig del av den ekonomiska politik som regeringen
            för. Det saknas mål för arbetslösheten här och i konvergensprogramsdiskussionerna
            som gäller Europa.
          </note>
          <note>
            Det är dåliga satsningar som sker. Det är en mindre volym på
            arbetsmarknadspolitiken. Det kommer att bli sämre utbildningsinsatser.
            Det kommer att blir mer av ALU och praktikinsatser med låga ambitioner
            -
          </note>
          <note>
            just det som socialdemokratin tillsammans med
          </note>
          <note>
            Vänsterpartiet i åratal har kritiserat den borgerliga regeringen
            för.
          </note>
          <note>
            Det är inte rimligt att ha en total arbetslöshet på 9,
          </note>
          <note>
            10 eller 11 % om tre, fyra eller fem år här i Sverige.
          </note>
          <note>
            Då har man givit upp. Vi kommer aldrig att acceptera detta, hur
            mycket man än pekar på att EU ger möjligheter och att Essenprogrammet
            från december 1994
          </note>
          <note>
            ger goda erfarenheter. Det tycker inte jag att det gör.
          </note>
          <note>
            Det är snack och prat om att arbetslösheten är ett stort bekymmer.
            Men man undviker sorgfälligt att ta upp de punkter som handlar
            om sänkta arbetskraftskostnader vid sidan av de direkta lönerna
            bland de fem punkter som Essenmötet formulerade. Det är att sänka
            arbetsgivaravgifterna, och det var i stor utsträckning meningen
            med RAS-förslaget.
          </note>
          <note>
            RAS-förslaget kommer att prövas i Europa. Det är uppe till debatt
            både i Holland och Tyskland och på annat håll.
          </note>
          <note>
            Likadant är det med arbetsföretagen, som presenteras som ett
            slags svensk lösning. Det är dåligt utrett i Sverige, men visst
            förekommer det idéer av den typen i praktisk verksamhet i Holland
            och i Tyskland.
          </note>
          <note>
            Det är ingen egen uttänkt strategi för att bekämpa arbetslöshet.
            Det är lösa, ytliga idéer som har vispats runt i den europeiska
            diskussionen.
          </note>
          <note>
            Den fjärde punkten från Essen gällde att man skall gå igenom
            arbetslöshetsersättningar osv. för att skapa goda incitament för
            jobb. Det är klart att sänkningen av arbetslöshetsersättningen
            kom som på beställning.
          </note>
          <note>
            Det är inte konstigt att arbetarrörelsens fackliga gren protesterar
            med så stor kraft som möjligt mot denna orättvisa politik. Det
            är inte på grund av brist på incitament som människor inte har
            jobb i Sverige. Det är i brist på erbjudna jobb. Det är en efterfrågechock
            som har drabbat Sverige i första hand.
          </note>
          <note>
            Långtidsutredningen går igenom arbetsmarknadens funktionssätt
            fram till på 90-talet. Det är inte den som har varit dålig. Vi
            har haft korta vakanstider. Vi har liten andel långtidsarbetslöshet
            av hela arbetslöshetsstocken jämfört med Europa. Vi har god reallöneflexibilitet,
            som det så vackert heter bland dem som forskar kring dessa frågor.
          </note>
          <note>
            Men det är enkelt att skjuta på de arbetslösa och skuldbelägga
            dem. Det finns ett sådant moment i regeringens formuleringar kring
            arbetslösheten som tilltar alltmer.
          </note>
          <note>
            Jag skall inte gå för mycket in på den trista historia som Anders
            Sundströms politiska bidrag under den tid som han har suttit som
            arbetsmarknadsminister utgör. RAS var, precis som jag sade tidigare,
            en luftpastej. Det bar inte, och det hade vi alla argument för.
          </note>
          <note>
            Arbetsföretagen kom aldrig ens fram till riksdagens bord. Dåliga
            utredningar och luftiga idéer var det. Man pratade mycket om nya
            idéer. Men det var inga nya idéer, utan det var ytliga tankar
            utan verklighetsförankring.
          </note>
          <note>
            Det finns ett inslag i Arbetsmarknadsdepartementets politik av
            att kasta ur sig pressmeddelanden så fort det kommer en arbetskraftsundersökning
            - jag tycker att det här är tragiskt med tanke på att massarbetslösheten
            nästan är permanentad - om att arbetslösheten har minskat mellan
            april 1994 och april 1995
          </note>
          <note>
            med 7 000 personer.
          </note>
          <note>
            Det går åt rätt håll. Nu är det fina fisken, tack vare den aktiva
            politik som regeringen har formulerat, säger Anders Sundström
            - som vore han reklammakare på tivoli. Men det här är alldeles
            för allvarligt för sådant.
          </note>
          <note>
            Häromdagen kom ett pressmeddelande om kvinnornas situation. Det
            kan vara jobbigt. Skall vi ha en chans att påverka utvecklingen
            skall vi sätta klackarna i marken och samla kunskaperna. Det är
            särskilt angeläget när det gäller den ansträngda offentliga ekonomin.
            Och sedan skär man ner radikalt i kommuner och landsting. Man
            skär ner för kvinnorna när det gäller barntilläggen. Det är redan
            många som har hoppat av från sina komvuxstudier. Man angriper
            de deltidsarbetslösa på olika sätt och sänker a-kassenivån. Det
            är inte trovärdigt då att skicka ut pressmeddelanden.
          </note>
          <note>
            Jag är mycket kritisk mot Anders Sundströms politik, även om
            det inte är han, såvitt jag förstår, som har förhandlat. Göran
            Persson tycks hålla i detta. Det gick ju så långt att man skulle
            plocka bort även utbildningsbidragsnivån som Vänsterpartiet och
            regeringen för några månader sedan gjort upp om. Börje
          </note>
          <note>
            Hörnlund ville ha bort nämnda nivå. Men som tur är fanns det
            något kurage i den socialdemokratiska riksdagsgruppen, vilken
            sade nej.
          </note>
          <note>
            Jag menar att Anders Sundström mycket hårdare måste hävda arbetslinjen.
            Jag delar LO:s uppfattning.
          </note>
          <note>
            I sina rapporter och i sitt program för arbetslösheten sedan
            någon månad tillbaka, men också i en rapport om fram till sekelskiftet
            som LO-ekonomerna gett ut, varnas det med all kraft och uttalas
            farhågor för att regeringen är på fel väg. Man drar åt för hårt
            på hemmamarknadssidan, och man drar åt för hårt i kommuner och
            landsting. Vi kommer att få ha en permanentad massarbetslöshet.
          </note>
          <note>
            Däremot går det bra, ja, bättre än förväntat, på ett annat område:
            Större skatteinkomster kommer in och budgetsaldot kommer att stabiliseras
            tidigare än man förväntat sig. Jag menar att det är resultatet
            av de uppgörelser som träffades i höstas och i vintras, framför
            allt mellan Vänsterpartiet och regeringen.
          </note>
          <note>
            Jag skall inte dra statistik här. Men även propositionen andas
            en väldigt glättig bild av läget. Utskottet har i sin beskrivning
            av läget talat om hur utomordentligt allvarligt läget är med tanke
            på att sysselsättningen ökar så litet, att arbetslösheten är så
            stor och förväntas minska så litet och att deltidsarbetslösheten
            ökar mycket kraftigt.
          </note>
          <note>
            Detta är utgångspunkten för oss i Vänsterpartiet.
          </note>
          <note>
            För oss är den absolut överordnade målsättningen att bringa ner
            arbetslösheten.
          </note>
          <note>
            Det finns i proposition 218 och i kompletteringspropositionen
            ett drag av angrepp mot de arbetslösa, av passivitet och av en
            låg kvalitet på åtgärderna. Det finns också ett drag av att man
            låter bli att med flexibilitet och övergripande målstyrning peka
            ut de riktiga punkterna så riksdagen kan ta ansvar. I stället
            blir det en väldigt luddig formulering kring volymen.
          </note>
          <note>
            Sedan skall det hela genomföras, och AMS jagas för att det skall
            gå.
          </note>
          <note>
            Den som har någon kunskap om detta kan börja titta på det här.
            När pengarna skall börja delas ut och delas på olika åtgärder
            i de olika länen kommer pengarna inte att räcka - särskilt inte
            till de åtgärder som är litet dyrare och som handlar om kompetens
            och utveckling. Utbildningsinsatserna kommer att minska.
          </note>
          <note>
            När det gäller ALU-platserna öppnar man med alla medel. Vi höjer
            ju till 30 000 platser, men man säger att det går att gå ännu
            längre och att det går att vända sig till andra områden än kultur
            och miljö, som vi tidigare talat om.
          </note>
          <note>
            Man avvisar våra förslag om att det skall vara ett branschgodkännande
            genom att arbetsgivare och den fackliga parten skall godkänna
            inrättandet av ALU-
          </note>
          <note>
            jobb.
          </note>
          <note>
            Vänsterpartiets huvudsakliga program är inte en arbetsmarknadspolitik
            där man skall komma till rätta med arbetslösheten. I stället handlar
            det om att öka efterfrågan. Vi menar att det skall ske en omfördelning
            i samhället beträffande dem som har mycket pengar och som spar
            och eventuellt skickar pengarna till ställen där de slipper skatta
            för kapitalförsäkringar. I stället skall vi behålla den a-kassenivå
            som vi tidigare haft.
          </note>
          <note>
            Det behövs mycket mer av investeringar. Näringspolitiken ligger
            fullständigt för fäfot i dag. Det gäller energiområdet och miljöområdet.
            Det gäller ROT-
          </note>
          <note>
            program osv. Vi har diskuterat det tidigare i bostadsutskottets
            betänkande.
          </note>
          <note>
            När det gäller småföretagsstimulanser står vi kvar vid våra förslag
            om räntesubventioner till investeringar avseende småföretag för
            att gynna investeringsverksamhet och därmed sysselsättning men
            också för att minska belastningen när det gäller egenföretagare
            och deras egenavgifter.
          </note>
          <note>
            Vi har vidare föreslagit minskad tjänstebeskattning. Det rör
            sig om ett beting om 5 miljarder kronor.
          </note>
          <note>
            Dessutom har vi föreslagit att 5 miljarder kronor återförs, eftersom
            kommuner och landsting drabbas av införandet av egenavgifter;
            detta också som en reduktion av arbetsgivaravgiften.
          </note>
          <note>
            Vi föreslår en framtidsfond i kraft av vinstdelning där man framför
            allt i näringslivet får resurser för att kompetensutveckla personal.
          </note>
          <note>
            Vi föreslår en fond för sextimmarsförsök med sysselsättningsökning.
            Om detta lyckas får man nedsatta socialavgifter.
          </note>
          <note>
            Vi föreslår, som tidigare, en kraftig begränsning av övertiden
            och att arbetstidsförkortningen påbörjas senast 1997.
          </note>
          <note>
            Vi föreslår kraftiga insatser när det gäller utbildning och forskningsverksamhet.
            Vidare gäller det inte minst kompetensutvecklingen i arbetslivet
            både inom arbetsmarknadspolitikens ram och inom utbildningsramen
            i stort. Då krävs det också bättre studiefinansieringssystem.
          </note>
          <note>
            Beträffande arbetsmarknadspolitiken kräver vi ett socialt ansvar
            inom näringslivet. Det är orimligt att man där resurserna finns
            inte bekostar någonting av det som betyder arbetslöshet och dålig
            kompetensutveckling samt av det som skulle innebära rehabilitering
            och att människor tas om hand som har skadats i sitt arbete.
          </note>
          <note>
            Vi vill ha högre volymer för att kunna åstadkomma en arbetsmarknadsutbildning
            värd namnet.
          </note>
          <note>
            Vi vill ha volymer för att kunna göra riktade utvecklingsprogram
            och utbildningsprogram, inte minst för kvinnor som rationaliserats
            bort inom kontorsarbete och inom den offentliga sektorn. Än värre
            lär det bli med den politik som regeringen har lagt.
          </note>
          <note>
            Vi vill ha särskilda insatser när det gäller kvinnor och, inte
            minst, när det gäller handikappade invandrare. Nu, liksom vi gjorde
            i januarimotionen, gör vi en rejäl satsning på lönebidragssidan
            och på Samhallssidan. Tidigare hade vi Centerpartiet med oss,
            men det har nu offrat de handikappade - på, förmodar jag, böndernas
            och småföretagarnas altare.
          </note>
          <note>
            De handikappade är de som står svagast på svensk arbetsmarknad.
            Där finns det goda instrument. Jag är inte förvånad över att både
            handikapporganisationer och de länsarbetsnämnder som man talar
            med vädjar till riksdagen att inte skära ner på de här områdena.
          </note>
          <note>
            Att däremot lyfta in regionalpolitiska system inom ramen för
            arbetsmarknadspolitiken med 400 miljoner kronor tycker jag är
            ofattbart. Jag minns den häftiga argumentationen i denna kammare
            från Socialdemokraternas sida för ett år sedan när den borgerliga
            regeringen gjorde samma sak. Det är tydligen värt mycket att hålla
            Centern i handen. Det är naturligtvis därifrån ett sådant här
            förslag kommer. Man kan säga att småföretagen får pengar som tas
            från de handikappade!
          </note>
          <note>
            När det gäller de borgerliga partierna noterar jag att Moderaterna
            inte har någon arbetsmarknadspolitik.
          </note>
          <note>
            De har inga synpunkter på anslagen. Folkpartiet drar ner med
            4 miljarder kronor, hur nu det är möjligt, och hänvisar till sina
            luftiga framtidssatsningar - sänkt skatt osv. Kds har heller inga
            anslagssynpunkter, men man har många synpunkter på detta med att
            det skall finnas pengar för dem som genom regeringens politik
            friställs från kommuner och landsting. Vi har anslagen
          </note>
          <note>
            - ni har luftprat! Från Miljöpartiet ser jag heller inga egentliga
            arbetsmarknadspolitiska förslag. Däremot ser jag utomordentliga
            synpunkter på behovet av skatteväxling och arbetstidsförkortning.
          </note>
          <note>
            Vi kan inte lämna arbetsmarknadspolitiken åsido.
          </note>
          <note>
            Där är jag överens med Anders Sundström. Detta löser inte arbetslöshetsproblemen,
            men det är oerhört viktigt.
          </note>
          <note>
            Vänsterpartiets arbetsmarknadspolitik framgår av reservationerna.
            Vi har ytterligare två talare i denna debatt, nämligen Ingrid
            Burman och Tanja Linderborg. De kommer att särskilt ta upp frågor
            om handikappade och kompetensutvecklingsinsatser.
          </note>
          <note>
            Jag nöjer mig med att av den serie reservationer som vi har i
            detta betänkande yrka bifall till reservation 3 om den inriktning
            som vi föreslår, till reservation 22 om de obligatoriska arbetsplatspraktikantplatserna,
            till reservation 35 om kompetensutvecklingsprogram, till reservation
            38 om den anslagsökning på ungefär 5 miljarder kronor som följer
            av våra förslag samt reservation 42 om lönebidrag.
          </note>
          <note type="speaker">
            Anf. 22 BERTIL BORGLUND (mp)
          </note>
          <note>
            Fru talman! I regeringens framlagda proposition finns inte ett
            enda förslag som på ett märkbart sätt kommer att minska arbetslösheten.
            Propositionen kännetecknas av fantasilöshet. Var finns kreativiteten?
            Fantasin inskränker sig till att man vill byta namn på en del
            arbetsmarknadsåtgärder.
          </note>
          <note>
            Sålunda införs begreppet arbetsplatsintroduktion i stället för
            ungdomsintroduktion, arbetsprövning, invandrarpraktik och akademikerpraktik.
            Jag har svårt att tro att namnbytet skapar några nya jobb. Jag
            kommer osökt att tänka på kejsarens nya kläder.
          </note>
          <note>
            Den andra stora innovationen i propositionen är att kommunerna
            skall få hela ansvaret för arbetslösa ungdomar under 20 år. Hur
            många nya jobb det skall ge framgår inte.
          </note>
          <note>
            Det enda säkra jobb som skapas till följd av den här propositionen
            är de som inrättas på arbetsförmedlingarna. Det är beklämmande
            att konstatera att vi har en regering som saknar nytänkande på
            arbetsmarknadsområdet i ett läge där arbetslösheten har parkerat
            på en nivå på över en halv miljon arbetslösa människor. Det motsvarar
            12,8 % av arbetskraften.
          </note>
          <note>
            Den höga arbetslösheten har vi trots att vi är mitt uppe i en
            högkonjunktur. Många människor, även politiker, känner inte igen
            högkonjunkturen. Därför går de fortfarande och väntar på den och
            hoppas att den skall lösa arbetslöshetsproblemet. Jag kan ha förståelse
            för det eftersom högkonjunkturen inte ser likadan ut den här gången.
          </note>
          <note>
            Högkonjunkturen begränsar sig till endast exportindustrin. Hemmamarknaden
            är svag, och kommer att så förbli på grund av det stora budgetunderskottet
            och på grund av den jättelika statsskuld som vi dras med.
          </note>
          <note>
            Det finns helt enkelt inte statsfinansiella förutsättningar att
            stimulera hemmamarknaden. Tvärtom fortsätter nedskärningarna,
            vilket gör att såväl hushållens som kommunernas köpkraft förblir
            låg. Att en stor del av befolkningen är arbetslös ökar inte köpkraften.
          </note>
          <note>
            Trots konjunkturuppgången i exportindustrin har arbetslösheten
            inte minskat med mer än 1,1 % det senaste året från mars 1994
            till mars 1995. De som har jobb arbetar mer än förut. Övertidsarbetet
            breder ut sig. I mars 1994 var det 10 % av alla anställda som
            jobbade övertid. Ett år senare, alltså i mars 1995, hade det ökat
            till 11,7 %.
          </note>
          <note>
            Arbetslösheten fortsätter att öka bland de deltidsanställda.
            Det drabbar mest kvinnor. Det har blivit
          </note>
          <note>
            19 000 fler arbetslösa under det senaste året i denna kategori.
          </note>
          <note>
            Arbetslösheten har ökat även i åldersgruppen 55-
          </note>
          <note>
            64 år under det senaste året, trots konjunkturuppgången. Och
            ungdomsarbetslösheten är fortfarande hög -
          </note>
          <note>
            nära 15 %.
          </note>
          <note>
            Det är bara att konstatera att den arbetsmarknadspolitik som
            har förts under de senaste åren, både av den borgerliga regeringen
            och av den socialdemokratiska, inte på något påtagligt sätt har
            minskat arbetslösheten. Denna arbetsmarknadspolitik vill regeringen
            fortsätta med. Det är naturligtvis ingen lösning på problemet.
          </note>
          <note>
            Miljöpartiet de gröna menar att vi måste ta helt nya grepp för
            att få bort arbetslösheten. Vi måste sänka arbetstiden snarast
            möjligt till 35 timmar per vecka. På litet längre sikt måste den
            sänkas till 30
          </note>
          <note>
            timmar per vecka. Vi måste dessutom genomföra en skatteväxling
            på så sätt att beskattningen på arbete minskar och i motsvarande
            grad ökar på energi.
          </note>
          <note>
            Men hänvisning till vad jag här anfört yrkar jag bifall till
            min reservation nr 4.
          </note>
          <note>
            Miljöpartiet anser att det behövs särskilda åtgärder för att
            få invandrare i arbete. En sådan åtgärd är att ge lån för finansieringsändamål
            i företagsverksamhet.
          </note>
          <note>
            Jag yrkar därför bifall till min reservation nr 18.
          </note>
          <note>
            Andra åtgärder som Miljöpartiet föreslår är sänkta arbetsgivaravgifter
            första halvåret till arbetsgivare som nyanställer invandrare.
            Vi föreslår dessutom att statusfyllda och internationella verksamheter
            med fördel kan flyttas ut till invandrartäta områden.
          </note>
          <note>
            Det av regeringen föreslagna pendlingsstödet riskerar att utarma
            glesbygden alltmer samtidigt som det medför större miljöförstöring.
          </note>
          <note>
            Jag yrkar därför bifall till min reservation nr 25.
          </note>
          <note>
            Regeringen föreslår slutligen lönebidrag med upp till 50 % till
            arbetsgivare som anställer arbetslösa över 60 år. Regeringen klassar
            därmed dessa människor som arbetshandikappade. Vad är det för
            diskriminering? Jag anser det mycket olyckligt om riksdagen sänder
            ut signalen att 60-årsåldern innebär ett arbetshandikapp. Jag
            menar att lönebidrag skall användas för människor med verkliga
            arbetshandikapp och inte till friska 60-65-åringar. Regeringens
            förslag rimmar dessutom illa med förslaget om höjd pensionsålder.
          </note>
          <note>
            Jag yrkar därför bifall till min reservation nr 40.
          </note>
          <note>
            Tack för ordet!
          </note>
          <note type="speaker">
            Anf. 23 DAN ERICSSON (kds)
          </note>
          <note>
            Fru talman! I dag debatterar vi den helt avgörande frågan för
            svensk ekonomis möjligheter till återhämtning. Det är också en
            helt avgörande fråga för om de många enskilda arbetslösa skall
            kunna se framtiden an med tillförsikt, med ett möjligt jobb i
            sikte, eller om man skall förbereda sig på en situation där massarbetslösheten
            har permanentats.
          </note>
          <note>
            Den socialdemokratiska regeringen och dess arbetsmarknadsminister
            Anders Sundström har under sin regeringstid misslyckats med den
            här huvudfrågan.
          </note>
          <note>
            I stället för att handfast arbeta med att skapa förutsättningar
            för fler jobb i näringslivet har ministern bedrivit en diffus
            allmän arbetsmarknadspolitik med inslag av egna besynnerliga förslag.
          </note>
          <note>
            Regeringens politik riskerar nu att knäcka en positiv konjunktur,
            vilket kommer att få förödande konsekvenser för såväl vårt lands
            ekonomi som för alla de enskilda arbetslösa och de som kommer
            att mista sina jobb på grund av den här politiken.
          </note>
          <note>
            I stället för att med kraft skapa förutsättningar för varaktiga
            och stabila arbetstillfällen har Anders
          </note>
          <note>
            Sundström i de arbetsmarknadspolitiska debatter som varit och
            i diverse tidningsartiklar valt att gå till angrepp på den tidigare
            regeringen för att på så sätt försöka dölja sina egna tillkortakommanden.
          </note>
          <note>
            Fru talman! Nu kommer verkligheten på ett brutalt sätt i fatt
            ministern. Denna verklighet visar på misslyckandet med att bekämpa
            arbetslösheten. Den här veckans siffror från AMS visar t.ex. att
            arbetslösheten ökar trots att vi har en högkonjunktur.
          </note>
          <note>
            Kritiken från såväl de fackliga organisationerna som från företagarna
            och inte minst från AMS har ju också varit massiv. Den hårdaste
            kritiken bör dock komma från alla de arbetslösa som genom regeringens
            politik förvägrats möjligheten att få ett jobb.
          </note>
          <note>
            Det allvarligaste i den här situationen är regeringens avsaknad
            av en politik för att få tillväxt och på så sätt få fler i sysselsättning.
            Det handlar om grundläggande fel i den ekonomiska politiken.
          </note>
          <note>
            Att regeringen sedan också misslyckats med sina arbetsmarknadsåtgärder
            för att hålla den öppna arbetslösheten nere kommer utöver detta.
            Det har redan nämnts här i debatten i dag, men jag måste ändå
            ytterligare få understryka det. Jag vill ta upp två exempel.
          </note>
          <note>
            Det första handlar om det riktade anställningsstödet RAS. Hur
            många som kommer att nyanställas på grund av RAS vet vi inte exakt
            i dag. Men den 31
          </note>
          <note>
            maj, som var sista ansökningsdag, var det enligt riksdagens utredningstjänst
            8 176 beslutade RAS-
          </note>
          <note>
            anställningar. Arbetsmarknadsministern hävdade från början att
            RAS skulle ge 110 000 nya jobb. Man når alltså ett resultat på
            omkring 10 % av detta. Tala om misslyckande!
          </note>
          <note>
            Att själva konstruktionen med RAS också är felaktig gör ju inte
            saken bättre. RAS är t.ex. konkurrenssnedvridande. Företag som
            använder sig av den här skatterabatten kan ge lägre anbud på jobb.
            Det riskerar sysselsättningen i andra företag som inte har fått
            den här rabatten. Det är inte att skapa förutsättningar för långsiktiga
            stabila arbeten, tvärtom.
          </note>
          <note>
            Det andra exemplet, fru talman, har redan tagits upp här i debatten.
            Det handlar om ungdomsintroduktionen.
          </note>
          <note>
            Arbetsmarknadsministern inledde sitt fögderi med att avskaffa
            ett väl fungerande praktiksystem - ett praktiksystem som innebar
            att ungdomar hade arbete i stället för att vara arbetslösa. Tiotusentals
            ungdomar fick på detta sätt månad efter månad sysselsättning i
            stället för att vara öppet arbetslösa.
          </note>
          <note>
            Sundströms ungdomsintroduktion, som skulle ge
          </note>
          <note>
            24 000 ungdomsjobb, visar sig nu genom siffror från den 29 maj
            ha gett 7 261 ungdomar jobb. Också denna uppgift kommer från riksdagens
            utredningstjänst.
          </note>
          <note>
            Resultatet talar ju för sig självt.
          </note>
          <note>
            Socialdemokraternas utlovade ungdomsgaranti, som skulle ge alla
            arbetslösa ungdomar sysselsättning inom 100 dagar, är mer än ett
            misslyckande. Man kanske inte skall ta till de stora orden, men
            det handlar i detta avseende om en arbetsmarknadspolitisk skandal.
            Det har nu gått 256 dagar sedan valet. I april månad var 68 000
            ungdomar i åldern upp till 25 år arbetslösa.
          </note>
          <note>
            Hur förklarar Socialdemokraterna detta flagranta svek mot såväl
            vallöftena som alla dessa arbetslösa ungdomar? Detta är min första
            fråga i den här debatten. Jag ställer frågan till såväl utskottets
            socialdemokratiska representant Martin Nilsson som arbetsmarknadsministern.
          </note>
          <note>
            Fru talman! Anders Sundström talar och skriver då och då om sina
            omfattande sysselsättningsprogram.
          </note>
          <note>
            Men vad har dessa program för trovärdighet? Ministerns program
            har ju fallit platt till marken. Vi har ju också sett dagens förskräckande
            höga arbetslöshetssiffror i relation till Socialdemokraternas
            vallöfte om
          </note>
          <note>
            5 % arbetslöshet under innevarande år. Verkligheten är att vi
            har en fortsatt hög arbetslöshet på ca 13 %.
          </note>
          <note>
            Därav är ca 7,5 % öppet arbetslösa.
          </note>
          <note>
            I den senaste arbetsmarknadspolitiska propositionen, som vi i
            dag behandlar i ett betänkande, slår regeringen dock till reträtt.
            Jag tror att det sker i viss panikstämning mot bakgrund av den
            utveckling som har skett. Bl.a. avskaffar man nu ungdomsintroduktionen
            och återgår till praktiksystemet. Man tar i övrigt också fasta
            på förslag från det politiska mittfältet.
          </note>
          <note>
            Men, fru talman, det räcker inte med bättre arbetsmarknadspolitiska
            åtgärder, så länge som regeringen inte förstår de grundläggande
            faktorerna för att få tillväxt och fler jobb. Det handlar om att
            få ett positivt företagsklimat, underlätta anställningar i småföretag
            och att minska skattekilarna i tjänstesektorn, där den nya stora
            arbetsmarknaden finns. På dessa för sysselsättningen så avgörande
            punkter gör man ingenting från regeringens sida.
          </note>
          <note>
            Fru talman! I arbetsmarknadsutskottets betänkande har vi kristdemokrater
            en reservation om en annan inriktning av politiken för att få
            fram fler jobb.
          </note>
          <note>
            Jag vill yrka bifall till reservation nr 5.
          </note>
          <note>
            Jag vill också yrka bifall till reservation nr 12, som handlar
            om det nödvändiga med fortsatta arbetsmarknadspolitiska insatser
            för dem som nu hotas av uppsägningar i kommuner och landsting
            på grund av regeringens politik i övrigt. Denna reservation är
            värd särskild uppmärksamhet. Den handlar faktiskt om en oerhört
            central fråga, nämligen att minska den öppna arbetslösheten.
          </note>
          <note>
            Regeringens politik gentemot kommuner och landsting kan innebära
            att 20 000 arbetstillfällen per år hotas under de kommande fem
            åren, dvs. att totalt
          </note>
          <note>
            100 000 människor riskerar öppen arbetslöshet fram till sekelskiftet.
          </note>
          <note>
            I går kunde vi i tidningen Landstingsvärlden läsa att uppemot
            10 000 anställda i landstingen, alltså inom sjukvårdssektorn,
            betraktades som övertaliga och att uppsägningar planerades. Detta
            är något helt annat än vad Socialdemokraterna lovade under valrörelsen.
            Då hävdade man att man skulle värna barnomsorgen, äldreomsorgen,
            sjukvården och utbildningen i kommuner och landsting. Nu gör man
            tvärtom och beskär brutalt människors välfärd ute i de kommunala
            verksamheterna.
          </note>
          <note>
            Till detta kommer att regeringen nu i praktiken avskaffar den
            möjlighet som den förra regeringen tillskapade, bl.a. på initiativ
            på kristdemokraterna, för att inte öka arbetslösheten bland personal
            från kommuner och landsting. Hittils har länsarbetsnämnderna kunnat
            sluta avtal med just kommuner och landsting om att erbjuda kompetensutveckling
            och utbildning till uppsägningshotad personal i stället för öppen
            arbetslöshet. Detta har för exempelvis Östgötalandstinget inneburit
            att ingen personal behövde sägas upp under den förra mandatperioden,
            då fyrpartikoalitionen hade ansvaret.
          </note>
          <note>
            Men nu, fru talman, sägs mängder av personal upp av den socialdemokratiska
            landstingsledningen och av socialdemokratiska kommunledningar
            i Östergötland.
          </note>
          <note>
            De får minsann inte något erbjudande om kompetensutbildning eller
            utbildning. Nej, de körs ut i öppen arbetslöshet. Det är den socialdemokratiska
            arbetsmarknadspolitiken och politiken gentemot kommuner och landsting
            i sin prydno.
          </note>
          <note>
            Här kommer min andra två frågor: Hur förklarar
          </note>
          <note>
            Socialdemokraterna detta svek av vallöftena och sveket mot alla
            dem som nu friställs i kommuner och landsting? Hur förklarar man
            sveket mot alla dem som får sämre omsorg, sjukvård och utbildning?
          </note>
          <note>
            Fru talman! I övrigt har vi från kristdemokraternas sida några
            ytterligare reservationer i detta betänkande
          </note>
          <note>
            - reservationer som vi delar med andra partier. Jag skall dock
            inte här uppta tid med att yrka bifall till alla dessa, men vi
            står givetvis kvar vid de uppfattningar som vi i reservationerna
            uttrycker.
          </note>
          <note>
            Fru talman! På en punkt vill jag ändå göra ytterligare en markering.
            Vad gäller reservation 44 har
          </note>
          <note>
            Elver Jonsson redan yrkat bifall. Också jag yrkar bifall till
            denna reservation som är gemensam för
          </note>
          <note>
            Folkpartiet och Kristdemokraterna. Det handlar om
          </note>
          <note>
            Samhall och om ytterligare föreslagna neddragningar av anslagen
            som vi motsätter oss. Det handlar om att få arbetshandikappade
            i arbete.
          </note>
          <note>
            Jag har ju ställt frågor till regeringspartiet. Men jag vill
            även ställa en fråga till Centern i detta sammanhang, för det
            märkliga är ju att Centern nu stöder denna neddragning som man
            tidigare motsatte sig.
          </note>
          <note>
            Med anledning av detta vill jag fråga Elving Andersson hur det
            kommer sig att man på den här punkten har ändrat uppfattning.
            Antalet arbetshandikappade i sysselsättning och arbete är ju inte
            en oväsentlig fråga. Det är många som nu riskerar att inte få
            en sådan möjlighet.
          </note>
          <note>
            Anf. 24 HANS ANDERSSON (v) replik
          </note>
          <note>
            Fru talman! Jag vill ställa en fråga till Dan Ericsson. Den grundar
            sig just på det viktiga moment i betänkandet om arbetsmarknadspolitik
            som handlar om kvinnor, framför allt de kvinnor som arbetar i
            kommuner och landsting.
          </note>
          <note>
            När jag läser kds motion finner jag att den inte innehåller några
            ytterligare anslag eller resurser. Den innehåller en önskan om
            att man skall ta sig an anställda i kommuner och landsting som
            riskerar att bli uppsagda. Den möjligheten finns inom ramen för
          </note>
          <note>
            AMS flexibilitet, men den finns inte i realiteten. Anledningen
            är att man har minskat åtgärdsanslagen.
          </note>
          <note>
            Av just de skäl som Dan Ericsson anför har
          </note>
          <note>
            Vänsterpartiet därför satsat 2 miljarder kronor för ett brett
            kompetensutvecklingsprogram för dem som tidigare varit anställda
            i kommuner och landsting.
          </note>
          <note>
            Jag har över huvud taget inte heller sett någon ytterligare finansiering
            när det gäller kommuner och landsting med avseende på att regeringen
            nu avskaffar egenavgifterna. Varken beträffande den ekonomiska
            politiken eller arbetsmarknadspolitiken finns det någon materiell
            grund för Dan Ericssons suck.
          </note>
          <note>
            Jag ställer mig bakom reservation 12, som säger att det vore
            mycket bra om man fortsatte med den här typen av avtal. Jag förutsätter
            att Dan Ericsson ställer sig bakom Vänsterpartiets förslag till
            finansiering av denna åtgärd, för det finns inget överskott i
            den AMS-
          </note>
          <note>
            budget som regeringen nu föreslår och som utskottet ställer sig
            bakom. Tvärtom saknas det pengar till ungdomssatsningar, arbetsmarknadsutbildning
            och mycket annat.
          </note>
          <note>
            Anf. 25 DAN ERICSSON (kds) replik
          </note>
          <note>
            Fru talman! Man får tacka för att Vänsterpartiet nu stödjer reservation
            12. Jag uppfattade också att man i voteringen kommer att göra
            det. Kanske har man kommit fram till detta i eftertankens kranka
            blekhet.
          </note>
          <note>
            I övrigt verkar det som om Hans Andersson inte har följt de debatter
            som har varit här i kammaren eller läst de motioner som Kristdemokraterna
            har presenterat. Det gäller exempelvis möjligheten till avtal
            mellan dels länsarbetsnämnder, dels kommuner och landsting. Vi
            har ju i ett antal debatter med arbetsmarknadsministern verkligen
            försökt markera att regeringen måste säga till ansvariga myndigheter
            att den här åtgärden måste få fortsätta. Dess värre har vi inte
            fått ett sådant besked, och det är därför man nu runt om i landet
            avbryter den här typen av avtal.
          </note>
          <note>
            Finansieringen har vi klart redovisat i våra ekonomisk-politiska
            motioner. Vi kompenserar för egenavgifterna. Totalt handlar det
            i våra penninganslag om ett tillskott för kommunernas ekonomi
            på 8-10
          </note>
          <note>
            miljarder.
          </note>
          <note>
            Anf. 26 HANS ANDERSSON (v) replik
          </note>
          <note>
            Fru talman! Det är bara luft i det Dan Ericsson säger. Det har
            varit diskussioner, jag har hört dem och läst dem, mellan Dan
            Ericsson och arbetsmarknadsministern. Dessa har varit mycket luftiga.
            Dan Ericsson skulle vilja att man tog hand om människor som sägs
            upp i kommunerna, och arbetsmarknadsministern säger att det kan
            man väl göra alltefter länsarbetsnämndernas prioriteringar.
          </note>
          <note>
            Jag säger sanningen och har tagit konsekvenserna:
          </note>
          <note>
            Det finns inte pengar till detta. Det är därför länsarbetsnämnderna
            nu inte klarar av att fortsätta den här verksamheten. Därför har
            vi, just med hänvisning till vad som nu händer i kommuner och
            landsting som får minskade resurser och med tanke på att utbildningsavtalen
            mellan länsarbetsnämnderna och kommunerna löper ut, motionerat
            om och reserverat oss för att man måste ha en kompetensutveckling
            för de stora grupper
          </note>
          <note>
            - inte minst av kvinnor från kontorsadministration, vård och
            omsorg - som måste få vidareutbildning för att kunna hävda sig
            på arbetsmarknaden. Till detta har vi anslagit 2 miljarder kronor,
            men varken Kristdemokraterna eller majoriteten i utskottet är
            intresserade. Man pratar, och man tror att man skall klara skivan
            i Östergötland för sin egen politiska karriärs skull. Men ta då
            ansvar och tillsätt mer pengar så att det verkligen finns resurser
            till den formidabla uppgiften att vidareutbilda och ta hand om
            de här människorna, framför allt kvinnor från offentlig sektor
            som ni låter gå ut ur den ordinarie verksamheten i kommuner och
            landsting eftersom ni dränerar dessa på pengar.
          </note>
          <note>
            Ni har fel i båda ändarna; både när det gäller den ekonomiska
            politiken och när det gäller arbetsmarknadspolitiken. Ni försöker
            dra fram något russin ur kakan genom att prata luft.
          </note>
          <note>
            Det är inte så att jag ångrar mig, utan det som sägs i kds reservation
            är detsamma som det vi uttalar i vår reservation. Det är bara
            det att vi tar ansvar och avsätter pengar till den åtgärden.
          </note>
          <note>
            Anf. 27 DAN ERICSSON (kds) replik
          </note>
          <note>
            Fru talman! Min slutsats av Hans Anderssons första replik var
            uppenbarligen riktig. Vi kommer att få röststöd från Vänsterpartiet
            här i kammaren när det gäller att slå vakt om möjligheten för
            länsarbetsnämnderna att sluta avtal med kommuner och landsting
            och för kompetensutveckling och utbildning i stället för att människor
            skall drabbas av öppen arbetslöshet.
          </note>
          <note>
            Det är bra att man har tänkt om och att man har kommit till insikt
            här i kammaren.
          </note>
          <note>
            För övrigt, fru talman, måste jag säga att Hans
          </note>
          <note>
            Andersson faktiskt bör läsa på något bättre när det gäller mina
            insatser tidigare under de år som jag har suttit här i riksdagen.
            Tala inte om att det handlar om den egna politiska karriären!
            Det var ett definitivt lågvattenmärke i debatten. Hans Andersson
            borde hålla sig för god för den typen av utfall. Om han läser
            alla de anföranden som har hållits här och de motioner som har
            skrivits av Kristdemokraterna genom åren och om han ser på hur
            vi agerat när det gäller arbetsmarknadspolitiska insatser och
            möjligheterna för kommuner och landsting att behålla personal,
            då tror jag inte att han skulle kunna uttrycka sig på det sättet.
          </note>
          <note>
            Gå hem och läs på! Det tror jag Hans Andersson skulle tjäna på
            inför kommande debatter.
          </note>
          <note type="speaker">
            Anf. 28 MARTIN NILSSON (s)
          </note>
          <note>
            Fru talman! Alltför ofta talas det om arbetslösheten ur ett problemperspektiv
            för individen. Det talas om de eländessituationer som uppstår
            med arbetslöshet. Alltför sällan talas det om de positiva effekter
            som uppstår om människor har rätten till arbete. Möjligheten att
            själv försörja sig, att vara ekonomiskt oberoende och att få det
            värde det innebär att ha ett arbete ger ett självvärde och en
            insikt om ens behov i samhället.
          </note>
          <note>
            Arbetslösheten var med rätta ett centralt tema i den svenska
            valrörelsen 1994. Svenska folket röstade bort den regering som
            misslyckats med den ekonomiska politiken så till den grad att
            arbetslösheten ökade med mer än 400 000 människor under tre år.
          </note>
          <note>
            Svenska folket röstade bort den regering som såg till att ungdomsarbetslösheten,
            eller antalet ungdomar utan fotfäste på arbetsmarknaden, uppgick
            till över
          </note>
          <note>
            200 000.
          </note>
          <note>
            Dessa siffror är och var resultatet av flera olika orsaker. Internationell
            lågkonjunktur, blandat med en felaktig ekonomisk politik i Sverige,
            ledde fram till den situation av massarbetslöshet som Sverige
            i dag befinner sig i.
          </note>
          <note>
            Väljarnas dom på detta område var och är tydlig.
          </note>
          <note>
            Väljarna ville ha en förändring och en ny politik. De ville ha
            en politik som tar till vara den mänskliga kompetensen och som
            visar att alla, inte bara några, behövs i samhällsbygget, en politik
            som ser arbetslösheten som det största och mest avgörande problemet
            och som orsaken till Sveriges ekonomiska problem.
          </note>
          <note>
            Väljarnas mandat är otvetydigt: Bryt utvecklingen mot massarbetslöshet,
            ge människor en chans att göra rätt för sig och bryt med den politik
            som ledde oss in i krisen!
          </note>
          <note>
            Per Unckel m.fl. har i dag i denna sal sagt att den socialdemokratiska
            politiken har misslyckats. Men jämfört med för ett år sedan är
            i dag mer än 100 000
          </note>
          <note>
            personer fler anställda på den ordinarie arbetsmarknaden. Man
            skulle kunna använda detta som argument för att bevisa att det
            som Per Unckel sade är fel, och för att den socialdemokratiska
            politiken har lyckats.
          </note>
          <note>
            Ärligt talat tycker jag det är oanständigt att i en demokrati
            föra den typ av debatt som har förts här inne i dag. Denna debatt
            grundar sig på att efter åtta månaders regeringsinnehav döma den
            politik som har förts utifrån resultat och statistik; inte utifrån
            om åtgärderna är bra eller dåliga. Jag tycker att vi skall överlåta
            åt väljarna att 1998 utvärdera resultatet av den politik som förts.
          </note>
          <note>
            Jag konstaterar att vi har kommit en bit på vägen.
          </note>
          <note>
            100 000 fler människor är alltså i dag i arbete än för ett år
            sedan, men det avgörande är förstås hur utvecklingen kommer att
            bli framöver. Vad jag tycker är än värre är att Per Unckel försöker
            göra arbetsmarknadspolitiken till en vetenskap, ungefär i stil
            med det vid det här laget klassiska begreppet "den enda vägens
            politik". Per Unckel talade förut om att den socialdemokratiska
            regeringen undviker att göra det som är ofrånkomligt.
          </note>
          <note>
            Jag tänker senare, efter att jag gått igenom det som utskottet
            och regeringen föreslår, att visa på att det krävs en del mer
            empiri innan Per Unckel med något slags trovärdighet kan visa
            att Moderaternas politik faktiskt leder till fler jobb.
          </note>
          <note>
            Arbetsmarknadspolitiken får som sagt aldrig reduceras till att
            bli ett slags sifferexercis och ett slagsmål om vems fel allt
            var. För det är frågan alltför viktig.
          </note>
          <note>
            Det vi i stället nu skall diskutera är den sakpolitik som förs
            och den som oppositionen vill föra. Jag tycker det var intressant
            och häpnadsväckande att höra bl.a. Dan Ericssons inlägg. Det var
            ju konstant fritt från vad kds själva vill göra. Vi hörde något
            slags bifallsyrkande till en reservation, men vad den innebar
            fick vi aldrig reda på. Det kan vi kanske få reda på i ett senare
            replikskifte.
          </note>
          <note>
            Det som nu har hänt är att regeringens politik har inneburit
            ett skifte i politiken mot arbetslösheten. Nu förs en ekonomisk
            politik som grund som skall motverka den tudelning av ekonomin
            som vi ser. Exportindustrin går som en följd av den flytande kronan
            bra, medan den inhemska ekonomin fortfarande har problem. Dels
            är detta en följd av en för staten nödvändig sanering av statsfinanserna,
            delvis är det en följd av den politik som tidigare fördes och
            som inte på något sätt förmådde möta konjunktursvängningen.
          </note>
          <note>
            Nu görs insater för att skapa en fungerande inhemsk marknad och
            därmed också skapa jobb på den ordinarie arbetsmarknaden. Men
            det kan inte vara generella stimulanser, ty därtill är statsfinanserna
            i ett alltför dåligt skick. Det krävs riktade och noga preciserade
            stimulanser. Det är bl.a. sådana som har diskuterats tidigare
            i dag, dvs. stimulanserna för att få i gång byggsektorn. Det finns
            ingen egentlig anledning att diskutera det mer, och därtill har
            det redan diskuterats i dag, i denna kammare.
          </note>
          <note>
            Det är också viktigt att stimulanserna skapar jobb inte bara
            i själva byggsektorn. De skapar också jobb hos ett antal underleverantörer,
            som är viktiga delar av byggsektorn.
          </note>
          <note>
            Delar av oppositionen säger nej, med hänvisning till att marknaden
            löser detta bäst. Det är ett bra exempel på den politik som misslyckats
            i sin passivitet och som faktiskt underkändes av väljarna i valet
          </note>
          <note>
            1994.
          </note>
          <note>
            Stöd till investeringar och olika åtgärder för att sänka räntan
            och stärka tillgången på riskkapital är andra socialdemokratiska
            åtgärder för att skapa förutsättningar för jobb på den ordinarie
            arbetsmarknaden.
          </note>
          <note>
            Skillnaden är tydlig. En socialdemokratisk regering är inte låst
            i tron att marknaden ensam skall lösa de stora samhällsproblem
            vi står inför.
          </note>
          <note>
            Nu handlar det om en aktiv politik för fler jobb.
          </note>
          <note>
            Resultatet lär vi få se. Ge er till tåls, så skall vi ta en seriös
            debatt när vi faktiskt ser resultaten. Man behöver inte ställa
            sig och orera om misslyckanden efter
          </note>
          <note>
            265 dagar som Dan Ericsson gör.
          </note>
          <note>
            Men även om vi lyckas med näringspolitiken och lyckas få i gång
            fler jobb på den ordinarie arbetsmarknaden, gäller det förstås
            att i ett akut skede motverka passivitet. Det gäller att utnyttja
            tiden av arbetslöshet för att bättre stå rustad att möta arbetsmarknaden.
          </note>
          <note>
            Här möter vi den mer traditionella arbetsmarknadspolitiken. Den
            skapar inte många nya jobb, men den förbättrar just möjligheten
            för arbetslösa att komma in på arbetsmarknaden. Den underlättar
            arbetsmarknadens funktionssätt och rörlighet på ett sådant sätt
            att flaskhalsar kan motarbetas. Den ger den arbetslöse rutiner
            och förmåga att snabbare ta sig an nya jobb.
          </note>
          <note>
            Under den förra mandatperioden blev denna politik i alltför stor
            utsträckning en fråga om att hitta sysselsättningsuppehållande
            åtgärder. Nu används åtgärder i större utsträckning för att leda
            människor in på den ordinarie arbetsmarknaden.
          </note>
          <note>
            Då var ungdomspraktik och ALU grundstommen i att hindra människors
            passivitet. Nu är grunden att människor skall höja sin kompetens
            och utbilda sig vidare. Därför har sedan den socialdemokratiska
            regeringens tillträde antalet utbildningsplatser ökat.
          </note>
          <note>
            Fler människor får bättre chans att matcha sin kompetens mot
            de ökande krav som ställs på arbetsmarknaden.
          </note>
          <note>
            Ungdomspraktik och ALU var i sig åtgärder som motarbetade passivitet
            - det var deras förtjänst - men som samtidigt till sin konstruktion
            var ganska kravlösa gentemot arbetsgivarna och därmed ofta skapade
            olika former av undanträngningseffekter.
          </note>
          <note>
            Hans Andersson sade tidigare att man nu gör en storsatsning på
            ALU. Det skulle vara intressant att höra om Hans Andersson kunde
            referera till vad han själv sade i den förra arbetsmarknadspolitiska
            debatten här i kammaren om ALU. Kanske skall vi hämta ett protokoll
            och läsa högt ur det? Vi tvingas ta in vissa delar av ALU, därför
            att vi vill se till att inte råka ut för olika utförsäkringsrisker
            osv. Men det är fortfarande så att huvudprincipen är att höja
            kompetensen, och att vidta åtgärder som ställer krav på arbetsgivare
            och som leder in till den riktiga och vanliga arbetsmarknaden.
          </note>
          <note>
            Sedan den socialdemokratiska regeringens tillträde har kraven
            riktats på det sättet: större krav på arbetsgivarna och tydligare
            incitament för att det skall bli riktiga, vanliga jobb. Ungdomsintroduktionen
            är ett bra typexempel på det. Det är inte så som somliga talare
            här har försökt göra gällande att ungdomspraktiken nu återinförs.
            Anställningskravet finns kvar för de ungdomar som är inom den
            enskilda sektorn i ungdomsintroduktionssystemet.
          </note>
          <note>
            I det aktuella betänkandet går nu regering och utskottsmajoritet
            ett steg vidare. Efter att ha förstärkt och ökat insatserna tar
            vi nu nästa steg och förbättrar sättet de fungerar på. Fler skall
            mobiliseras i kampen mot arbetslöshet. Fler skall ta ansvar för
            att vända skutan bort från massarbetslöshetens elände.
          </note>
          <note>
            Det lokala initiativet skall få ett ökat spelutrymme.
          </note>
          <note>
            Tidigare rigiditet vad gäller olika insatser ersätts med en betydligt
            större flexibilitet. Lämpligheten i olika åtgärder varierar, och
            behoven bör i större utsträckning vara styrande än de av politiken
            ibland väl detaljerade besluten förmått vara. AMS ges en beställning
            att uppfylla, att med de resurser som står till buds skaffa fram
            aktiva ågärder för 240 000 människor.
          </note>
          <note>
            Huvudlinjen nu, precis som tidigare, är att i första hand hjälpa
            arbetslösa in på den ordinarie arbetsmarknaden. Därför föreslår
            utskottet en uppskärpning av regeringens förslag om personalförstärkningar
            inom Arbetsmarknadsverket. I stället för ett bemyndigande föreslår
            nu utskottet enhälligt att riksdagen skall fatta beslut om resurser
            till personalförstärkningarna. Därigenom ökas möjligheterna att
            snabbt komma ut på en växande arbetsmarknad. Genom förmedlingsresurser
            minskar tiden mellan anmälda nya jobb och anställning. Genom fler
            förmedlare ökar tiden för rådgivning. Genom mer resurser ökar
            möjligheterna till ett aktivt uppsökande av nya arbetsplatser.
          </note>
          <note>
            Att matcha var de arbetslösa finns med var de nya lediga jobben
            finns handlar delvis om att stärka kompetensen, men också om att
            stimulera den geografiska rörligheten. Starthjälp och det nya
            pendlingsstödet är en del av den politiken.
          </note>
          <note>
            I den av Socialdemokraterna tidigare föreslagna begränsningen
            av ungdomars öppna arbetslöshet till maximalt 100 dagar tas nu
            nästa steg mot genomförande. Enligt regeringens förslag får kommunerna
            möjlighet att teckna avtal om att erbjuda sysselsättning för ungdomar
            under 20 år. Detta ansvar följer principen om ett ökat lokalt
            ansvar och ökade möjligheter för lokala parter att formulera de
            insatser som ungdomarna skall delta i. Utskottet betonar dock
            i sitt betänkande att detta inte får innebära att ungdomar under
            20 år med genomförd gymnasieutbildning får stängas ute från de
            insatser som arbetsförmedlingen kan erbjuda. Detta ger utskottet
            regeringen till känna.
          </note>
          <note>
            Datortek kommer, som planerat, att införas för ungdomar över
            20 år.
          </note>
          <note>
            Det här är åtgärder som - de 265 dagarna till trots - visar att
            regeringen och riksdagsmajoriteten är på god väg att genomföra
            de här 100-dagarsinläggen.
          </note>
          <note>
            Om man är sansad och nyanserad i den politiska debatten, tror
            jag att man skall ge beslut tid att verka.
          </note>
          <note>
            Jag skulle inte efter förra valet ha velat ställa kds till svars
            för att man efter 265 dagar inte hade genomfört vårdnadsbidraget.
            Jag tycker att en anständig ton är viktig i debatten. Men det
            är värdefullt att se att vi är en bra bit på väg.
          </note>
          <note>
            Äldres arbetsmarknad stärks i förslaget genom att äldre kan erhålla
            ett lönebidrag för anställningar.
          </note>
          <note>
            Vi ser att utskottet tar initiativ för att kartlägga och analysera
            den oro som många känner över kvinnors arbetsmarknad och vad som
            kommer att hända när kommuner och landsting får det allt svårare
            att klara sig ekonomiskt. En utredning om detta kommer att tillsättas.
          </note>
          <note>
            För att förstärka utbildningen i arbetslivet föreslås åtgärder
            som gör det möjligt för småföretag att använda utbildningsvikariat
            i större utsträckning än i dag.
          </note>
          <note>
            Den effektiva åtgärden att satsa på ett stöd på 400
          </note>
          <note>
            miljoner kronor till små och medelstora företag som skall administreras
            via länsstyrelserna fortsätter. Den åtgärden har visat sig vara
            effektiv i de rapporter som
          </note>
          <note>
            NUTEK har kommit med.
          </note>
          <note>
            Totalt innebär detta större möjligheter för landets arbetslösa
            att få jobb på den ordinarie arbetsmarknaden, fler i aktiva åtgärder,
            insatser för att snabbt ta ner ungdomsarbetslösheten.
          </note>
          <note>
            Situationen är emellertid, trots dessa insatser, långt ifrån
            tillfredsställande. Fler åtgärder för att skapa jobb på den ordinarie
            arbetsmarknaden och fler insatser för att stimulera fram aktivitet
            och kompetensutveckling kommer att behöva fortsätta under resten
            av mandatperioden. I den situation vi nu sitter i kan ingen sätta
            sig ner med armarna i kors och säga att tillräckligt har gjorts.
            Det är inte heller läge för de enkla lösningarna och säga, att
            bara vi gör detta kommer arbetslösheten att klaras. Situationen
            är mer komplex än så.
          </note>
          <note>
            Även om vi är på rätt väg kommer arbetslösheten att vara det
            övergripande samhällsproblemet, som vi har att fightas med i det
            politiska livet under resten av mandatperioden.
          </note>
          <note>
            Från socialdemokratins sida kommer vi självklart att vara redo
            att diskutera alla goda idéer för att minska arbetslösheten. Däremot
            måste man konstatera -
          </note>
          <note>
            dagens debatt ser ut att vara ett bra exempel på det -
          </note>
          <note>
            att det finns partier som distanserar sig så långt från den aktiva
            arbetsmarknadspolitikens grunder att det blir svårt att hitta
            gemensamma åsikter.
          </note>
          <note>
            Hans Andersson berörde i sitt inlägg att det är svårt att hitta
            den moderata arbetsmarknadspolitiken, om det över huvud taget
            finns någon.
          </note>
          <note>
            Moderaterna reserverar sig på ett antal punkter till förmån för
            ett sjupunktsprogram. Jag skall kommentera detta något. Man hävdar
            med samma emfas nu som när man drev den enda vägens politik att
            detta är något slags ofrånkomlighet. Så är det inte.
          </note>
          <note>
            Det första kravet handlar om generella och allmäna skattesänkningar,
            såsom det har prövats förr. Men det gav litet och dåligt resultat
            under den förra perioden. Det är kravlösa metoder, som inte leder
            till nya jobb och som inte ställer krav på nya företag. Det är
            bara en generell stimulans till olika företag, framför allt ofta
            till kapitalplaceringar.
          </note>
          <note>
            Det andra kravet från Moderaterna är att ungdomslönerna skall
            sänkas. Det är en åtgärd som visar att Moderaterna inte bryr sig
            speciellt mycket om principen att man skall ha lön efter kompetens,
            kunnande eller utbildning. Det är en åtgärd som visar att
          </note>
          <note>
            Moderaterna vill ha större skillnader i samhället mellan gammal
            och ung än i dag - detta trots att empiriska studier i ett flertal
            fall utomlands visar att effekten i antal nya jobb kan betraktas
            som marginell, på gränsen till omätbar.
          </note>
          <note>
            Skälet till detta utvecklar man själv i sin motion.
          </note>
          <note>
            Man vill ha en lågavlönad tjänstehjonsklass av arbetslösa ungdomar.
            Om detta är framtidens arbetsmarknad återstår att se och att bevisa.
            Kontrasten mot den socialdemokratiska politiken, med satsningar
            på kompetensutveckling, framstår som synnerligen klar.
          </note>
          <note>
            Nästa punkt, som Per Unckel var inne på i sitt inlägg, handlar
            om att försvaga arbetsrätten kraftigt. Att arbetsrätten kan behöva
            förändras på några punkter ifrågasätter få. På vissa områden behöver
            den säkert stärkas, och på vissa behöver den lättas upp i rigiditet.
          </note>
          <note>
            Denna översyn pågår just nu inom Arbetsrättskommissionen.
          </note>
          <note>
            Moderaterna vill gå långt. Med de förslag som presenteras i den
            moderata motionen skulle mycket av den trygghet som svenska löntagare
            åtnjuter försvinna. Det skulle också innebära en minskad initiativkraft
            och ett minskat mod hos de anställda. Genom sådana åtgärder vinner
            man i längden få nya jobb och ingen ekonomisk utveckling, vill
            jag hävda. Återigen har man förslag utan att via empiri kunna
            hävda att mindre grad av arbetsrätt leder till fler jobb.
          </note>
          <note>
            Slutligen förespråkar man i sin motion förslag som vi såg redan
            förra mandatperioden. Det är hårdare utförsäkringsregler i a-kassan
            och en prioritering av högre utbildning och därmed nerprioritering
            av breddutbildningen. Det är, i betydligt större nakenhet, den
            råa, kalla och inte speciellt lyckade politik som regeringen Bildts
            moderata statsråd försökte påbörja förra perioden. Den ledde inte
            till nya jobb då. Den leder inte till nya jobb nu. Den skapar
            otrygghet och klyftor i samhället som inte är önskvärda.
          </note>
          <note>
            Därmed har Moderaterna på egen hand isolerat sig. I dag står
            de ensamma i sina trossatser om hur arbetslösheten skall klaras
            och hur nya arbeten skall framkomma.
          </note>
          <note>
            De förslag som regeringen och utskottet lägger fram innehåller
            många jobbiga besparingar. Mer insatser skall produceras för lägre
            kostnader. Det kommer att bli hårda krav på oss alla. Men vi kan
            ändå konstatera att politiken är på rätt väg. Arbetslösheten minskar.
            Ge den tid att fungera, och vi skall se till att göra det som
            inget annat land har lyckats med, nämligen bryta massarbetslösheten!
          </note>
          <note>
            Jag vill därmed yrka bifall till utskottets hemställan.
          </note>
          <note>
            Anf. 29 PER UNCKEL (m) replik
          </note>
          <note>
            Fru talman! Martin Nilsson har det inte lätt när han skall försvara
            det som har hänt, och jag håller honom räkning för det. Han har
            prövat två linjer för att komma fram till ett försvar som åtminstone
            skall låta som någonting.
          </note>
          <note>
            Det första är att det egentligen är rätt bra, därför att det
            finns 100 000 fler i arbete nu än det fanns för ett år sedan.
            Tacka sjutton för det, på toppen av en högkonjunktur!
          </note>
          <note>
            Det andra är att det inte alls är så bra, men att detta beror
            på att politiken inte har fått verka mer än åtta månader. Vi skall
            följaktligen vänta till 1998
          </note>
          <note>
            innan vi är kritiska till det som har skett.
          </note>
          <note>
            Till det, fru talman, kan man säga flera saker. Exempelvis har
            ju regeringen redan redovisat vad som skall hända 1998, nämligen
            att vi får en arbetslöshet på 10 %. Det är det vi är kritiska
            mot. Regeringen har på toppen av högkonjunkturen inte antytt en
            lösning som skall få ned arbetslösheten under 10 % på lång sikt.
            Vad som händer när konjunkturen vänder nedåt från utgångspunkten
            10 % arbetslöshet vågar den väl inte säga. Det, Martin Nilsson,
            är en viktig utgångspunkt för vår kritik.
          </note>
          <note>
            När vi sedan tar oss före att kritisera litet snabbare än vad
            Martin Nilsson egentligen vill må det väl vara oss förlåtet, med
            tanke på att regeringen själv byter politik snabbare än människor
            byter skjorta. Förra gången vi diskuterade arbetsmarknadspolitik
            i den här kammaren stod regeringsföreträdarna upp och försvarade
            med emfas den gamla ungdomsintroduktionen -
          </note>
          <note>
            nu överges den. Man ville avskaffa akademikerpraktiken - den
            återinförs nu ett par månader senare. Man talade då om att en
            sänkning av a-kasseersättningen till 75 % var den förskräckligaste
            högerpolitik som tänkas kunde. Det går fortare i politiksvängningarna
            inom socialdemokratin än vad vi ens förmår att ändra vår kritiska
            inställning till.
          </note>
          <note>
            Martin Nilsson kommenterar sedan det sjupunktsprogram som Moderata
            samlingspartiet har lagt fram. Tyvärr, fru talman, bevisar den
            kritik Martin
          </note>
          <note>
            Nilsson levererar att han nog inte har förstått så mycket av
            villkoren för företagande. Om jag får ge
          </note>
          <note>
            Martin Nilsson ett råd så är det att hålla inne något med kritiken
            gentemot sjupunktsprogrammet. Det kan nämligen komma att bli fler
            delar av detta krav än sänkningen av a-kassan till 75 % som Socialdemokraterna
            behöver acceptera till nästa arbetsmarknadsdebatt.
          </note>
          <note>
            Anf. 30 MARTIN NILSSON (s) replik
          </note>
          <note>
            Fru talman! Jag ifrågasätter inte alls att Sverige är på väg
            in i något slags högkonjunktur. Självklart kommer det också att
            få effekter på sysselsättningsläget. Det är just därför jag tycker
            man skall vara försiktig med dessa bergfasta uttalanden om huruvida
            politiken har lyckats eller inte lyckats.
          </note>
          <note>
            Det finns ju faktorer som hänger samman med politiken, men det
            finns självklart också faktorer som hänger samman med hög- och
            lågkonjunktur. Därför skall man vara väldigt försiktig med att
            döma politiken utifrån statistik och siffror tagna här och där.
            Jag är glad över att Sverige i dag har 100 000 fler sysselsatta
            än för ett år sedan. Det tycker jag Per Unckel också skall vara.
          </note>
          <note>
            Sedan vet jag inte hur ofta Per Unckel byter skjorta, men jag
            tycker ändå att man visst skall kunna vara flexibel och fundera
            på om åtgärderna på varje punkt är riktiga. Det var ju en av erfarenheterna
            vi drog av den gamla regeringens arbetsmarknadspolitik.
          </note>
          <note>
            Man var låst i sina åtgärder, och när felen och problemen började
            uppstå var man inte beredd att diskutera dem eftersom det var
            den enda vägens politik.
          </note>
          <note>
            Denna mentala fastlåsning, som Per Unckel var ett av de främsta
            exemplen på, har lett Sverige in i oerhört många och stora problem.
          </note>
          <note>
            Jag har ingenting emot att Per Unckel kritiserar socialdemokratisk
            politik. Det skulle vara mycket mer oroande om han inte gjorde
            det. Men jag tycker att kritiken skall gälla sakinnehållet. Jag
            tycker Per
          </note>
          <note>
            Unckel skall säga vad det är för fel med ungdomsintroduktion,
            vad det är för fel med arbetsmarknadsutbildning, vad det är för
            fel med den aktiva arbetsmarknadspolitik och de åtgärder som nu
            introduceras och som faktiskt Per Unckel och hans parti på många
            områden knappt bemödar sig om att kommentera. I
          </note>
          <note>
            stället säger man: Det behövs ingen arbetsmarknadspolitik; det
            räcker med vårt sjupunktsprogram så löser vi arbetslösheten. Historien
            och empirin talar inte till er fördel.
          </note>
          <note>
            När jag säger att empirin inte talar till er fördel vill jag
            också fråga: Vilka studier finns det som bevisar att ungdomslöner
            ger fler jobb?
          </note>
          <note>
            Anf. 31 ANDRE VICE TALMANNEN
          </note>
          <note>
            Jag får be debattörerna att respektera att vi har två minuters
            repliktid.
          </note>
          <note>
            Anf. 32 PER UNCKEL (m) replik
          </note>
          <note>
            Fru talman! Jag ber om ursäkt för överdraget i den förra repliken.
          </note>
          <note>
            Jag har ett par kommentarer. Martin Nilsson säger att vi är på
            väg in i en högkonjunktur. Svaret är att vi är på väg ut ur en
            högkonjunktur. Det är det som bekymrar oss alla så till den milda
            grad, dvs. att regeringen inte har en politik för detta tillstånd.
          </note>
          <note>
            Får jag sedan återigen fästa Martin Nilssons uppmärksamhet på
            att utgångspunkten för många kritiska inlägg är att regeringen
            inte anser sig kunna få ned arbetslösheten under 10 %. Många av
            oss i denna kammare tolererar inte en arbetslöshet på den nivån.
          </note>
          <note>
            Regeringen gör det i sina egna redovisningar. Också jag gläds
            åt de 100 000 nya i arbete, men förtvivlas över de människor som
            inte kan få ett arbete, därför att regeringen bedriver fel politik.
          </note>
          <note>
            Jag håller med Martin Nilsson om att det behövs flexibilitet
            i synen på arbetsmarknadsåtgärderna, men då får han bestämma sig.
            Om vi accepterar att det finns behov av flexibilitet och debatt
            för att se hur de olika åtgärderna verkar, då får han sluta kritisera
            oss för att vi efter åtta månader har synpunkter på vad regeringen
            har gjort. Till yttermera visso är det, som jag tidigare har påpekat,
            så att regeringen själv byter politik under denna period. och
            då må det väl vara oppositionen obetaget att lämna en och annan
            liten synpunkt på vägen.
          </note>
          <note>
            Fru talman! Martin Nilsson säger att vi bör lägga vikt vid sakinnehållet.
            Det är bokstavligen detta,
          </note>
          <note>
            Martin Nilsson, sjupunktsprogrammet handlar om -
          </note>
          <note>
            en generell, kraftfull politik för att öka företagandet i
          </note>
          <note>
            Sverige för att därigenom skapa nya, viktiga arbeten.
          </note>
          <note>
            På den punkten, fru talman, går regeringen i rakt motsatt riktning.
            Genom skattehöjningar och återreglering av arbetsrätten fördärvas
            möjligheten för människor som skulle ha kunnat få riktiga jobb
            att komma ut på arbetsmarknaden. Det är detta, Martin Nilsson,
            som vi anklagar er för.
          </note>
          <note>
            Sist och slutligen vill jag säga att det är självklart att vi
            behöver en arbetsmarknadspolitik när andra åtgärder inte förslår.
            Det är detta punkt sju i Moderaternas sjupunktsprogram handlar
            om.
          </note>
          <note>
            Anf. 33 MARTIN NILSSON (s) replik
          </note>
          <note>
            Fru talman! Om vi är på väg ut, på väg in eller om vi befinner
            oss på toppen av något slags högkonjunktur skall nog inte jag
            avgöra. Jag vet inte heller om
          </note>
          <note>
            Per Unckel egentligen är kompetent nog att avgöra det. Det finns
            olika teorier inom ekonomkåren. Vi lär väl få se hur det går.
          </note>
          <note>
            Jag vill bara peka på att några av de åtgärder som
          </note>
          <note>
            Moderaterna faktiskt förespråkar enligt något slags empiri ändå
            kan sägas inte alls ha lett till de slutsatser som man skulle
            vilja. Man pratar varmt om exempelvis ungdomslöner och att de
            skulle leda till fler jobb.
          </note>
          <note>
            Låt mig ta det som ett konkret exempel.
          </note>
          <note>
            Om man tittar på statistiken kan man konstatera att mellan åren
            1989 och 1992 sjönk ungdomslönerna i relation till de äldres löner
            med 7 %. Det ledde till en ökande arbetslöshet. Man kan också
            se på statistiken i andra länder i Europa om det finns något samband
            mellan en hård arbetsrättslagstiftning och arbetslöshetsnivåerna.
            Man hittar inte det samband som Per
          </note>
          <note>
            Unckel och Moderaterna i sin motion försöker bevisa som något
            slags empiriskt fakta. Det är en politik som bygger på trossatser
            - ingenting mer. Den enda vägens politik är verkligen ingenting.
            Den är ett påhitt.
          </note>
          <note>
            När det gäller ambitioner uppmanar jag än en gång Per Unckel
            att läsa kompletteringspropositionen och sysselsättningspropositionen.
            Där framgår att siffrorna bara utgör ett beräkningsunderlag. Ambitionerna
            beträffande arbetslöshetsnivån är självfallet betydligt större
            än så. Arbetslösheten skall ner. Det är det som skall avgöras
            vid valet 1998. Det är det jag ber er att respektera och att inte
            döma ut med utgångspunkt från några siffror. Döm gärna ut åtgärderna.
            Diskutera åtgärderna, men gör det på ett seriöst sätt. Det tjänar
            arbetsmarknadspolitiken på, även hos
          </note>
          <note>
            Per Unckel och Moderaterna.
          </note>
          <note>
            Anf. 34 ELVER JONSSON (fp) replik
          </note>
          <note>
            Fru talman! Efter det att utskottets talesman här har betat sig
            igenom en högtidligt inledning - där det inte fanns så mycket
            invändningar- blev han snabbt irriterad över att kritiken är så
            massiv över att regeringen har misslyckats med sin arbetsmarknadspolitik.
          </note>
          <note>
            Hans fältrop blir: Ge er till tåls, vi har ju regerat kortare
            tid än ett år.
          </note>
          <note>
            Sedan sade han så träffade: Arbetslösheten var ett centralt tema
            i valrörelsen. Egentligen skulle jag ha velat höra honom säga
            att arbetslösheten är ett centralt tema i debatten i dag.
          </note>
          <note>
            Jag menar att den inte är så centralt uppfordrande som situationen
            ger anledning till. Statsministerns och regeringens undanträngande
            av den frågan är illavarslande. I dag kan man läsa i LO-tidningen
            att när det gäller arbetslösheten möter man en dämpad statsminister.
            Ja visst, tonen är dämpad. Men det borde egentligen vara arbetslösheten
            som med kraft skall dämpas.
          </note>
          <note>
            Martin Nilsson säger att det är närmast oanständigt att stå här
            och klaga. Min fråga är om Martin
          </note>
          <note>
            Nilsson ändå inte blir bekymrad över att varslen ökar, att antalet
            lediga platser stagnerar och att vi har en arbetslöshet på en
            nivå som är helt oacceptabel med mått baserade på svensk tradition
            och en anständig ambition - för att nu försöka travestera Martin
            Nilssons egna ord.
          </note>
          <note>
            Jag påstod att RAS var en felbedömning och att ungdomsintroduktionen
            blev en flopp. Var det ett misstag, Martin Nilsson, att RAS sattes
            i sjön här?
          </note>
          <note>
            Var det ett misstag att ungdomsintroduktionen över huvud taget
            drogs i gång?
          </note>
          <note>
            Anf. 35 MARTIN NILSSON (s) replik
          </note>
          <note>
            Fru talman! Jag tror att om Elver Jonsson efteråt studerar protokollet
            från detta sammanträde kommer han att upptäcka att jag i mitt
            huvudanförande sade att arbetslösheten både var och är ett centralt
            tema. Det rekommenderar jag Elver Jonsson att göra.
          </note>
          <note>
            När det gäller arbetslöshetsnivån är resultatet inte tillfredsställande.
            Jag tror inte att jag eller Anders
          </note>
          <note>
            Sundström senare i debatten kommer att försöka hävda att vi är
            nöjda med dagens nivå. Det behövs fler åtgärder. Det stora dilemmat
            är förstås att samtidigt som vi ser att sysselsättningen ökar,
            så ökar också det antal människor som vill ha ett arbete. Det
            finns en tilltro till politiken och politikens möjligheter att
            minska arbetslösheten.
          </note>
          <note>
            Beträffande RAS och ungdomsintroduktion är det klart att man
            med facit i hand kan vara tveksam till om detta var rätt åtgärder.
            Problemet var att när denna fråga skulle behandlas i våras sade
            oppositionen:
          </note>
          <note>
            Detta är dåligt. Detta skall jag aldrig gå med på. Man presenterade
            inte vad man själv ville göra. Det var en enig nejsägarkoalition
            - ungefär så som debatten har format sig här i dag. Det skapar
            inga nya jobb, Elver
          </note>
          <note>
            Jonsson. Nejsägandet har aldrig skapat några nya jobb.
          </note>
          <note>
            Modeller som liknar RAS i Sverige har prövats i t.ex. Tyskland.
            I sin presidentvalskampanj utlovade
          </note>
          <note>
            Chirac sådana åtgärder. Vi är inte ensamma om att våga försöka.
            Det är viktigt att våga försöka även inom arbetsmarknadspolitiken.
            RAS skulle förhoppningsvis ha gett mer, och det håller jag med
            om. Men vi försökte, och det är värt en hel del.
          </note>
          <note>
            Detsamma gäller för ungdomsintroduktionen. Det kommer, och det
            ställer krav på arbetsgivarna. Problemet var att den gamla ungdomspraktiken
            faktiskt drog undan lika många jobb som den skapade. Den skapade
            enorma undanträngningseffekter. Vi stoppade det med ungdomsintroduktionen.
            Det är ett bra system.
          </note>
          <note>
            Anf. 36 ELVER JONSSON (fp) replik
          </note>
          <note>
            Fru talman! Jag får väl ändå säga att jag tycker att
          </note>
          <note>
            Martin Nilsson gjorde en klädsam reträtt när han sade att det
            inte blev som man hade tänkt sig.
          </note>
          <note>
            Orsaken till att vi t.ex. sade nej till RAS var inte att det
            inte fanns andra förslag. Jag vill ändå ta fast på vad Martin
            Nilsson sade i sitt första inlägg, nämligen att man vill ändå
            ta fasta på alla goda idéer. Det är klart att om det är fråga
            om en öppenhet som tidigare inte har visats skall vi naturligtvis
            ge oss något till tåls.
          </note>
          <note>
            Jag har också ett annat bekymmer som även det har med arbetsmarknadspolitik
            och människors möjligheter att försörja sig att göra. Socialdemokraterna
            är med i ett skeende som i grunden innebär en attack på den generella
            välfärden. Från Folkpartiet vill vi mycket bestämt sätta ned foten
            och säga: Hit men inte längre! Vi var med och tog politisk strid
            för att sänka ersättningsnivån i både a-kassan och sjukförsäkringen.
            Men vi sade att vi sätter stopp vid 80 %, och det håller vi fast
            vid. Jag tror att det vore rimligt om vi ändå hade en linje i
            vårt handlande. Därför hävdar vi välfärdsfrågorna i den här modellen.
            Socialdemokraterna ger sig nu på både handikappades möjligheter
            till arbete, a-kassan och barnbidragen. Det betyder en klart sämre
            ekonomi - en ekonomi som kommunerna naturligtvis får gå in och
            klara ut till en viss del. Det är en attack mot den generella
            välfärden och även mot rätten till ett eget arbete.
          </note>
          <note>
            Anf. 37 MARTIN NILSSON (s) replik
          </note>
          <note>
            Fru talman! Som Elver Jonsson mycket väl vet debatterar vi i
            princip inte a-kassesystemet i dag. Jag kan dock tänka mig att
            någorlunda fritt ur huvudet citera den liberala tidningen Expressen
            som försökte fundera över vad det var som gjorde att Folkpartiet
            ser det som en milsvid konflikt att sänka från 80 till
          </note>
          <note>
            75 %. Det tål att fundera på, Elver Jonsson.
          </note>
          <note>
            Sänkningen av ersättningen från a-kassan skall debatteras vid
            ett senare tillfälle. Då är jag beredd att vara med och ta diskussionen
            med Elver Jonsson, om det skulle vara lämpligt.
          </note>
          <note>
            Jag tycker ändå att det är viktigt att komma ihåg att mycket
            av den här debatten har handlat om hur man skapar jobb på den
            ordinarie arbetsmarknaden.
          </note>
          <note>
            Man måste konstatera att erfarenheten från den förra mandatperioden
            är den att den politik som då fördes inte ledde till några nya
            jobb. Den ledde till fler konkurser och större arbetslöshet. Resultatet
            ser vi i dag, nämligen en massarbetslöshet.
          </note>
          <note>
            Vi måste fundera över hur vi skall få i gång den ordinarie arbetsmarknaden,
            den inhemska efterfrågan och hemmamarknaden. Jag tror inte att
            vi kan göra det via något slags generella stimulanser, utan det
            krävs precisa riktade åtgärder för att få i gång viktiga delar
            av motorerna i samhällsekonomin, exempelvis byggsektorn, som vi
            har debatterat tidigare i dag.
          </note>
          <note>
            Det är viktigt att ha detta perspektiv när man diskuterar tillväxten
            i samhället och hur man kan få fram de nya ordinarie jobben. Det
            är en viktig diskussion i dag.
          </note>
          <note>
            Anf. 38 DAN ERICSSON (kds) replik
          </note>
          <note>
            Fru talman! Jag riktade tre frågor till socialdemokraterna i
            mitt tidigare anförande. Den första frågan gällde 100-dagarsgarantin.
            På den gav Martin Nilsson beskedet att det måste ges tid för besluten
            att verka.
          </note>
          <note>
            Men, Martin Nilsson, ni förespeglade väljarna i förra årets valrörelse
            att ni skulle ordna jobben. Ni skulle se till att vi år 1995 skulle
            ha 5 % arbetslöshet. Ni förespeglade ungdomarna att ni efter 100
            dagar skulle kunna garantera de arbetslösa jobb.
          </note>
          <note>
            Det har nu gått 256 dagar, och det som ni har kommit med på det
            här området är ungdomsintroduktionen, och det förslaget har havererat.
            Det är därför som ni nu backar i frågan.
          </note>
          <note>
            Martin Nilsson menar att det är med facit i hand som man kan
            säga så här. Men det var faktiskt en rätt massiv kritik mot ett
            antal av era åtgärder, och den socialdemokratiska regeringen genomförde
            dem ändå.
          </note>
          <note>
            Det fanns alltså en viss rigiditet också hos denna regering.
            Nu är man kanske litet ödmjukare och tvingas lägga om kurs. Det
            är bra att man genomför den attitydförändringen.
          </note>
          <note>
            Den andra frågan, fru talman, handlade om personalen i kommuner
            och landsting. Vad säger socialdemokraterna exempelvis till sina
            partikamrater i Östergötland, som också fortsättningsvis vill
            ha kvar länsarbetsnämndens möjlighet att sluta avtal med kommuner
            och landsting om kompetensutveckling och utbildning?
          </note>
          <note>
            Den tredje frågan handlade om välfärden. Det har nu gått åtta
            månader efter regeringsskiftet, vilket också Martin Nilsson noterade.
            Han säger att man skall överlåta till väljarna att 1998 avgöra
            om det har förts en bra politik. Jag tror inte att alla de arbetslösa
            kan vänta till 1998, speciellt med tanke på att man nu också skär
            ned arbetslöshetsersättningen till 75 %. Jag tycker inte att Martin
            Nilsson skall bagatellisera den nedskärningen. Jag tycker att
            denna hans inställning är häpnadsväckande.
          </note>
          <note>
            Anf. 39 MARTIN NILSSON (s) replik
          </note>
          <note>
            Fru talman! Som tur är för både mig och Dan
          </note>
          <note>
            Ericsson har jag tagit med mig en av de socialdemokratiska valbroschyrerna.
            Jag skall med glädje överlämna den till Dan Ericsson, så att han
            ordentligt kan lära sig vad som sades och inte sades i valrörelsen.
          </note>
          <note>
            Jag skall läsa högt ur den:
          </note>
          <note>
            Alla ungdomar som är under 25 år skall erbjudas arbete eller
            utbildning inom 100 dagar från det att de har blivit arbetslösa.
          </note>
          <note>
            Det står inte att de skall erbjudas detta 100 dagar efter valet.
            Det är Dan Ericssons egen, högst personliga tolkning.
          </note>
          <note>
            Dan Ericsson borde efter tre år i riksdagen ha varit så pass
            insatt i riksdagens arbetsformer att han inser att man 100 dagar
            efter valet knappt ens har hunnit behandla en proposition från
            regeringen till riksdagen.
          </note>
          <note>
            Inte ens den socialdemokratiska regeringens ledamöter är några
            trollkarlar, även om Dan Ericsson skulle hoppas det.
          </note>
          <note>
            Vad sedan gäller ungdomsintroduktionen vill jag säga att denna
            inte är den enda åtgärden. Jag tycker ändå att man skall diskutera
            den, eftersom det är viktigt att se skillnaden mellan de ganska
            hårda kraven i ungdomsintroduktionen och ungdomspraktikens rätt
            stora kravlöshet. Men det har också vidtagits andra åtgärder,
            t.ex. om det kommunala ansvaret, som vi i dag fattar beslut om.
            Det är fråga om stora och viktiga åtgärder. Jag är övertygad om
            att det kommer fler längre fram, om så skulle behövas för att
            klara 100-
          </note>
          <note>
            dagarsgränsen, som skall genomföras.
          </note>
          <note>
            När det sedan gäller kommuner och landsting utesluter såvitt
            jag förstår inte den flexibilitet som finns i det nuvarande systemet
            att kommuner och landsting klarar nu aktuella varianter. Men man
            skall inte på det sättet åtgärda permanent övertalighet.
          </note>
          <note>
            Det är faktiskt också viktigt att komma ihåg att kommuners och
            landstings bästa möjlighet att klara sig ligger i den tillväxt
            som vi nu ser i ekonomin. Den kommer även kommuner och landsting
            till del när det gäller möjligheterna att klara välfärden.
          </note>
          <note>
            Anf. 40 DAN ERICSSON (kds) replik
          </note>
          <note>
            Fru talman! Martin Nilsson hävdar att flexibiliteten inte utesluter
            möjligheten till den typ av avtal för uppsägningshotad personal
            som länsarbetsnämnderna tidigare har slutit med kommuner och landsting.
            Men problemet är ju, Martin Nilsson, att man nu inte förlänger
            eller tillskapar nya sådana avtal. Sådan är verkligheten, och
            han borde faktiskt känna till vad som nu händer i län efter län.
          </note>
          <note>
            Jag vill rekommendera gårdagens nummer av
          </note>
          <note>
            Landstingsvärlden, där man beskriver just den här processen.
            Det klara beskedet är att man inte förlänger avtalen. Bara inom
            sjukvårdssektorn, på landstingssidan, hotas nu 10 000 av direkt
            uppsägning utan att få den möjlighet som tidigare fanns. Det är
            verkligheten, Martin Nilsson. Vad säger Martin Nilsson till sina
            partikamrater i Östergötland, där man tidigare både i landsting
            och i kommuner har kunnat klara diskussionen om detta och se till
            att personal från kommuner och landsting inte blir öppet arbetslösa?
          </note>
          <note>
            Nu riskerar de öppen arbetslöshet.
          </note>
          <note>
            På den andra punkten, om 100-dagarsgarantin, kommer Martin Nilsson
            ändå inte ifrån det som förespeglades väljarna. Man skulle avskaffa
            ungdomsarbetslösheten på 100 dagar. Det är föga tröst för de
          </note>
          <note>
            68 000 ungdomar som enligt den senaste statistiken var arbetslösa
            att Martin Nilsson nu försöker lirka sig bort från dessa förespeglingar.
            Huvudfrågan är hur dessa unga arbetslösa skall komma i sysselsättning.
          </note>
          <note>
            Socialdemokraterna har misslyckats med sitt angreppssätt.
          </note>
          <note>
            Anf. 41 MARTIN NILSSON (s) replik
          </note>
          <note>
            Fru talman! Jag har försökt "lirka mig bort" från detta genom
            att ordagrant läsa högt ur en av de valbroschyrer som vi gav ut
            till väljarna i valrörelsen.
          </note>
          <note>
            Jag tror att Dan Ericsson har en sällsynt låg tilltro till de
            svenska ungdomsväljarnas urskillning. Den uppfattningen får stå
            för honom.
          </note>
          <note>
            Det som är viktigt att komma ihåg är att arbetslösheten bland
            ungdomar nu sjunker snabbare än i andra grupper. Ungdomar får
            del av de stora satsningarna, både när det gäller det kommunala
            ansvaret, ungdomsintroduktionen och Datortek. Det finns en katalog
            av olika åtgärder, och ungdomar får i stor utsträckning del av
            de stora utbildningsinsatser som görs.
          </note>
          <note>
            Jag skall inte säga att alla ungdomar i dag klarar
          </note>
          <note>
            100-dagarsgränsen, men det är vårt mål och vår ambition att klara
            det. Återigen: Det är väljarna år 1998
          </note>
          <note>
            som skall avgöra om vi har klarat detta eller inte. Då skall
            vi ta den diskussionen. Vi skall fram till dess bedriva en politik
            som gör det möjligt att komma dit.
          </note>
          <note>
            På frågan vad jag svarar mina partikamrater i Östergötland vill
            jag säga att den omläggning som nu sker av arbetsmarknadspolitiken
            innebär att fler beslut skall fattas lokalt. Det skall bli utrymme
            för fler beslut att fattas mer flexibelt. Jag tror att mina partikamrater
            i Östergötland kommer att vara kloka nog att fundera ut vad de
            vill få ut av arbetsmarknadspolitiken. Jag tror att detta är bra.
            Det blir bättre åtgärder på detta sätt än om Dan Ericsson och
            vi andra i Stockholm i alla avseenden skall fatta besluten.
          </note>
          <note>
            Anf. 42 HANS ANDERSSON (v) replik
          </note>
          <note>
            Fru talman! Jag kan hålla med Martin Nilsson om att man inte
            skall ta till överord och försöka göra kortsiktig politik av dessa
            stora problem. Arbetsproblemet är fullständigt enormt. Det gäller
            inte bara efterfrågan och konjunkturförlopp utan också stora strukturella
            förändringar. Jag underskattar verkligen inte detta, och då måste
            man också vara noggrann.
          </note>
          <note>
            Martin Nilsson säger att ungdomsarbetslösheten minskar. Ja, den
            har minskat litet grand under ett år, men antalet arbetslösa ungdomar
            ökade med 4 000
          </note>
          <note>
            mellan mars och april. Utvecklingen har stannat upp.
          </note>
          <note>
            Det hemska är att åtgärderna minskar samtidigt som arbetslösheten
            egentligen inte går ned.
          </note>
          <note>
            Martin Nilsson nämnde att man bygger upp med åtgärder på kompetenssidan.
            Arbetsmarknadsutbildningen har dock minskat med 8 ½ % på ett år.
            Antalet utbildningsvikariat har minskat med 7 ½ % osv. Det blir
            alltså mindre av utbildningsåtgärder. Jag kan försäkra Martin
            Nilsson att även om det inte i propositionen publiceras något
            underlag för att beräkna hur mycket arbetsmarknadsutbildning som
            krävs, innebär detta en reduktion med kanske 20 000-25 000 platser
            i arbetsmarknadsutbildning i förhållande till det beslut som riksdagen
            tog med anledning av budgetpropositionen.
          </note>
          <note>
            Martin Nilsson ironiserar över att jag vill ha högre volym för
            ALU. Mycket tydligt sade jag, att trots att jag inte tycker att
            det är en fördelaktig åtgärd, så river regeringen ner åtgärden
            för snabbt, för att hindra utförsäkring. Samma sak gäller antalet
            beredskapsarbeten. Man hade räknat på 10 000 ALU-platser och
          </note>
          <note>
            8 000 i beredskap.
          </note>
          <note>
            Jag föreslog att man skulle fördubbla antalet beredskapsarbeten.
            Det är ungefär vad man har gjort, och man har ökat ALU till 30
            000 platser. Jag hade föreslagit 20 000. Jag tycker att 30 000
            är väl mycket, särskilt när man säger att man kan öka antalet
            ännu mer, man kan ta andra sektorer än man nu har, och när man
            säger nej till vårt krav att ha kontroll på vilka
          </note>
          <note>
            ALU-platser som inrättas, för att inte få undanträngningseffekter.
          </note>
          <note>
            Anf. 43 MARTIN NILSSON (s) replik
          </note>
          <note>
            Fru talman! Att ungdomsarbetslösheten minskar tror inte jag bestrids
            av det faktum att en enskild månad visar ett annat resultat. Men
            även där får man se på den långsiktiga tendensen.
          </note>
          <note>
            Att åtgärderna minskar stämmer inte riktigt, om man räknar in
            det faktum att vi faktiskt gör den största insatsen nu, nämligen
            den insats som vi gör för alla
          </note>
          <note>
            18-19-åringar. Vi engagerar kommuner att aktivt hitta olika åtgärder
            som är bra och viktiga för ungdomar så att de kan komma in på
            arbetsmarknaden och få bättre kompetens. Det är en sanning med
            modifikation.
          </note>
          <note>
            När det sedan gäller utbildning i företag öppnar vi för att fler
            av de mindre företagen får möjlighet att använda systemet med
            utbildningsvikariat.
          </note>
          <note>
            Beträffande beräkningsgrunderna i förslaget pekar regeringen
            och riksdagen, om vi fattar det beslutet, enbart ut att vi vill
            ha dessa 240 000 människor i åtgärder och att vi avsätter en viss
            summa för det.
          </note>
          <note>
            Sedan är det upp till dem på den lokala nivån att besluta om
            på vilket sätt man väljer att använda pengarna. Det kan vara till
            kompetensutveckling, till utbildning och till olika former av
            aktiva åtgärder som inte berör utbildning. Den tilltron måste
            man faktiskt ha, att lokalt och ute på arbetsförmedlingarna finns
            förmågan att se vad som är bäst. Jag tycker att man ibland kan
            känna en tveksamhet över att låsa upp detta.
          </note>
          <note>
            På något sätt borde kanske Hans Andersson uttrycka någon liten
            glädje över att det han sade i mars faktiskt till viss del genomförs.
            Det skulle jag i alla fall känna. Det tycker jag Hans Andersson
            kan visa litet uttryck för ibland. Det skulle vara så mycket roligare
            i debatten då.
          </note>
          <note>
            Anf. 44 HANS ANDERSSON (v) replik
          </note>
          <note>
            Fru talman! Vi har i motionen uttryckt glädje över att man har
            gått oss till mötes på en del punkter.
          </note>
          <note>
            Samma sak gäller AMS, som med sin sakkunskap med kraft protesterar
            mot vad Martin Nilsson och riksdagen beslutade om.
          </note>
          <note>
            Man har kommit närmare när det gäller arbetsplatsintroduktion,
            flexibilitet i AMS-förslag, höjd volym för beredskapsarbete och
            personalförstärkning.
          </note>
          <note>
            Det som vi föreslog i mars och som avslogs av riksdagen tycker
            Martin Nilsson och kompani nu är bra.
          </note>
          <note>
            Men när det kommer samtidigt som man sänker akassan, sänker utbildningsbidragen,
            drar ner volymen på arbetsmarknadspolitiken med över 3 miljarder
            kronor och samtidigt säger att man inte diskuterar prioriteringarna
            - man talar inte om hur många platser detta skall ge - då gör
            man någonting fult och väldigt fel. Man avslår alla nya idéer
            och framtidsinriktade förslag som handlar om arbetstidsförkortning,
            om begränsning av övertid, om att låta näringslivet ta ett större
            ansvar för praktikantplatser - det är ju den enda framtidslösningen
            - och om att hitta kollektivavtal som gör att människor lär upp
            sig inom näringslivet, utan att samhället, som saknar pengar i
            dag, skall muta in t.ex. ungdomar och behöva betala för all kompetensutveckling
            när näringslivet inte tar något ansvar.
          </note>
          <note>
            Vi har lagt fram förslag på samtliga dessa områden, likaväl som
            när det gäller rehabilitering för att stoppa den oerhörda förtidspensioneringen
            av skador som uppträder i arbetslivet. Vi har föreslagit reduktion
            av tjänstebeskattning, vi har föreslagit skatteväxling osv. Vi
            har en lång serie strukturella framtidsförslag. Men vi behöver
            också för nästa budgetår pricka de verkligt stora problemen, Martin
            Nilsson: kvinnorna, kommunerna, kompetensutvecklingen, de handikappade.
          </note>
          <note>
            Varför införa ett regionalpolitiskt företagsstöd samtidigt som
            man plockar pengar från de handikappade? Nej, det är dålig politik,
            och det betyget överväger för mig.
          </note>
          <note>
            Anf. 45 MARTIN NILSSON (s) replik
          </note>
          <note>
            Fru talman! Jag sade i mitt inledningsanförande att jag tycker
            att det är en viktig del av arbetsmarknadspolitiken att inse att
            arbetslösheten är ett så stort problem att vi alla måste hjälpas
            åt, att vi alla måste ta vårt ansvar. I det ligger faktiskt ett
            givande och tagande, även av Vänsterpartiets förslag.
          </note>
          <note>
            Väl värt att notera är att Hans Andersson huvudsakligen verkar
            missnöjd över att han inte har fått igenom sina förslag. Det kan
            ju finnas sakliga skäl för det. Det kan vara sådana skäl som att
            de kostar pengar i en omfattning som ett land med det statsfinansiella
            läge som vårt land har inte klarar av. Det kan vara ett sådant
            läge att alla åtgärder faktiskt inte är bra, att obligatoriska
            praktikplatser mycket väl kan tänkas skapa just de undanträngningseffekter
            som vi inte vill ha. Hans Andersson måste inse att vi bedömer
            alla förslag som kommer. Är de bra är det självklart att de skall
            in i arbetsmarknadspolitiken.
          </note>
          <note>
            Jag tycker att det är viktigt att veta att det som sker nu är
            en förstärkning av arbetsmarknadspolitiken.
          </note>
          <note>
            När man lyssnar på Hans Andersson tror man lätt att det skulle
            vara en erbarmligt dålig lösning.
          </note>
          <note>
            Vi får bättre resurser och bättre möjligheter att få ut fler
            människor i det ordinarie arbetslivet. Det är första ledet i arbetsmarknadspolitiken
            och näringspolitiken, att se till att få ut människor inom byggsektorn,
            att se till att få fler arbetsförmedlare, som gör det lättare
            att komma ut på arbetsmarknaden, att se till att få det stöd som
            Hans Andersson så gärna sätter i någon slags motsatsställning
            till handikappade. Så skulle man kunna göra med alla arbetsmarknadspolitiska
            åtgärder. Man skulle kunna säga att om vi inte hade vidtagit denna
            åtgärd, om vi inte hade infört
          </note>
          <note>
            Hans Anderssons obligatoriska praktikplatser, hade vi kunnat
            göra jättemycket för de handikappade på arbetsmarknaden. Men det
            är inte en speciellt bra eller relevant diskussion.
          </note>
          <note>
            Det vi gör är att se till att stödja det här ledet, att i första
            hand få ut folk på arbetsmarknaden. I andra hand ser vi till att
            få en bra arbetsmarknadspolitik som grundar sig just på kompetensutveckling,
            utbildning i första ledet. Det är det man kommer att få möjlighet
            att göra lokalt. Det kommer att bli verklighet med det förslag
            som har lagts fram.
          </note>
          <note type="speaker">
            Anf. 46 ELVING ANDERSSON (c)
          </note>
          <note>
            Fru talman! Den här debatten har pågått några timmar nu och alla
            talare är överens om att vi har ett oerhört bekymmersamt arbetsmarknadsläge.
            Jag vill också instämma i detta. Även om läget sett över tiden
            förbättras enligt tillgänglig statistik är de här förbättringarna
            för små och de går för långsamt. Detta inger naturligtvis stor
            oro inför framtiden.
          </note>
          <note>
            Jag tror inte att vi har så lång tid på oss. Om vi inte har ett
            väsentligt bättre läge än i dag när konjunkturvändningen kommer
            inom två tre år har vi i princip förlorat möjligheterna att under
            mycket lång tid framöver föra en politik för arbete åt alla.
          </note>
          <note>
            Jag har i varje arbetsmarknadspolitisk debatt som jag har deltagit
            i under det här riksmötet framhållit att nya jobb inte primärt
            skapas inom arbetsmarknadspolitikens ram. Det är andra politikområden
            som måste samverka. Det handlar om skattepolitik, miljöpolitik,
            utbildningspolitik och inte minst näringspolitik.
          </note>
          <note>
            Den proposition som ligger till grund för det utskottsbetänkande
            som vi nu diskuterar är en del i den ekonomisk-politiska uppgörelse
            som skett mellan
          </note>
          <note>
            Centern och regeringen. Den här uppgörelsen innehåller också,
            förutom nödvändiga besparingar i statsbudgeten, också ett antal
            offensiva satsningar. Dessa offensiva satsningar handlar bl.a.
            om att förbättra villkoren för småföretagen och deras försörjning
            av riskkapital. Alla partier har under lång tid talat både varmt
            och väl om småföretagen och att det är i de små och medelstora
            företagen som de flesta av de nya jobben kommer att skapas framöver.
            Det är därför glädjande att man nu i kompletteringspropositionen
            äntligen börjar forma en småföretagarpolitik som kan leda till
            en positiv utveckling för denna viktiga sektor.
          </note>
          <note>
            När man träffar en politisk uppgörelse mellan två eller flera
            partier blir naturligtvis resultatet en kompromiss. Den sysselsättningspolitiska
            propositionen är därför inte till alla delar utformad på det sätt
            som vi i
          </note>
          <note>
            Centern hade önskat. Men det är en uppgörelse som träffats och
            som vi i partiet helt står bakom.
          </note>
          <note>
            Det finns ett antal inslag i propositionen som är särskilt glädjande.
            Dessa är att arbetslinjen stärks, att
          </note>
          <note>
            AMS får möjligheter att arbeta mer flexibelt, att omfattningen
            av ALU kraftigt ökar, att den framgångsrika ungdomspraktiken finns
            kvar inom den s.k. arbetsplatsintroduktionen och att det införs
            förbättrade möjligheter för småföretagen att utnyttja utbildningsvikariaten.
          </note>
          <note>
            Det är också positivt att 400 miljoner kronor nu satsas på småföretags-
            och landsbygdsutveckling. Den här stödformen prövades under förra
            året med mycket gott resultat. Nya riktiga jobb skapades till
            en i de här sammanhangen mycket billig kostnad av 60 000 -
          </note>
          <note>
            65 000 kr per nytt jobb.
          </note>
          <note>
            Ett område som dess värre inte tas upp i propositionen är arbetsrätten.
            Jag har den mycket bestämda uppfattningen att det är av utomordentligt
            stor vikt att vi snabbt får en arbetsrätt som är anpassad även
            efter småföretagens förutsättningar och villkor.
          </note>
          <note>
            En särskild arbetsrättskommission har tillsatts av regeringen.
            Jag för min del utgår från att kommissionen med förtur behandlar
            just småföretagens problem i samband med arbetsrättslagstiftningen.
            Jag utgår också från att kommissionen arbetar med mycket stor
            skyndsamhet.
          </note>
          <note>
            Den nuvarande arbetsrättslagstiftningen bygger i stor utsträckning
            på erfarenheter från arbetsmarknaden under 50- och 60-talen. Den
            utformades sedan under 70-talet. Den passar inte på 90-talet med
            de nya strukturer som växer fram på arbetsmarknaden.
          </note>
          <note>
            Därför är det nödvändigt att man snabbt får en arbetsrätt som
            inte verkar hindrande när det gäller att skapa nya jobb och finna
            nya lösningar.
          </note>
          <note>
            Avslutningsvis, fru talman, vill jag ge ett par kommentarer till
            RAS, det riktade anställningsstödet.
          </note>
          <note>
            Vi har nu fått facit av RAS. Det är bara att konstatera att det
            blev ett fiasko, precis som vi varnade för när förslaget drevs
            igenom i riksdagen. En del av siffrorna är preliminära, men det
            sägs att ungefär 20 000
          </note>
          <note>
            människor kommer att beröras av det här stödet. Om man då betänker
            att det finns 600 000 människor som är inskrivna som arbetssökande
            hos arbetsförmedlingarna - många av dem är väl kvalificerade att
            ta nya jobb - vore det naturligtvis konstigt om inte något tiotusental
            träffades av de specialregler som är förknippade med just det
            riktade anställningsstödet.
          </note>
          <note>
            Jag tror att när utvärderingarna av RAS väl är färdiga kommer
            man att konstatera att resultatet har blivit i det närmaste noll
            när det gäller nya arbetstillfällen.
          </note>
          <note>
            Det är bara att beklaga att man i regeringen och
          </note>
          <note>
            Miljöpartiet inte lyssnade när RAS trumfades igenom i riksdagen
            tidigare i vår. Vi hade sparat ekonomiska resurser som vi hade
            kunnat använda på ett annat sätt inom arbetsmarknads- och sysselsättningspolitikens
            område och som hade varit väsentligt effektivare och mer framgångsrika.
          </note>
          <note>
            Med de här kommentarerna, fru talman, yrkar jag bifall till hemställan
            i arbetsmarknadsutskottets betänkande, AU15.
          </note>
          <note>
            Anf. 47 DAN ERICSSON (kds) replik
          </note>
          <note>
            Fru talman! Anledningen till att jag har begärt replik är att
            jag ställde en fråga till Elving Andersson i mitt anförande. Jag
            tycker att frågan har ett visst intresse.
          </note>
          <note>
            Centerpartiet motsatte sig tidigare i år mycket kraftfullt nedskärningarna
            inom Samhall. Det handlar om nedskärningar för att skapa möjligheter
            för arbetshandikappade att få arbete och sysselsättning.
          </note>
          <note>
            Jag kan förstå att man måste ge och ta i en uppgörelse, Elving
            Andersson. Jag skall också säga att den här uppgörelsen är bra
            på så sätt att ni har bidragit till att driva arbetsmarknadspolitiken
            mer mot mittfältet.
          </note>
          <note>
            Men på just den här punkten om Samhall tycker jag ändå att det
            ligger ett litet misslyckande också för
          </note>
          <note>
            Centerpartiet.
          </note>
          <note>
            Varför, Elving Andersson, har ni gått med på att nu ytterligare
            dra ner resurserna till Samhall, detta mot bakgrund av de tidigare
            neddragningar som har gjorts?
          </note>
          <note>
            Anf. 48 ELVING ANDERSSON (c) replik
          </note>
          <note>
            Fru talman! Det är naturligtvis så, vilket också
          </note>
          <note>
            Dan Ericsson känner till, att det inte görs nedskärningar på
            angelägna statsutgifter därför att man på något vis tycker att
            det är roligt eller därför att man vill ställa till skada för
            människor. Det beror på det oerhört bekymmersamma statsekonomiska
            läge som vi har.
          </note>
          <note>
            Det har efterhand märkts att det krävs alltmer kraftfullare tag
            och nya omgångar med rödpennan i utgiftskolumnerna på statsbudgeten.
            Jag är den första att beklaga att situationen är som den är. Det
            drabbar enskilda människor av olika slag. Det går i det här fallet
            också ut över anslagen till Samhall med ett antal miljoner kronor.
          </note>
          <note>
            Nu kommer nog inte detta att fullt ut få genomslag. Det finns
            också möjligheter att effektivisera verksamheten i Samhall. Det
            går inte att omsätta i exakt antal människor annars skulle kunnat
            få sysselsättning. Samhall bedriver en bra verksamhet. Det är
            bara att konstatera att område efter område måste vara med och
            ta sin del av saneringen av statsfinanserna.
          </note>
          <note>
            Det finns inga fredade zoner, dessvärre inte heller den här.
          </note>
          <note>
            Anf. 49 DAN ERICSSON (kds) replik
          </note>
          <note>
            Fru talman! När vi har knappt om pengar och måste dra ner är
            det klart att hårda prioriteringar också måste göras. Här tycker
            jag att Centern hamnar litet fel när man accepterar en neddragning
            av möjligheten att få arbetshandikappade i sysselsättning. Det
            är den grupp som kanske har det allra tuffast att få arbete och
            sysselsättning. Fördelningspolitiskt sett har i denna fråga Centern
            definitivt hoppat i galen tunna.
          </note>
          <note>
            Elving Andersson försvarar nu neddragningen och säger att det
            går att genomföra viss effektivisering av verksamheten. Det är
            inte många månader sedan Elving Andersson hävdade att det inte
            gick. Tvärtom var vi tvungna att slå vakt om Samhall och möjligheten
            att ge arbetshandikappade sysselsättning.
          </note>
          <note>
            Nu har Centern vänt och försvarar att man nu drar ner med i det
            här fallet 300 miljoner. Jag tycker att det var en väl snabb vändning,
            och jag beklagar att
          </note>
          <note>
            Centern i detta samlade paket gick med på just den här punkten.
          </note>
          <note>
            Anf. 50 ELVING ANDERSSON (c) replik
          </note>
          <note>
            Fru talman! Det är självklart så att vi även fortsättningsvis
            värnar om Samhall och Samhalls verksamhet. Men som jag tidigare
            sade finns det i detta ekonomiska läge inga frizoner, utan besparingsarbetet
            pågår över hela det politiska fältet. Då drabbar det också många
            gånger åtgärder som vi tycker är bra och som vi helst skulle vilja
            undvika att dra ner på.
          </note>
          <note>
            Om vi inte får ordning på statens finanser och det galopperande
            budgetunderskottet förlorar vi möjligheten att framöver över huvud
            taget garantera det som vi menar med en generell välfärdspolitik.
            Då får vi än mindre resurser att kunna klara utsatta gruppers
            behov av stöd och hjälp, bl.a. inom arbetsmarknadspolitikens ram.
          </note>
          <note>
            Det är det långsiktiga motivet till varför det i det korta perspektivet
            är nödvändigt att svälja en del beska piller. Det är för att alternativet
            långsiktigt ter sig än värre. Det är bara att konstatera att detta
            är en ekonomisk realitet som vi måste leva efter.
          </note>
          <note>
            Anf. 51 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Fru talman! Jag har med spänning lyssnat på den diskussion som
            förts mellan utskottets ledamöter om propositionen om en effektivare
            arbetsmarknad. Den nya regeringen tillträdde i början av oktober
            månad förra året. Det var en regering som tillträdde efter att
          </note>
          <note>
            Sverige under en period hade gått in i en situation som för Sverige
            var helt ny.
          </note>
          <note>
            Sverige var ett land som nu levde med massarbetslöshet, någonting
            som vårt land aldrig tidigare hade upplevt. Sverige var ett land
            som levde med ett gigantiskt budgetunderskott. Det var ett land
            som på bägge dessa punkter var väldigt ovant vid den situationen.
            Massarbetslöshet hade vi inte upplevt på 60
          </note>
          <note>
            år. Budgetunderskott hade vi bara haft en gång tidigare under
            efterkrigstiden, och det var under den förra borgerliga regeringen
            1976-1982.
          </note>
          <note>
            Det var så vi började i oktober 1994. Vad har hunnit hända under
            de åtta månader som har gått? Det finns ett antal ljuspunkter.
            Efter det att vi tre år i rad har haft en fallande produktion
            stiger nu åter produktionen, tillväxten har kommit igång. Vi hade
            god tillväxt under 1994, vi får en rejäl tillväxt under 1995,
            och vi får det också med all sannolikhet 1996.
          </note>
          <note>
            Vi har fått en större optimism bland människorna i
          </note>
          <note>
            Sverige. Under åren 1991 fram t.o.m. början av 1994
          </note>
          <note>
            lämnade i storleksordningen 500 000 människor arbetskraften.
            De ansåg helt enkelt att det inte fanns någon anledning att står
            kvar och söka ett jobb, utan investerade i stället i utbildning
            eller sökte sig bort från arbetskraften.
          </note>
          <note>
            Nu ökar åter igen arbetskraften. Man söker sig tillbaks till
            arbetsmarknaden. På ett år har arbetskraften i vårt land ökat
            med i storleksordningen 100 000
          </note>
          <note>
            människor. Det är ett viktigt besked. Sysselsättningen ökar också.
            Sysselsättningen ökade på ett år, som
          </note>
          <note>
            Martin Nilsson berörde, från den 1 januari 1994, för att också
            fånga in en del av den borgerliga perioden, med i storleksordningen
            135 000 jobb.
          </note>
          <note>
            Detta år har vi faktiskt haft en snabbare sysselsättningsökning
            än under kanske någon annan period tidigare. Det är en mycket
            kraftig sysselsättningsökning. Det är ett gott tecken. Men samtidigt
            har vi dessa två uppdrag: det gigantiska budgetunderskottet och
            den höga arbetslösheten.
          </note>
          <note>
            Det är ingen enkel resa för Sverige att komma ur denna mycket
            svåra situation. Svaren finns inte i att vi vänder oss om och
            tittar på hur vi gjorde förr. Där hittar vi inte svaren. Svaren
            finns inte heller i att blicka ut över världen, vända sig mot
            övriga Västeuropa och titta på USA och Japan. Inte heller där
            har vi svaren på hur vi skall klara att bekämpa massarbetslösheten.
            När jag har lyssnat på debatten här i dag tycker jag inte att
            den har varit så där våldsamt innehållsrik när det gäller att
            komma med nya tankar och nya idéer om hur politiken skall förändras.
          </note>
          <note>
            För oss i regeringen kan sysselsättningen bara öka genom ökad
            tillväxt. Det går inte att få fart på sysselsättningen när vi
            har ekonomisk tillbakagång. De visar de tre gångna åren. Ekonomisk
            tillbakagång leder ofrånkomligt till massarbetslöshet och gigantiska
            budgetunderskott.
          </note>
          <note>
            Därför är regeringens viktigaste uppdrag att se till att vi får
            fart på tillväxten. Det klarar både arbetslösheten och budgetunderskottet.
            Det andra är att se till att vi får sådan ordning på statsfinanserna
            att vi kan skapa ett robust välfärdssystem. Får vi inte det, får
            vi inte heller fart på tillväxten.
          </note>
          <note>
            Ett robust välfärdssystem är den bästa garanten för tillväxt
            i vårt land.
          </note>
          <note>
            När de amerikanska ekonomerna besökte vårt land kring jul var
            deras viktigaste slutsats att Sverige har lyckats avskaffa fattigdomen.
            Sverige har ett välfärdssystem där förmånerna är hårt kopplade
            till arbetsinsatserna. Det är det vi måste slå vakt om.
          </note>
          <note>
            Vi skall naturligtvis också ha en aktiv arbetsmarknadspolitik.
            Är det någonting som gläder mig i dagens debatt är det att det
            egentligen finns en väldigt bred uppslutning i riksdagen runt
            den aktiva arbetsmarknadspolitiken. Vi kan ha uppfattningar om
            en åtgärd skall ha 1 000 platser mer eller mindre, men det finns
            ett intresse för en aktiv arbetsmarknadspolitik.
          </note>
          <note>
            När jag lyssnar märker jag att det egentligen bara är en av talarna
            som viker av. Det är Per Unckel. På något sätt uppfattar jag honom
            som politikens värsting. Han söker lösningar där man gör människorna
            mindre skyddade och ger sig på välfärdssystemet och arbetslöshetsförsäkringen.
          </note>
          <note>
            Men det känns skönt att konstatera att det ändå finns en så bred
            uppslutning i riksdagen runt den aktiva arbetsmarknadspolitiken.
          </note>
          <note>
            Den aktiva arbetsmarknadspolitiken handlar om precis samma sak
            för den arbetslöse som för de ungdomar som väntar på att bli mogna
            för att komma ut på arbetsmarknaden, nämligen satsningar i kunnande
            och kompetens för att förbereda en rekrytering och en anställning.
          </note>
          <note>
            Den slutsats vi har dragit i regeringen är att det inte finns
            någon "enda väg" som för till en situation där arbetsmarknadspolitiken
            fungerar bra, utan att vi måste gå på flera stigar för att komma
            till en situation där vi kan få fart på sysselsättningen och där
            arbetsmarknadspolitiken är som bäst.
          </note>
          <note>
            Det är egentligen den idén som har legat bakom den aktuella proposition
            som riksdagen nu skall ta ställning till. Tanken är att fånga
            in den omvandling som sker i samhället. Samhället växer nu till
            stor del genom lokal mobilisering. Det är de små företagen som
            växer. Man växer via nätverk. De stora företagen omorganiseras
            efter samma mönster, och vi har på i stort sett alla de andra
            politikområdena gått mot en situation där väldigt mycket av politikens
            utformning sker lokalt via en lokal mobilisering. Nu är det också
            dags för arbetsmarknadspolitiken att få en sådan utformning.
          </note>
          <note>
            Det är dags att gå från hierarkin där vi i riksdagen i detalj
            reglerar hur många platser som skall finnas i den ena eller andra
            åtgärden tillbaks till en situation där vi levererar en verktygslåda
            med verktyg och en påse pengar och sätter upp ett antal ambitiösa
            mål.
          </note>
          <note>
            Sedan låter vi den lokala mobiliseringen fungera och nätverken
            i vårt land åstadkomma de effekter vi vill att arbetsmarknadspolitiken
            skall leda till.
          </note>
          <note>
            Jag vill hävda att det är väldigt viktigt att vi lyckas med det.
            Skall vi få fart på sysselsättningen är det den nya informationstekniken
            och kunskapssamhället som skall dra. Vi ligger bra till. Vi har
            satsat mycket på informationsteknik. Vi införde fort ett medbestämmande
            i vårt land som lärde företagen att tänka i nätverk och inte i
            hierarkier. De svenska anställda fick ett stort inflytande redan
            på 70-talet. Det betyder nu att de svenska företagen ligger främst
            när det gäller att omorganisera för den nya strukturen.
          </note>
          <note>
            Vi har en fin social infrastruktur. Det är oerhört väsentligt
            för oss att vi har en social infrastruktur där barnomsorg, äldreomsorg
            och sjukvård fungerar på ett bra och fint sätt. Det krävs för
            att företagen skall kunna växa.
          </note>
          <note>
            Jag hör till dem som tror att omläggningen i arbetsmarknadspolitiken
            - först i januari med inriktning mer mot tillväxt, där vi engagerade
            närings- , utbildnings- och skattepolitiken, och nu i maj/juni,
            då vi går över till att satsa väldigt mycket på att också åstadkomma
            lokal mobilisering - kommer att underlätta för att skapa tillväxt.
            Det är den omvandlingen av arbetsmarknadspolitiken vi nu gör.
          </note>
          <note>
            (forts.)
          </note>
          <note>
            Beslut om uppskjuten votering, m.m.
          </note>
          <note>
            På förslag av förste vice talmannen medgav kammaren att nu pågående
            ärende samt de ärenden som hann debatteras färdigt under återstoden
            av dagens sammanträde fick avgöras i ett sammanhang vid arbetsplenum
            onsdagen den 7 juni efter kl. 11.00.
          </note>
          <note>
            Dagens arbetsplenum skulle fortsättas längst till kl. 17.00.
          </note>
          <note>
            7 § (forts.) Investeringsbidrag för bostäder, arbetsmarknadspolitik
            m.m. (forts. BoU21 och AU15)
          </note>
          <note>
            Anf. 52 ELVER JONSSON (fp) replik
          </note>
          <note>
            Herr talman! Jag noterar arbetsmarknadsministerns iakttagelse
            om att det finns en bred uppslutning kring en aktiv arbetsmarknadspolitik.
            Men Anders
          </note>
          <note>
            Sundström säger det nästan som om det hade varit en nyhet. Jag
            vill lägga till att den uppslutningen här i riksdagen har en stark
            och god tradition sedan många år tillbaka, för att inte säga flera
            decennier.
          </note>
          <note>
            Arbetsmarknadsministern kritiserar uttryck och säger att arbetsmarknadspolitik
            inte kan vara "en enda väg". Det kan jag väl instämma i. Men man
            får vara litet försiktig när man kommer in på bildspråk. Arbetsmarknadsministern
            började tala om "flera stigar", och det är kanske inte så lyckat.
            En stig är ju en liten smal vägled där man inte har någon kontakt
            med andra. Om vi skall tala i bilder kanske vi skall tala om att
            arbetsmarknadspolitik är ett helt batteri som måste ha inbördes
            relation och finna en harmoni.
          </note>
          <note>
            Jag kan inte underlåta, herr talman, att bli smått upprymd av
            att arbetsmarknadsministern använder en vokabulär som man hittade
            i en Folkpartimotion som kom för ett tiotal år sedan då han talar
            om lokal mobilisering. Jag tror att det handlar väldigt mycket
            om det, och jag är glad att arbetsmarknadsministern använder det
            uttryckssättet.
          </note>
          <note>
            Jag vill ge några kritiska synpunkter. Arbetsmarknadsministern
            talar om att Sverige är ett land i massarbetslöshet. Problemet
            är att den är på väg att cementeras. Det är därför vi från Folkpartiets
            sida menar att det vill till betydligt större krafter och framför
            allt mera lyckade politiska insatser för att klara det.
          </note>
          <note>
            I det ingår också ett näringsklimat som arbetsmarknadsministern
            i och för sig förde på tal på slutet, men som inte har fått praktiskt
            genomslag.
          </note>
          <note>
            Vi behöver också se i backspegeln. En backspegel fungerar ju
            så, att man inte ser det som är nära bakom.
          </note>
          <note>
            Man behöver ett visst perspektiv. Den nya regeringen har varit
            alltför snabb att skrota delar som har varit väldigt värdefulla.
            Jag tänker t.ex. på att ungdomspraktiken fick ett så kort liv
            och att den offentliga akassan blev för kortlivad. Regeringen
            bör överväga att återigen återvända helt och fullt till detta.
          </note>
          <note>
            Anf. 53 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Elver Jonsson tog egentligen bara upp en fråga.
            Jag skall svara på den och försöka göra det rätt kort.
          </note>
          <note>
            Det finns en väldig risk för att massarbetslösheten blir bestående.
            Om vi tittar oss om i världen - om vi tittar i vårt Europa - kan
            vi konstatera att de länder som förts in i massarbetslöshet har
            haft väldigt svårt att komma därifrån. I den meningen vilar ett
            väldigt tungt ansvar på dem som hade makt och inflytande när massarbetslösheten
            uppstod.
          </note>
          <note>
            Det må vara historien. Nu gäller det att komma ur detta.
          </note>
          <note>
            Jag tycker ändå att det finns några glädjande saker. För det
            första visar jämförelserna mellan Sverige och andra länder att
            vi genom vår aktiva arbetsmarknadspolitik lyckas att ge dem som
            har varit arbetslösa länge ett nytt jobb i mycket större omfattning
            än i något annat land.
          </note>
          <note>
            Dagens Industri gjorde i veckan en jämförelse med en massa viktiga
            nyckeltal mellan de olika
          </note>
          <note>
            OECD-länderna. Just där placerade sig Sverige bäst.
          </note>
          <note>
            Det är viktigt att vi behåller den traditionen.
          </note>
          <note>
            Det andra gäller nyskapandet av arbeten genom en aktiv närings-
            och skattepolitik. Även där var den internationella jämförelsen
            intressant.
          </note>
          <note>
            Just på de områden där vi kritiserades hade Sverige de lägsta
            skatterna. Vi ligger inte dåligt till vid en konkurrensjämförelse.
            Vi har nu en mycket kraftig sysselsättningsökning i vårt land,
            och hela sysselsättningsökningen sker i det privata näringslivet.
            Den sammantagna sysselsättningsökningen i det privata näringslivet
            från den 1 januari 1994 fram till i dag uppgår till i storleksordningen
            140 000 jobb.
          </note>
          <note>
            Anf. 54 ELVER JONSSON (fp) replik
          </note>
          <note>
            Herr talman! Det återstår väldigt mycket när det gäller att gå
            från ord - i och för sig går det att instämma i mycket av det
            som ministern säger - till handling som skulle ge ett näringsliv
            med öppenhet och flexibilitet och som skulle göra att man blev
            mycket djärvare att nystarta företag och nyanställa fler människor.
            Jag tycker att man på tidningen Arbetet möjligen var alltför hård
            när man för någon vecka sedan hade en stor rubrik om att arbetsmarknadsministerns
            satsning på nya jobb är ett fiasko. Där finns
          </note>
          <note>
            RAS-frågan och den ungdomsintroduktion som var så fjärran från
            ett väl fungerande system att vi i förväg varnade för det. Det
            finns för mycket av gammalt stelbent tänkande i regeringskretsen
            när det gäller att skapa nya arbeten. Det behöver städas ut en
            hel del.
          </note>
          <note>
            Jag vill återigen ta fasta på det som utskottsföreträdaren här
            sade, att man vill ha en öppenhet. Men då gäller det också att
            vara beredd att gå vidare med många av de inslag som den tidigare
            regeringen hade och som fick stöd i denna riksdag. Det gäller
            både att få en bra tillväxt och att se till att det kommer fler
            människor i arbete. Det vi från Folkpartiet beklagar är att regeringen
            inte vill vara med och satsa på de grupper som fortfarande har
            det svårast på arbetsmarknaden, nämligen de arbetshandikappade.
            Det behövs mera av social känsla i regeringskretsen för att skydda
            dessa svaga grupper.
          </note>
          <note>
            Anf. 55 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Jag har två synpunkter som jag vill ta upp.
          </note>
          <note>
            Om 140 000 nya riktiga jobb i näringslivet är ett fiasko, hur
            definierar då Elver Jonsson en halv miljon förlorade jobb under
            tre år? Det skulle vara väldigt intressant att få höra det.
          </note>
          <note>
            Vidare gällde det de arbetshandikappade. Jag vill då passa på
            att säga att när det gäller indragningen från Samhall, rör det
            sig inte om någon indragning av verksamheten. Samhall är ett företag
            som har en mycket stark balansräkning. Nu tummar vi något på denna
            balansräkning genom att ta 300 miljoner kronor från den. Men det
            innebär ju inte att den löpande verksamheten i Samhall måste dras
            ner. Man har fortfarande en mycket god soliditet i företaget.
          </note>
          <note>
            Anf. 56 PER UNCKEL (m) replik
          </note>
          <note>
            Herr talman! Arbetsmarknadsministern ansåg sig se många ljusa
            tecken vid horisonten. Problemet är emellertid att de mörka tecknen
            dess värre överskuggar de ljusa. I denna debatt är naturligtvis
            av särskilt intresse att trots de nya jobb som har tillkommit
            har
          </note>
          <note>
            Arbetsmarknadsverkets prognoser för hur arbetslösheten skulle
            utvecklas under våren visat sig vara för optimistiska. Det borde
            stämma en arbetsmarknadsminister till viss eftertanke.
          </note>
          <note>
            Herr talman! Jag delar arbetsmarknadsministerns bedömning om
            att det är ökad tillväxt som är villkoret för flera jobb. Men
            då anmäler sig frågan: Hur i hela friden kan då regeringen i denna
            anda chockhöja skatter på företag, öka rigiditeten i arbetslagstiftningen,
            dra ner på utbildnings- och forskningsinsatser och låta den informationsteknik
            som arbetsmarknadsministern talade om nu i regeringens hänseende
            gå in i det som statsrådet Jan Nygren har kallat för en lugnare
            fas?
          </note>
          <note>
            Den avgörande frågan är emellertid den som debatterades för en
            stund sedan, nämligen vad regeringen avser att göra för att pressa
            ner arbetslösheten under de ca 10 % som man själv i propositionen
            anger skola ligga kvar fram till sekelskiftet. Många med oss anser
            att en arbetslöshetsnivå av detta slag är oacceptabel.
          </note>
          <note>
            Vårt program för detta är klart. Vi har redovisat det. Det innebär
            bl.a. ett nedpressande av arbetskraftskostnaderna, för övrigt
            precis av det slag som statsminister Ingvar Carlsson skrev under
            på som en del av slutsatserna från EU:s toppmöte i Essen.
          </note>
          <note>
            Till sist, herr talman: Arbetsmarknadsministern kallar mig för
            en politikens värsting. Om jag får ge arbetsmarknadsministern
            ett kort råd skulle det lyda:
          </note>
          <note>
            Var litet försiktig med kritiken. Jag tror att vi flera gånger
            än i fråga om a-kassan får anledning att välkomna socialdemokraterna
            till vad man i retoriken brukar kalla för den moderata ökenvandringen.
          </note>
          <note>
            Anf. 57 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Per Unckel pekar i sak på tre områden där åtgärder
            av det slag som han anger skulle leda till högre sysselsättning.
          </note>
          <note>
            För det första gällde det skatter och företagen. Låt mig återigen
            konstatera att företagens skatter i Sverige är vid en internationell
            jämförelse rätt så låga.
          </note>
          <note>
            För det andra har Sverige i förhållande till andra länder en
            mycket stor privat sektor. Det är bara några få länder i Europa
            som har fler sysselsatta i den privata sektorn än vad Sverige
            har.
          </note>
          <note>
            För det tredje gällde det arbetsrättslagstiftningen.
          </note>
          <note>
            Jag sade att vi har en mycket kraftig sysselsättningsökning.
            Den sysselsättningsökningen sker huvudsakligen genom flera viss
            tids-anställningar och kortare anställningar. Det finns alltså
            en fungerande flexibilitet på arbetsmarknaden. Ökningen sker huvudsakligen
            inte av fasta jobb av den karaktär som förr var vanliga. Det har
            med den nya tekniken att göra. De fackliga organisationerna och
            företagen förmår att hantera detta på ett utomordentligt sätt.
            Därför får vi en ökad sysselsättning.
          </note>
          <note>
            Informationstekniken går på ett sätt in i en lugnare fas, och
            det gäller då investeringar i strukturen. Däremot investeras ju
            mer än någonsin i användarledet när det gäller modern informationsteknik.
          </note>
          <note>
            Sammantaget leder vår politik till fler jobb i näringslivet.
            Under Per Unckels tid i regeringsställning minskade antalet anställda
            i näringslivet med i storleksordningen 300 000 personer.
          </note>
          <note>
            Anf. 58 PER UNCKEL (m) replik
          </note>
          <note>
            Herr talman! Jag vill säga precis det som jag sade till Martin
            Nilsson tidigare: Skam vore väl annars om inte jobben skulle öka
            när konjunkturen går upp jämfört med vad som händer när konjunkturen
            går ner.
          </note>
          <note>
            Problemen återstår likväl efter Anders Sundströms replik. Hur
            kan regeringen acceptera en arbetslöshet på 10 % vid sekelskiftet
            då konjunkturen med till visshet gränsande sannolikhet ändå kommer
            att ha börjat att gå nedåt?
          </note>
          <note>
            Herr talman! Anders Sundström påpekade att jag talade om skatterna.
            Ja, det gjorde jag. Hur kan Anders Sundström tro att det blir
            mer av företagande i
          </note>
          <note>
            Sverige om man höjer skatterna med 40 miljarder kronor på företag,
            precis som regeringen har gjort?
          </note>
          <note>
            Hur tycker han detta står i överensstämmelse med ett näst intill
            samtidigt avgivet besked från hans egen regeringschef i egenskap
            av ledamot av det europeiska rådet i Essen i december då Ingvar
            Carlsson skrev under den samfällda europeiska ambitionen att sänka
            kostnaderna för arbetskrafterna?
          </note>
          <note>
            Herr talman! Det hemska är att i ett hänseende säger sig socialdemokraterna
            vara för denna europeiska idé. När man sedan kommer hem visar
            det sig att man gör precis tvärtemot.
          </note>
          <note>
            Anders Sundström säger att vi har en flexibilitet på arbetsmarknaden
            som är tillräcklig. Om detta är
          </note>
          <note>
            Anders Sundströms övertygelse, är situationen i Arbetsmarknadsdepartementet
            värre än vad jag trodde.
          </note>
          <note>
            Det är ju till följd av den bristande flexibiliteten som vi fortfarande
            i dag har uppemot 1 miljon människor utanför arbetsmarknaden.
            Jag tror att Anders Sundström har skäl att höja sina ambitioner,
            vidga sitt perspektiv och läsa några moderata partimotioner en
            gång till. Det gick hyggligt mellan den förra arbetsmarknadsdebatten
            och den här. Lycka till i arbetet med läsningen inför kommande
            meningsutbyte.
          </note>
          <note>
            Anf. 59 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Det är rätt, Per Unckel, att konjunkturer går upp
            och ned. Men ingen har i en konjunkturnedgång lyckats skrämma
            bort så många människor från jobb i näringslivet som man gjorde
            under Per
          </note>
          <note>
            Unckels tid i regeringsställning. Det är hittills en unik insats,
            såväl nationellt som internationellt. Vi har nu en ökning av sysselsättningen
            i det privata näringslivet som på samma sätt är unik. Den ökningen
            har inträffat under en socialdemokratisk regering.
          </note>
          <note>
            Att flexibiliteten i arbetsmarknadspolitiken skulle vara orsaken
            till den höga arbetslösheten kan väl ändå inte Per Unckel tro.
            Jag säger det än en gång: Sverige är ett av de länder i Europa
            som har flest sysselsatta i det privata näringslivet. Ingen skall
            säga att det var avsaknaden av flexibilitet som förde oss in i
            massarbetslösheten.
          </note>
          <note>
            Det är definitivt inte på det sättet. Snarare är det så att Sveriges
            sätt att organisera arbetet genom den lagstiftning som infördes
            på 70-talet gav de svenska företagen ett försprång när det gäller
            att organisera dem i nätverk i stället för i hierarkier. Detta
            är också en av anledningarna till våra framgångsrika transnationella
            företag.
          </note>
          <note>
            Jag accepterar inte en arbetslöshet på 10 %. Jag accepterar inte
            ett budgetunderskott. Jag lever likafullt med bägge sakerna. Men
            den här regeringen är fast övertygad om att vi skall komma ur
            den situationen. Vi kommer aldrig att acceptera någon av dessa
            saker och jag hoppas att inte heller Per Unckel gör det.
          </note>
          <note>
            Anf. 60 DAN ERICSSON (kds) replik
          </note>
          <note>
            Herr talman! Arbetsmarknadsministern valde i dag att hålla en
            förhållandevis låg profil i sitt anförande.
          </note>
          <note>
            Jag tycker nog att det var mer klädsamt än hans tidigare hållning
            då han mot en massiv kritikerkår från fackföreningar, företag,
            AMS och den politiska oppositionen drev igenom sina förslag. Dessa
            förslag har ju nu också havererat. Det är bra att regeringen nu
            intar en mer ödmjuk attityd.
          </note>
          <note>
            Jag hade några frågor till arbetsmarknadsministern i mitt anförande,
            och jag vill upprepa åtminstone en som handlar om kommuner och
            landsting. Hur förklarar socialdemokraterna sitt svek mot sina
            vallöften och mot alla dem som nu friställs ute i kommuner och
            landsting? Och hur förklarar man sveket mot alla dem som får sämre
            omsorg, sämre sjukvård och sämre utbildning? Det framkom mycket
            tydligt i den socialdemokratiska valrörelsen att de kommunala
            verksamheterna inte skulle röras, utan de skulle försvaras. Nu
            är det alltså precis tvärtom.
          </note>
          <note>
            Herr talman! Jag skulle också vilja ta upp ett par andra aspekter.
            Det handlar till att börja med om arbetsrätten där Folkpartiet,
            Centern och kristdemokraterna har ett särskilt yttrande fogat
            till betänkandet.
          </note>
          <note>
            Elving Andersson sade tidigare att vi måste få en arbetsrätt
            som är anpassad till småföretagens villkor.
          </note>
          <note>
            Har Anders Sundström något besked på den punkten?
          </note>
          <note>
            Har han några förslag? Kan vi med tillförsikt se an det arbete
            som nu pågår? Blir det verkligen förändringar för småföretagen
            så att vi får fler arbetslösa i sysselsättning? Det vore väldigt
            bra om vi kunde få en signal om detta i dag.
          </note>
          <note>
            Herr talman! Den 29 november förra året förde jag en debatt med
            Anders Sundström. Han sade då att han kunde lova mig och alla
            andra att när regeringen redovisar sin mandatperiod kommer den
            med bred marginal att kunna överträffa alla de prognoser och löften
            man gett i valrörelsen när det gäller arbetslöshetsbekämpningen.
            Står arbetsmarknadsministern kvar vid detta löfte?
          </note>
          <note>
            Anf. 61 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Dan Ericsson tar upp ett par frågor, och jag skall
            försöka besvara några av dem.
          </note>
          <note>
            När det gäller kommuner och landsting tycker jag att Hans Andersson
            i den förra duellen beskrev det hela på ett ganska bra sätt. Det
            är ju inte så att Dan
          </note>
          <note>
            Ericsson anvisar mer pengar inom arbetsmarknadspolitikens ram
            för att klara situationen i kommuner och landsting.
          </note>
          <note>
            Det socialdemokraterna däremot gör i ett stort antal kommuner
            och landsting är att man väljer att gå fram med såväl skattehöjningar
            som avgiftshöjningar för att klara en rimlig nivå på verksamheten.
          </note>
          <note>
            Jag vet inte i vad mån kds deltar i sådana beslut ute i kommuner
            och landsting. Men det jag hittills har kunnat utläsa är att det
            intresset verkar vara rätt svalt.
          </note>
          <note>
            Dan Ericssons omtanke om de kommunalanställda tycker jag klingar
            ganska falsk. Kommunerna lever i huvudsak på skatter och avgifter.
          </note>
          <note>
            Låt mig sedan gå över till själva sakfrågan. Det är så att det
            finns ett verktyg som gör det möjligt för länsarbetsnämnderna
            att använda sig av olika typer av åtgärder för att förhindra uppsägning.
            Men jag vägrar att säga att vi här i riksdagen skall bestämma
            att just den gruppen skall garanteras någon form av åtgärd via
            arbetsmarknadspolitiken. Det är faktiskt så att kommunerna själva
            bestämmer över sina egna skatter och sina egna kostnader. Så måste
            det vara också i framtiden. Vi i riksdagen kan inte ta över det
            ansvaret.
          </note>
          <note>
            Anf. 62 DAN ERICSSON (kds) replik
          </note>
          <note>
            Herr talman! Arbetsmarknadsministern valde att inte svara på
            mina två sista frågor. Jag hoppas att han kan använda sin nästa
            replik till att göra det. Vad kan hända på arbetsrättens område?
            Är det så, som Elving
          </note>
          <note>
            Andersson uttryckte en förhoppning om, att vi skall få en arbetsrätt
            som anpassad till småföretagens villkor?
          </note>
          <note>
            Om det gavs ett besked på den punkten här i dag, skulle det i
            sig vara mycket positivt och göra att man kunde se mer positivt
            på att anställa fler personer ute i näringslivet. Då tror jag
            att man såg att socialdemokraterna faktiskt har tänkt om. Men
            ges det inget sådant besked kvarstår detta faktum att den arbetsrätt
            vi nu har förhindrar att många anställs i små företag.
          </note>
          <note>
            Jag skulle också önska ett svar på den andra frågan. Står ministern
            kvar vid sitt löfte om att när denna mandatperiod närmar sig sitt
            slut har den socialdemokratiska regeringen överträffat alla de
            prognoser och löften om arbetslöshetsbekämpningen som socialdemokraterna
            ställde ut i valrörelsen?
          </note>
          <note>
            Sedan har vi detta med kommunerna. Det handlar faktiskt om omtanke
            om de kommunalanställda. Jag förstår inte ministern när han talar
            om att det klingar falskt. Det är ju detta vi har slagits för
            under den tid vi har funnits här i parlamentet. Vi slåss också
            för detta ute i kommuner och landsting.
          </note>
          <note>
            Under den förra mandatperioden såg vi faktiskt till att inte
            driva ut kommunalt och landstingskommunalt anställda i öppen arbetslöshet,
            utan man fick ett instrument för att länsarbetsnämnderna skulle
            kunna sluta avtal med kommuner och landsting. Det är den möjligheten
            som inte finns längre. Det är därför socialdemokratiska landstings-
            och kommunledningar sitter ute i verkligheten i landet och säger
            upp personal i kommuner och landsting. Det är tvärtemot vad socialdemokraterna
            sade i valrörelsen.
          </note>
          <note>
            Anf. 63 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Men, Dan Ericsson, ni anvisar lika mycket pengar
            som vi för arbetsmarknadspolitiken.
          </note>
          <note>
            Om ni ger skenet av att ni den vägen skall kunna låta fler kommunalanställda
            behålla sin anställning är det besked ni ger till dem som i dag
            är arbetslösa och finns i en aktiv åtgärd att de får räkna med
            att gå öppet arbetslösa därför att ni har beslutat att ur detta
            anslag prioritera pengar till kommunerna. Dan Ericssons kritik
            faller ju på eget grepp på något sätt.
          </note>
          <note>
            Dan Ericssons engagemang avgörs av hans vilja att bedriva en
            politik i kommunerna som går ut på att genomföra skattehöjningar
            och avgiftshöjningar för att klara välfärden i hemkommunen. Jag
            vet inte i vad mån Dan Ericsson har varit beredd till det. Men
            om jag studerar den samlade bilden i Sverige är intresset från
            kds rätt blygsamt på den punkten, för att inte säga nästan obefintligt.
          </note>
          <note>
            De andra två frågorna kan jag svara mycket kort på. Vi har naturligtvis
            tillsatt en arbetsrättskommission därför att vi tycker att man
            måste se över arbetsrätten. Vi är mycket glada över att vi har
            fått med parterna i den kommissionen. Jag är övertygad om den
            också kommer att komma till en lösning.
          </note>
          <note>
            Svaret på den andra frågan är att vi naturligtvis skall uppfylla
            de vallöften vi har ställt ut. Jag känner ingen oro för att vi
            inte skall klara av det. Det är t.o.m. så att vi på en rad punkter
            når vallöftena långt snabbare än vad vi förutsatte i valrörelsen
            1994.
          </note>
          <note>
            Anf. 64 HANS ANDERSSON (v) replik
          </note>
          <note>
            Herr talman! Anders Sundström hade en låg profil i sitt anförande,
            och jag kan förstå det. Men han visade ganska stor entusiasm över
            sysselsättningsutvecklingen. Det är riktigt att det har blivit
            drygt 100 000
          </note>
          <note>
            nya jobb på ett år. Men det har faktiskt stannat upp under 1995,
            och det är djupt oroande.
          </note>
          <note>
            Om man tittar på långtidsarbetslöshet, ungdomsarbetslöshet, lediga
            jobb osv. är det inte så uppmuntrande när man läser AMS aprilsiffror.
            Det gör att utskottet har valt ett helt annat tonläge än propositionen.
            Man skriver så här: "Mot denna bakgrund finner utskottet det alarmerande
            att sysselsättningen inte ökar mer än marginellt och att arbetslösheten
            inte heller minskar mer än marginellt. --- Läget är särskilt allvarligt
            för lågutbildade kvinnor, ungdomar, utomnordiska invandrare och
            arbetshandikappade."
          </note>
          <note>
            På just dessa prioriterade områden har Vänsterpartiet lagt fram
            konkreta förslag med medelsanvisningar. Det har kostat prutningar
            på andra områden och vissa skattehöjningar. Men det har vi gjort
            för att särskilt möta de kvinnor som har rationaliserats bort
            och som med regeringens politik kommer att försvinna från kommuner
            och landsting. Att hävda något annat är att utmana löjet om man
            har hört vad landstingen och kommunerna säger.
          </note>
          <note>
            Det är likadant på handikappsidan. Det har berörts tidigare.
            Jag skulle vilja att arbetsmarknadsministern berörde detta.
          </note>
          <note>
            När det gäller utvecklingen i stort har säkert arbetsmarknadsministern
            tagit del av LO:s program mot arbetslösheten som kom i mars eller
            april och konjunkturbedömningen och bedömningen av den ekonomiska
            politiken som kom för någon vecka sedan.
          </note>
          <note>
            De överensstämmer praktiskt taget helt och hållet med
          </note>
          <note>
            Vänsterpartiets syn. De utandas en mycket stor oro över både
            den ekonomiska politiken och ambitionssänkningen på arbetsmarknadspolitikens
            område. Jag skulle gärna vilja höra kommentarer om dessa mycket
            svåra frågor. Det är inga lättköpta saker, men jag tror att frågorna
            måste tas på mycket större allvar än vad
          </note>
          <note>
            Arbetsmarknadsdepartementet har lyckats göra tidigare.
          </note>
          <note>
            Anf. 65 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Vem som tar arbetslösheten på största allvar, om
            det är jag eller Hans Andersson, kan man naturligtvis fundera
            ett tag över.
          </note>
          <note>
            I mitt anförande sade jag att det finns ett antal mycket positiva
            tecken, t.ex. en kraftig sysselsättningsökning, men samtidigt
            lever vi fortfarande med en mycket hög arbetslöshet. Om Hans Andersson
            lyssnade hörde han säkert att jag sade det också. Sverige befinner
            sig i en mycket svår situationen.
          </note>
          <note>
            Jag försökte också säga i mitt anförande att det inte finns några
            enkla vägar ur detta, det finns inga recept utifrån och det finns
            inga historiska recept på hur man skall lösa detta. Jag konstaterade
            också att det inte kom fram så väldigt många idéer när det gäller
            tillväxten när jag lyssnade på debatten här i kammaren under förmiddagen
            - och det gäller faktiskt också Hans Andersson. Men för oss är
            tillväxten viktigt.
          </note>
          <note>
            Med det beslut som jag hoppas att riksdagen fattar anser jag
            att vi får en effektivare arbetsmarknadspolitik och att vi därmed
            kan få ut mer för pengarna än vad vi fick med den gamla hårt reglerade
            arbetsmarknadspolitiken. Det är huvudorsaken till att det samtidigt
            är möjligt att genomföra besparingar i arbetsmarknadspolitiken
            och ändå hålla volymerna uppe.
          </note>
          <note>
            Det hänger samman med den lokala mobiliseringen.
          </note>
          <note>
            Jag har själv ganska lång erfarenhet av det sättet att jobba.
            Jag vet att det ligger en oerhörd effektivitetsökning i att föra
            ut ansvar och befogenheter och låter människor själva fatta sina
            beslut. Då når man väldigt mycket mer än vad man gör i en mycket
            planerad ekonomi där riksdagen också mycket detaljerat reglerar
            den aktiva arbetsmarknadspolitiken.
          </note>
          <note>
            Anf. 66 HANS ANDERSSON (v) replik
          </note>
          <note>
            Herr talman! Som arbetsmarknadsministern vet är också Vänsterpartiet
            och jag positiva till decentraliseringen. Jag tror också att det
            bra att ha ett mer flexibelt regelsystem. Det har också AMS föreslagit
            en längre tid. Men därmed kan man inte ge en mindre påse pengar
            och tro att man löser fler problem. Så enkelt är det inte.
          </note>
          <note>
            Anders Sundström säger att det finns en optimism.
          </note>
          <note>
            Det är faktiskt så att hushållen visar mer pessimism nu än för
            ett halvår sedan. Under de senaste månaderna har vi en sämre utveckling
            än vad vi hade 1994. Det oroar LO, och det oroar mig.
          </note>
          <note>
            Vi har lagt fram en serie förslag om tillväxt. Det gäller dels
            en större efterfrågan, dels räntesubventioner till mindre företag,
            dels ett större investeringsprogram än regeringens, dels en större
            utbildningsvolym.
          </note>
          <note>
            Men jag vill framför allt ta upp några frågor om nya idéer. Det
            har ju förekommit en del artiklar om arbetsmarknadspoler av Carsten
            von Otter t.ex., och från Kommunförbundet talade man om att näringslivet
            måste ta på sig ett större ansvar gentemot de äldre som riskerar
            att slås ut i och med kompetensutvecklingen.
          </note>
          <note>
            Vi har lagt en del förslag om framtidsfonder med ungdomspraktikantplatser
            osv. Förslagen innebär inslag i en politik som låter näringslivet,
            som en naturlig del, handha frågor om rehabilitering, utbildning
            och praktikverksamhet. Det är nämligen inte rimligt att allt större
            överskott lokaliseras till de privata företagen, medan allt större
            underskott lokaliseras till samhällsinstanser, som skall stå för
            stora samhällsinvesteringar, bekämpa arbetslösheten osv. Då kommer
            man snarare att få välja den väg som regeringen nu har valt, att
            faktiskt prickskjuta mot de arbetslösa.
          </note>
          <note>
            Man ger de arbetslösa sämre ersättning och låtsas att det är
            ett incitamentproblem när det faktiskt handlar om ett kompetensproblem.
            De har fått för litet utbildning, och utbudet av jobb är för litet.
          </note>
          <note>
            Jag skulle vilja höra arbetsmarknadsministern kommentera inslaget
            av nya idéer som inte bara
          </note>
          <note>
            Vänsterpartiet kräver utan som förekommer alltmer i debatten.
          </note>
          <note>
            Anf. 67 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Det finns en stor spridning när det gäller bedömningarna
            av hur stark tillväxten kommer att bli. Hans Andersson citerar
            LO:s prognos. Efter
          </note>
          <note>
            LO kom TCO med en prognos för tillväxten som var helt annorlunda
            än LO:s prognos. Tillväxten är något som det är väldigt svårt
            att säkert veta något om. Jag tycker egentligen att det är ganska
            meningslöst att spekulera om den. Vi kan konstatera att ekonomerna
            gör litet olika bedömningar. Alla gör dock bedömningen att tillväxten
            kommer att fortsätta.
          </note>
          <note>
            När det gäller den andra frågan om verktygen i arbetsmarknadspolitiken
            är jag helt övertygad om att den verktygslåda som vi har levererat
            inte är komplett. Det finns säkert ett antal verktyg som behövs
            för att arbetsmarknadspolitiken skall fungera än bättre.
          </note>
          <note>
            Jag är väldigt öppen för sådana synpunkter. Vi har också tillsatt
            en arbetsmarknadspolitisk kommitté just därför att arbetsmarknadspolitiken
            hela tiden måste förnyas.
          </note>
          <note>
            Jag tycker inte att man behöver utkämpa några stora politiska
            strider om olika verktyg, om man i grunden har samma inställning
            om att det behövs en aktiv arbetsmarknadspolitik. Men man kan
            ha litet olika idéer om hur verktygen skall se ut.
          </note>
          <note>
            När det sedan gäller frågan om ersättningsnivån i a-kassan, som
            i och för sig inte hör till dagens diskussion, vill jag bestämt
            protestera mot påståendet att minskningen av ersättningsnivån
            har med incitament att göra. För mig och för de allra flesta som
            har varit om att fatta detta beslut är det uteslutande en fråga
            om att åstadkomma en statsbudget i balans. Alla som värnar välfärdssystemet
            förstår också att upplåning är farligt.
          </note>
          <note type="speaker">
            Anf. 68 OLA STRÖM (fp)
          </note>
          <note>
            Herr talman! Detta betänkande heter ju En effektivare arbetsmarknadspolitik.
            Man kan nog säga att det inte torde vara så svårt att skapa en
            effektivare arbetsmarknadspolitik, i alla fall inte om man ser
            till vad som har gjorts under den nya regeringens första tid.
          </note>
          <note>
            Jag har verkligen försökt att hitta något annat ord än misslyckande.
            Ordet misslyckande har ofta använts i debatten i dag, och det
            är ett väldigt starkt ord. Men det är klart att när man ser statistiken
            över utvecklingen är det svårt att hitta någon annan beskrivning
            än ett misslyckande.
          </note>
          <note>
            Arbetslösheten för kvinnor har procentuellt ökat sedan förra
            året. Det är bara 3 000 färre arbetslösa kvinnor än vad det var
            vid samma tid förra året. Man kan räkna upp statistik efter statistik
            som visar att de snabba förändringarna, som det talades om i valrörelsen,
            faktiskt inte har kommit till stånd.
          </note>
          <note>
            Jag minns så väl debatterna under valrörelsen, där jag som representant
            för Folkpartiet och många andra icke-socialister hade rätt svårt
            att förklara för väljarna att nya arbetstillfällen inte kan kommenderas
            fram.
          </note>
          <note>
            Flera socialdemokrater sade att om de bara kom till makten så
            skulle situationen ordnas snabbt. Statsrådet
          </note>
          <note>
            Mats Hellström besökte min hemstad Örebro, där han sade: När
            vi får makten så kommer vi att trycka på en knapp, och det ger
            90 000 nya arbetstillfällen.
          </note>
          <note>
            Jag tycker att bara detta sätt att uttrycka sig talar om vad
            många väljare har förespeglats, inte minst ungdomarna på alla
            gymnasieskolor, där man har anordnat paneldebatter. Man har förespeglats
            att man skulle garanteras sysselsättning och att om socialdemokraterna
            bara kom till makten så skulle allting ordna sig.
          </note>
          <note>
            Det är mot bakgrund av detta som Martin Nilsson och andra faktiskt
            får finna sig i att bli kritiserade, även om det görs efter åtta
            månader. Jag och många fler i kammaren inser att det inte är lätt
            att ordna arbetslöshetssituationen. Det skulle inte ha varit lätt
            för någon annan regering heller. Men ni har ju förespeglat väljarna
            att det faktiskt är lätt och att man kan trycka på en knapp, som
            Mats Hellström uttryckte det.
          </note>
          <note>
            Det finns anledning för socialdemokraterna att reflektera över
            hur det kan komma sig att arbetslösheten, mitt i en så kraftig
            högkonjunktur som ändå råder, bara sjunker marginellt. Dessutom
            har vi en arbetsmarknadspolitik som, både när det gäller volym
            och resurser, kanske är störst i världen. Trots detta har vi en
            extremt hög arbetslöshet. Mitt uppe i all optimism borde detta
            ändå lämna litet utrymme för eftertanke hos majoriteten.
          </note>
          <note>
            Den stora skillnaden mellan vad vi i de ickesocialistiska partierna
            talar om mot vad socialdemokrater och andra talar om är att det
            faktiskt handlar om att skapa förutsättningar. Martin Nilsson
            sade tidigare att man redan har provat att sänka skatten för företag
            och att det inte ställer några krav på företagen och de anställda.
            Jag tycker att det på något sätt avslöjar spår av socialistiskt
            tänkande när man tror att man kan kommendera fram de nya jobben.
            Man kan inte kommendera fram nya jobb, och man kan inte trycka
            på knappar. Vad det handlar om är att ge bra villkor för företagen.
            Det är där de nya jobben skall komma.
          </note>
          <note>
            Det handlar också om att få en flexiblare arbetsmarknad.
          </note>
          <note>
            Arbetsmarknadsministern höll ändå ett anförande som andades återhållsamhet
            och litet ödmjukhet. Det innehöll inte alls den traditionella
            socialdemokratiska terminologin. Så det är väl dags att göra upp
            med socialismen. Det dåliga som regeringen har gjort har byggt
            på traditionell socialistisk politik. Det som har gått litet bättre
            har berott på avsteg från socialismen.
          </note>
          <note>
            Jag tycker att ni skall föra en diskussion och argumentation
            med era partikamrater ute i landet på det sätt som arbetsmarknadsministern
            gjorde här. Ni måste förklara att lägre företagsbeskattning inte
            är något som man inför för att göda kapitalister och öka profiten,
            utan det är något man gör för att det finns någonting gott i marknadsekonomin
            och företagsamheten. Det handlar om enskilda människor som strävar
            för att producera och skapa arbetstillfällen.
          </note>
          <note>
            En flexiblare arbetsrätt handlar inte automatiskt om att man
            ger fler arbetsgivare möjlighet att bete sig illa mot sina anställda.
            Man kan inte ha ett sådant negativt angreppssätt när det gäller
            den här typen av flexibilitet.
          </note>
          <note>
            Vårt budskap från Folkpartiet är: Gör upp med socialismen. Lämna
            de gamla förlegade delar som den innehåller. Satsa på en politik
            som är företagsvänlig och som gynnar utbildning, sunda statsfinanser
            och en arbetsmarknadspolitik som inte glömmer bort dem som är
            mest utsatta. Arbetsmarknadspolitiken är viktig, men den kan inte
            i sig skapa nya arbetstillfällen.
          </note>
          <note>
            Jag har inga egna yrkanden utan ansluter mig till
          </note>
          <note>
            Elver Jonssons yrkanden beträffande reservationerna
          </note>
          <note>
            2 och 44.
          </note>
          <note>
            Anf. 69 MARTIN NILSSON (s) replik
          </note>
          <note>
            Herr talman! Ola Ström sade att Mats Hellström hade varit i Örebro
            och där sagt diverse saker. Jag skall överlåta till Mats Hellström
            att konstatera vad han har sagt. Det har ju tryckts på betydligt
            fler än en knapp. Men efter ett år kan man konstatera, vilket
            har gjorts i denna debatt, att det inte bara blivit 90 000
          </note>
          <note>
            nya jobb utan t.o.m. 100 000 nya jobb.
          </note>
          <note>
            Nu tror jag inte att man skall göra det så enkelt som Ola Ström
            försöker göra det, och jag är övertygad om att Mats Hellström
            inte heller gjorde det så enkelt när han var i Örebro.
          </note>
          <note>
            Vad socialdemokratin innan valet redovisade var ju ett program
            för hur man skulle kunna minska arbetslösheten. Det är i stora
            drag det program som genomförs och som har genomförts och som
            har fattats beslut om, nämligen att stimulera fram investeringar
            inom byggsektorn och inom andra sektorer i samhället.
          </note>
          <note>
            Det tycker inte jag kan hävdas vara ett misslyckande, och jag
            blir litet bestört över det sätt på vilket detta ord används i
            denna debatt. Det är en vårdslös och slarvig användning av ordet.
            Det är dessutom ett felaktigt epitet på en politik som knappt
            har hunnit börja verka, men som ger resultat där den har börjat
            verka.
          </note>
          <note>
            Jag vill kommentera tesen att dessa skattesänkningar skulle ge
            fler jobb. Precis som Anders Sundström gjorde tidigare i debatten
            kan man konstatera att Sverige har ett förmånligt företagsskatteklimat
            jämfört med väldigt många andra länder i vår omgivning.
          </note>
          <note>
            Man kan nog inte enbart se de svenska problemen som orsakade,
            om man skall tala i ekonomiska termer, av ett för högt kostnadsläge
            på utbudssidan. Det kan ju lika gärna handla om för svagt tryck
            på efterfrågesidan i samhällsekonomin. Där saknar ju tyvärr Folkpartiet
            alla tänkbara analyser av vilka konsekvenser det skulle innebära
            för politiken.
          </note>
          <note>
            Det är det vi försöker göra genom precisa investeringssatsningar
            inom exempelvis byggsektorn. Man kanske skulle kunna göra en litet
            mer djupsinnig analys av samhällstillvaron än den som Folkpartiet
            försöker göra i någon slagt uppdelning i socialism kontra icke-socialism.
          </note>
          <note>
            Om man sedan skall tala om blygsamhet så står jag gärna till
            tjänst med att citera vad den ickesocialistiske blivande statsministern
            Carl Bildt i sin blygsamhet sade inför valet 1991. Jag har det
            här också, så om vi skall tala om blygsamhet skall vi nog kunna
            ordna det.
          </note>
          <note>
            Anf. 70 OLA STRÖM (fp) replik
          </note>
          <note>
            Herr talman! Jag var inte alls ute efter Mats Hellströms uttalande.
            Jag tyckte att det på något sätt sammanfattade det som socialdemokraterna
            i hela valrörelsen gav uttryck för: Det här med arbetslösheten
            skulle ordna sig bara de kom till makten.
          </note>
          <note>
            Det var till och med ofta så att de mer eller mindre påstod att
            den borgerliga regeringen avsiktligt ökade arbetslösheten. Det
            skulle jag aldrig påstå att socialdemokraterna gör avsiktligt.
            Jag tycker att man skall hålla sig för god för sådant. Jag tror
            att de reaktioner man nu möter bland ungdomar och andra som fortfarande
            är arbetslösa, det är att de trodde på det ni sade.
          </note>
          <note>
            Det är inte fel att ha visioner. Det är inte det jag är ute efter.
            Men det är ingen mening med att ha valrörelser om man inte har
            något slags koppling mellan vad man lovar och vad man faktiskt
            kan leva upp till.
          </note>
          <note>
            Det tycker jag är oanständigt mot väljarna. Vi måste hålla oss
            för goda för det nästa valrörelse.
          </note>
          <note>
            Sverige är faktiskt ett land som har för få småföretag. Statsministern,
            Socialdemokraterna och till och med Vänsterpartiet är överens
            om att det är där de nya arbetstillfällena måste komma. Då måste
            man ju bedriva en politik som underlättar och ger bättre förutsättningar
            för företagande. Det sade ju till och med statsministern själv
            i sin regeringsförklaring.
          </note>
          <note>
            Men så har det ju inte blivit. Det regeringen och riksdagsmajoriteten
            gjort är att man har lagt nya beskattningar på företagen, uppemot
            50 miljarder kronor, och fler regleringar och annat. Då är det
            ju inte konstigt att de här nya jobben inte kommer som man önskar.
            Man kan inte kommendera fram dem.
          </note>
          <note>
            Man måste vårda näringslivet och de små företagen som man vårdar
            en planta: Man måste ge den vatten och förutsättningar för att
            växa. Sedan får man ha andra regler som tar bort ogräs och tokigheter.
          </note>
          <note>
            Men man kan inte utgå ifrån att alla företagare skall kommenderas
            att ordna nya jobb. Ge dem förutsättningar, så ordnar det sig.
          </note>
          <note>
            Anf. 71 MARTIN NILSSON (s) replik
          </note>
          <note>
            Herr talman! Precis som Anders Sundström gav uttryck för tidigare
            i denna debatt är det min förhoppning, och det är det jag har
            försökt framhäva med något slags emfas här i dag, att de löften
            som gavs i valet skall vara uppfyllda fram till nästa valrörelse.
            Det är det väljarna skall utvärdera, och de bör diskutera om det
            har blivit så eller inte.
          </note>
          <note>
            Jag vill inte heller, även om det kanske skulle framställas så,
            hävda att den borgerliga regeringen lät arbetslösheten öka med
            flit på något sätt. Det är självklart en grov anklagelse. Jag
            tror inte att det är riktigt och det är inte alls relevant för
            debatten. Däremot kan man fundera på om den ekonomiska politiken
            var rätt för att bekämpa arbetslösheten. Där kan man gott och
            väl vara kritisk. Det är samma kritik som kan riktas mot Ola Ströms
            resonemang nu, när han hävdar att de nya jobben måste komma i
            små företag osv. Jag tror inte att det är så speciellt många som
            ifrågasätter det. Men frågan är hur de kommer.
          </note>
          <note>
            Där måste man konstatera att de 50 000 konkurser som gjordes
            under föregående mandatperiod inte var något direkt lysande resultat
            av den småföretagspolitik som fördes och den politik som Ola Ström
            här talar för.
          </note>
          <note>
            Jag tror att det kan behövas åtgärder på utbudssidan och på skattesidan.
            Jag tror t.o.m. att det kan behövas vissa förändringar i arbetsrätten
            - jag utesluter inte det. Men ert problem i Folkpartiet, Moderaterna
            m.fl. är ju att ni har en mental blockering mot att se att det
            även finns andra frågor, bortanför skattefrågorna, bortanför arbetsrätten,
            som handlar om efterfrågesituationen i samhället. Det påverkar
            småföretagarna oerhört mycket om de får någon möjlighet att utveckla
            sig eller inte. Riskkapitaltillgången påverkar företagarna och
            deras möjligheter att utvecklas oerhört mycket.
          </note>
          <note>
            Det är sådana saker som vi har tagit itu med. Vi har låga företagsskatter.
            Vi ser till att fixa riskkapitalsituationen. Vi ser till att inom
            vissa valda sektorer öka efterfrågan i samhället. På det sättet
            klarar vi att få i gång den traditionella, riktiga arbetsmarknaden.
          </note>
          <note>
            Det är vår målsättning och vår politik.
          </note>
          <note>
            Anf. 72 OLA STRÖM (fp) replik
          </note>
          <note>
            Herr talman! Det kanske inte är så fruktsamt att diskutera vad
            som gjordes rätt eller fel under den förra mandatperioden. Men
            vad som kan konstateras är att de förslag till en alternativ politik
            som Socialdemokraterna hade skulle ha lett till ännu högre budgetunderskott
            och ännu sämre förutsättningar för företagen. Det skulle vara
            mycket intressant att höra åtminstone något exempel på vad Martin
            Nilsson anser gjordes fel och om han kan ge ett konkret förslag
            om vad den förra regeringen skulle ha gjort annorlunda för att
            undvika arbetslöshet. Det har vi inte hört så mycket om.
          </note>
          <note>
            Det känns litet märkligt att Martin Nilsson står här och försöker
            undervisa oss i de icke-socialistiska partierna om att det behövs
            mer än låg företagsbeskattning. Det är det vi framhåller i varje
            motion. Där finns det en stor samhörighet mellan de fyra ickesocialistiska
            partierna.
          </note>
          <note>
            Det handlar naturligtvis om näringspolitik, som är nästintill
            obefintlig i dag. Det handlar om att utbildning skall löna sig.
            Det handlar om att marginalskatterna inte skall vara så höga att
            det inte lönar sig att anstränga sig och att arbeta vidare. Utan
            att vara oförskämd mot Martin Nilsson, tror jag inte att Socialdemokraterna
            har så mycket att lära oss i andra partier.
          </note>
          <note>
            När det gäller den aktiva arbetsmarknadspolitiken är det svårt
            att tycka att den inte har misslyckats. De reformer som skulle
            leda till så många sysselsättningar har inte gjort det. Jag förstår
            inte hur man kan använda något annat ord än misslyckande. Jag
            kan bara ta ungdomarna som exempel, där insatserna har halverats.
            Det är svårt att kalla det för något annat än ett misslyckande.
          </note>
          <note type="speaker">
            Anf. 73 LARS STJERNKVIST (s)
          </note>
          <note>
            Herr talman! Jag tycker, i likhet med statsrådet, att när vi
            diskuterar hur vi skall få ner en exempellöst hög arbetslöshet
            borde alla vara utrustade med en viss ödmjukhet. Jag har inte
            hört någon som med gott samvete har kunnat säga att han sitter
            inne med patentlösningen eller har kunnat peka på några erfarenheter
            av hur man löser problemet. En del av inläggen i dag har verkligen
            präglats av den ödmjukheten. Det finns undantag, som vi fick exempel
            på nu senast.
          </note>
          <note>
            Den typen av påståenden, att om vi socialdemokrater bara stryker
            ordet socialism i våra program kommer det att lösa sig, är fördummande
            lösningar som riskerar att leda till att den här församlingen
            och vi alla förlorar vår trovärdighet.
          </note>
          <note>
            Även om det inte finns några lösningar för hur man pressar ner
            en arbetslöshet av den omfattning som vi har upplevt och fortfarande
            upplever, pekar alla erfarenheter och alla förståsigpåare i samma
            riktning, nämligen att det viktigaste man kan göra är att undvika
            att hamna där. Det viktigaste man kan göra är att förhindra att
            jobben slås ut.
          </note>
          <note>
            Det var av det skälet som vi socialdemokrater, inklusive mig,
            under den förra mandatperioden så ivrigt argumenterade mot de
            omfattande uppsägningar som genomfördes inom den offentliga sektorn.
          </note>
          <note>
            Ola Ström ställde frågan om vi kunde peka på någon punkt där
            vi var kritiska och om vi hade något förslag som skulle ha förhindrat
            den situationen. Detta är en sådan punkt.
          </note>
          <note>
            100 000 offentliganställda slogs ut från arbetsmarknaden - detta
            i ett läge när vi samtidigt, på grund av konjunkturen, hade stora
            problem i övriga sektorer.
          </note>
          <note>
            I grunden är detta självfallet olyckligt, därför att en massa
            viktiga arbetsuppgifter blir inte utförda.
          </note>
          <note>
            Men detta var också ur arbetsmarknadspolitisk synpunkt en djupt
            olycklig utveckling.
          </note>
          <note>
            Det är av precis samma skäl som jag upprepar detta i dag. Jag
            tycker att vi måste ägna all kraft och energi - eftersom arbetslösheten
            fortfarande, trots högkonjunkturen, ligger kvar på en oacceptabelt
            hög nivå - åt att med alla tillgängliga medel förhindra att offentliganställda
            slås ut i öppen arbetslöshet.
          </note>
          <note>
            Det är viktigt att göra ett klarläggande av vad man egentligen
            menar när man säger det. Jag uppfattade
          </note>
          <note>
            Hans Andersson som ganska tydlig och Dan Ericsson som inte fullt
            lika tydlig när det gäller att vi skall bevara den kommunala verksamhet
            och service som finns.
          </note>
          <note>
            Jag lever däremot i den förvissningen - det gör uppenbarligen
            också den majoritet som står bakom betänkandet - att även om vi
            nu skall använda alla tillgängliga medel för att förhindra att
            offentliganställda kastas ut i öppen arbetslöshet, måste vi göra
            det på ett sådant sätt att det möjliggör nödvändiga rationaliseringar.
            För att vi på lång sikt skall kunna klara balansen i kommuner
            och landsting kommer det nämligen att bli nödvändigt att också
            minska antalet anställda. Men vi måste göra den bantningen på
            ett sådant sätt att vi både tar hänsyn till enskilda människors
            behov och förhindrar en ökad belastning på arbetsmarknadsmyndigheterna
            i detta läge.
          </note>
          <note>
            Herr talman! Jag ber om ursäkt för att jag hittills bara har
            kommenterat tidigare talare - det var inte alls min avsikt.
          </note>
          <note>
            Av detta skäl är det fortfarande fel att nu försöka lösa de ekonomiska
            problemen genom att kasta ut offentliganställda i arbetslöshet.
          </note>
          <note>
            Det besked vi har fått i dag från arbetsmarknadsministern är
            därför väldigt bra. Det har pratats om
          </note>
          <note>
            Östergötland - det gläder naturligtvis en norrköpingsbo - men
            det här är inte något regionalt problem för
          </note>
          <note>
            Östergötland. Vi vet tyvärr att man inom många landsting och
            många kommuner runt om i landet förbereder eller redan har lagt
            omfattande varsel. Detta är alltså inte något lokalt bekymmer.
          </note>
          <note>
            De som nu sitter runt om i landet och förhandlar och försöker
            hitta lösningar för att förhindra att människor slås ut i öppen
            arbetslöshet har nu på en punkt fått ett väldigt klart och tydligt
            besked. Arbetsmarknadsministern sade tidigare i dag, att med den
            proposition och med det riksdagsbeslut som förhoppningsvis skall
            klubbas på onsdag får vi "ett verktyg för att förhindra uppsägningar
            i kommuner och landsting". Det är bra.
          </note>
          <note>
            På en punkt är jag fortfarande orolig, i likhet med
          </note>
          <note>
            Hans Andersson, och det gäller de resurser som vi avsätter genom
            beslutet på onsdag: Räcker de? Vi vet inte svaret på den frågan
            i dag. Men jag kan lova den här församlingen, att om det visar
            sig att resurserna inte räcker så kommer åtminstone jag att verka
            för att det läggs fram ytterligare förslag. Ett litet tips skulle
            kunna vara att använda de pengar som uppenbarligen blir över av
            RAS-stödet till offensiva insatser för att vidareutbilda och omskola
            dem som i dag riskerar att förlora jobben inom offentlig sektor.
          </note>
          <note>
            Jag yrkar bifall till utskottets hemställan. Men jag höjer samtidigt
            ett varnande finger för att det kan finnas skäl att återkomma
            till den här viktiga frågan.
          </note>
          <note>
            Anf. 74 OLA STRÖM (fp) replik
          </note>
          <note>
            Herr talman! Den borgerliga regeringen fick, och får fortfarande,
            kritik för att den ökade arbetslösheten och ökade statsskulden.
            Jag frågade i mitt anförande efter förslag på hur den regeringen
            skulle kunna ha gjort annorlunda. Nu fick jag ett förslag av Lars
          </note>
          <note>
            Stjernkvist som skulle ha precis den effekten att det hade ökat
            underskottet i statsbudgeten. Min fråga kvarstår alltså fortfarande.
          </note>
          <note>
            När det sedan gäller det här med socialism får jag be Lars Stjernkvist
            om ursäkt om han uppfattar det som om jag vill göra den här debatten
            ytligare. Jag tycker faktiskt att det är väsentligt att veta vilken
            ideologisk utgångspunkt man har för den politik man skissar fram.
            Min fråga är alltså fortfarande om Lars
          </note>
          <note>
            Stjernkvist anser att Socialdemokraterna är ett socialistiskt
            parti och om han i så fall anser att den politik som nu förs är
            socialistisk. Jag tycker inte att det är ytligt; om det uppfattas
            så ber jag om ursäkt för det.
          </note>
          <note>
            Anf. 75 LARS STJERNKVIST (s) replik
          </note>
          <note>
            Herr talman! Jag tycker att vår tid i den här kammaren är alldeles
            för begränsad för att användas till sådana här intellektuella
            övningar om vilken etikett vi vill sätta på varandras politik.
            Den typen av intellektuella övningar deltar jag gärna i, men jag
            tycker inte att vi skall uppta kammarens ansträngda tidsprogram
            med det.
          </note>
          <note>
            Jag övergår i stället till själva sakfrågan, det här förslaget
            som uppenbarligen Ola Ström var rädd för.
          </note>
          <note>
            Om man skulle ha räddat offentliganställda under de tidigare
            åren så skulle det ha ökat budgetunderskottet, säger Ola Ström.
            Nej, svarar jag. Det är just det som är en poäng, en av de poänger
            som vi med en drucken papegojas envishet upprepade under vår oppositionstid.
            När alternativet är öppen arbetslöshet kan man inte spara pengar,
            vare sig för staten eller på lång sikt för kommunerna, genom att
            kasta ut de offentliganställda i arbetslöshet.
          </note>
          <note>
            Självklart kan man spara pengar, men det förutsätter i så fall
            att det finns några andra jobb att gå till.
          </note>
          <note>
            Det är därför det är så oerhört viktigt att man först skapar
            förutsättningar så att de som i dag är övertaliga på grund av
            ekonomin verkligen skall kunna få andra jobb. Annars orsakar vi
            bara en rad mänskliga tragedier utan att spara några pengar.
          </note>
          <note>
            Detta är alltså ett mycket konkret exempel på att vi under förra
            mandatperioden lade fram förslag som skulle kunna ha bidragit
            till att begränsa ökningen av arbetslösheten.
          </note>
          <note>
            Anf. 76 OLA STRÖM (fp) replik
          </note>
          <note>
            Herr talman! Jag tycker också att vi skall använda tiden väl.
            Jag nöjer mig därför med att Lars
          </note>
          <note>
            Stjernkvist svarar ja eller nej på min fråga om Socialdemokraterna
            är ett socialistiskt parti.
          </note>
          <note>
            Anf. 77 LARS STJERNKVIST (s) replik
          </note>
          <note>
            Herr talman! Det var egentligen inte min avsikt att begära replik,
            men jag tar naturligtvis gärna chansen att säga någonting.
          </note>
          <note>
            Mitt personliga svar på den fråga som Ola Ström ställde blir
            så här: Jo, jag betraktar den politik som jag står för och som
            mitt parti står för som socialistisk. Men det uttalandet blir
            egentligen tämligen meningslöst om man inte fyller det begreppet
            med ett politiskt sakligt innehåll. För att göra det räcker inte
            min tvåminutersreplik.
          </note>
          <note>
            Anf. 78 HANS ANDERSSON (v) replik
          </note>
          <note>
            Herr talman! Då räcker nog inte heller den politik till som förs
            nu av regeringen, om den skall ha det epitetet.
          </note>
          <note>
            Fram till nu har 100 000 jobb försvunnit under
          </note>
          <note>
            1990-talet, och 100 000 jobb ytterligare kommer att försvinna.
            Det som är allvarligt är att regeringen i kompletteringspropositionen
            säger att vi skall fortsätta neddragningen av den kommunala konsumtionen
            i förhållande till BNP. Den var 19,8 % år 1992 och skall nu ned
            till 17,5 %.
          </note>
          <note>
            Detta är en medveten strategi för att strypa välfärdsinnehållet
            i den svenska tillväxten. Det är helt oacceptabelt och kan bara
            leda till att kommuner och landsting har mindre resurser till
            att bedriva verksamhet och ha personal. Det är huvudskälet till
            att Vänsterpartiet som huvudstrategi lägger pengar direkt till
            kommuner och landsting. Vi gör det genom att sänka arbetsgivaravgifterna
            med ungefär 3 procentenheter.
          </note>
          <note>
            Däremot är det alldeles riktigt att viss rationaliseringsverksamhet
            måste pågå, och det är också nu många som går ur de här LAN-avtalen.
            Därför behövs det ett rejält program för kompetensutveckling.
            Vi har också lagt fram ett sådant förslag, och om Lars
          </note>
          <note>
            Stjernkvist är så intresserad av det som han säger sig vara intresserad
            av, bör han stödja reservation 35. Där finns ett konkret förslag,
            och det finns pengar reserverade för ett kompetensutvecklingsprogram.
          </note>
          <note>
            Att använda överblivna RAS-pengar, i den mån de existerar i sinnevärlden,
            är alldeles utmärkt. Det skulle faktiskt motsvara de 2 miljarder
            som vi vill avsätta. Då skulle vi vara överens.
          </note>
          <note>
            Anf. 79 LARS STJERNSTRÖM (s) replik
          </note>
          <note>
            Herr talman! Jag försökte i mitt anförande säga att jag tror
            att man skall vara mycket försiktig både med att anvisa konkreta
            lösningar, någon sorts patentmedicin för hur problemen skall lösas,
            och med prognoser. Erfarenheterna visar tyvärr att vi alldeles
            oberoende av partifärg har haft svårt att uppskatta hur utvecklingen
            kommer att bli och vilken effekt olika politiska beslut har.
          </note>
          <note>
            Jag delar Hans Anderssons uppfattning att det finns skäl att
            misstänka att den uppskattning som regeringen gör i budgeten om
            antalet offentliganställda framöver är väl optimistisk. 15 000
            hotade jobb kan tyvärr visa sig vara en underskattning av problemet.
          </note>
          <note>
            Samtidigt är jag inte beredd att säga att Hans Andersson och
            de fackliga organisationerna ligger närmare sanningen när de nämner
            antalet 100 000. Jag tycker att det viktiga besked som vi kan
            ge är att vi skall ha en öppenhet inför att åstadkomma med lösningar,
            om det visar sig vara nödvändigt. Det viktiga är att vi i grundfrågan
            är tydliga och klara. Utgångspunkten och målsättningen måste vara
            att undvika att kommun- och landstingsanställda kastas ut i öppen
            arbetslöshet. De praktiska politiska åtgärderna får sedan anpassas
            till hur verkligheten ser ut.
          </note>
          <note>
            Anf. 80 HANS ANDERSSON (v) replik
          </note>
          <note>
            Herr talman! Jag är överens med Lars Stjernkvist om att det är
            mycket svårt att kvantifiera dessa risker.
          </note>
          <note>
            Jag vet inte om det blir 100 000, 80 000 eller 60 000.
          </note>
          <note>
            Blir det 100 000, räcker inte heller vårt förslag till.
          </note>
          <note>
            Men vad jag vet är att när arbetsmarknadsministern säger: Jo,
            men visst skall vi kunna göra någonting åt det här problemet,
            är detta med tanke på den budget som utskottsmajoriteten har ställt
            sig bakom inte sant.
          </note>
          <note>
            Det utrymmet finns inte, och det vet man redan ute i länen, där
            man har fått en preliminärfördelning av sina medel. Därför måste
            det till en extra resurs, och den måste öronmärkas för utbildning
            på grund av de konsekvenser som kommunnedskärningarna kommer att
            få. Detta kommer särskilt att markeras vad gäller kvinnor. Jag
            tycker då att det är hederligt att också finansiera detta på det
            sätt som vi har gjort.
          </note>
          <note>
            Jag håller vidare med om att det inte är lätt att veta exakt
            vad som skall hända, och jag har inte någon snabblösning. Den
            lösning som jag här förordar kan sägas vara ett slags sistahandslösning.
            Om man inte orkar upprätthålla den kommunala välfärden, måste
            man åtminstone på ett bra sätt ta hand om de människor som har
            gjort ett bra jobb inom den. De måste få bättre möjligheter till
            en alternativ arbetsmarknad.
          </note>
          <note>
            Båda dessa förslag har vi lagt fram.
          </note>
          <note>
            Anf. 81 LARS STJERNKVIST (s) replik
          </note>
          <note>
            Herr talman! Utskottsmajoriteten beräknar att det beslut som
            vi skall ta på onsdag kommer att leda till att man får resurser
            som räcker till 240 000 människor i olika typer av åtgärder. Om
            det visar sig att den uppskattningen är rimlig, tycker jag att
            det finns skäl att vara rätt optimistisk om möjligheterna att
            använda pengar också för att förhindra uppsägningar i kommuner
            och landsting.
          </note>
          <note>
            Men detta kan, som sagt, av olika skäl visa sig inte vara en
            riktig bedömning. Svaret på det får vi ju ganska snart, Hans Andersson,
            eftersom man just nu förhandlar ute i kommuner och landsting.
            Då får vi en rimlig uppfattning i frågan om resurserna verkligen
            kommer att räcka. Jag kan lova Hans Andersson att om det skulle
            visa sig att hans mer pessimistiska prognos är riktig, kommer
            jag i så fall att fortsätta att verka för att ytterligare åtgärder
            vidtas.
          </note>
          <note>
            Anf. 82 DAN ERICSSON (kds) replik
          </note>
          <note>
            Herr talman! Lars Stjernkvist sade att jag var otydlig i diskussionen
            om kommuner och landsting.
          </note>
          <note>
            Hur då otydlig? Jag själv och de övriga kristdemokratiska ledamöterna
            har under hela den period som vi har suttit här i riksdagen drivit
            denna fråga. Vi lyckades få med oss övriga partier i den tidigare
            regeringskonstellationen på att få till stånd skrivningar i utskottet
            som möjliggjorde för länsarbetsnämnderna att sluta de berörda
            avtalen med kommuner och landsting för att förhindra uppsägningar
            och öppen arbetslöshet. Det är den möjligheten som nu är på väg
            att fasas ut från verktygen i den arbetsmarknadspolitiska arsenalen.
          </note>
          <note>
            Lars Stjernkvist sade att ministern gav ett bra besked på den
            här punkten. Vilket besked? Han har inte givit oss något besked
            utan har tvärtom tillåtit att avtalen nu inte förlängs och att
            möjligheter till nya avtal inte ges.
          </note>
          <note>
            Jag skulle vilja citera ur den kristdemokratiska reservationen
            på den här punkten, reservation nr 12:
          </note>
          <note>
            "Utskottet anser i likhet med motionärerna i motion
          </note>
          <note>
            A54 (kds) att den möjlighet som tidigare gavs till länsarbetsnämnderna
            att sluta avtal med kommuner och landsting om utbildning och kompetenshöjning
            i stället för öppen arbetslöshet måste kvarstå. Det är enligt
            utskottet väsentligt att tydliga signaler om detta ges till ansvariga
            myndigheter."
          </note>
          <note>
            Lars Stjernkvist har alla möjligheter att på onsdag liksom Vänsterpartiet
            ansluta sig till denna uppfattning.
          </note>
          <note>
            Lars Stjernkvist vill sätta upp ett varnande finger och säger
            att man får återkomma med lösningar om det blir nödvändigt. Men
            tiden är ute. Det är nödvändigt nu. Jag vill anbefalla artikeln
            i Landstingsvärlden från i går, enligt vilken 10 000 anställda
            räknas som övertaliga och möjligheten att få till stånd den aktuella
            typen av avtal inte verkar finnas.
          </note>
          <note>
            Anf. 83 LARS STJERNKVIST (s) replik
          </note>
          <note>
            Herr talman! Jag blir litet smickrad när den ene efter den andre
            erbjuder mig anslutning till reservationer, men jag står ändå
            fast vid min slutsats att jag biträder utskottsmajoritetens förslag.
          </note>
          <note>
            Vad jag menade med talet om otydlighet, Dan
          </note>
          <note>
            Ericsson, var följande - och där ger jag gärna Dan
          </note>
          <note>
            Ericsson en eloge, eftersom han har arbetat hårt med den frågan.
            Det är en sak att vi är överens om att det i dagsläget är fel
            att kasta ut kommun- och landstingsanställda i öppen arbetslöshet.
            Men menar Dan Ericsson att vi också långsiktigt klarar oss utan
            att rationalisera och minska antalet anställda kommuner och landsting?
            Det var på den punkten som jag menade att han inte var lika tydlig.
          </note>
          <note>
            Även om man vidare kan belägga en mängd uttalanden i olika sammanhang
            där Dan Ericsson har uttryckt sig oerhört väl om offentlig verksamhet
            och om vilken betydelse sjukvården, barnomsorgen och äldreomsorgen
            har, måste han som politiker ibland, åtminstone för ett ögonblick,
            jämföra det som han säger med det som han praktiskt har ansvar
            för. Tyvärr gör resultatet av de gångna tre åren, Dan Ericsson
            - trots alla vällovliga inlägg i denna kammare -
          </note>
          <note>
            att det som finns nedskrivet litet grand bleknar.
          </note>
          <note>
            Anf. 84 DAN ERICSSON (kds) replik
          </note>
          <note>
            Herr talman! Låt mig vad gäller det resultat som
          </note>
          <note>
            Lars Stjernkvist talar om ta Östergötland som exempel. Under
            den förra mandatperioden hade vi inte en enda uppsägning från
            landstingets sida och från de stora kommuner där det fanns fyrpartikoalitioner,
            utan löste problemen via avtal med länsarbetsnämnderna.
          </note>
          <note>
            Det var något som vi drev fram här i kammaren.
          </note>
          <note>
            Jag trodde faktiskt att Lars Stjernkvist uppskattade detta och
            verkligen ville slå vakt om denna möjlighet.
          </note>
          <note>
            Jag blir när jag nu hör Lars Stjernkvist litet bekymrad inför
            möjligheten att han ändå kommer att stödja utskottsmajoritetens
            uppfattning att man bör avvakta och se. Det är nu som det händer.
            Det är nu som avtalen löper ut och som det skulle finnas möjlighet
            att sluta nya avtal. Men länsarbetsnämnderna säger nu att de inte
            får några tydliga signaler om att detta instrument skall användas.
          </note>
          <note>
            Detta instrument håller på att fasas ut ur den arbetsmarknadspolitiska
            arsenalen. Det kommer vi inte ifrån. Det är på den punkten som
            vi från kds har en avvikande uppfattning. Vi menar att detta instrument
            skall få finnas kvar.
          </note>
          <note>
            Vad sedan gäller kommunernas ekonomi, Lars
          </note>
          <note>
            Stjernkvist, vill jag säga att vårt budgetförslag faktiskt innebär
            att vi förstärker kommunernas ekonomi med
          </note>
          <note>
            8-10 miljarder. Det är på det sättet som vi skall klara verksamheterna:
            äldreomsorgen, vården, barnomsorgen och utbildningen. Nu försämrar
            ni dessa verksamheter, tvärtemot vad ni sade under valrörelsen.
          </note>
          <note>
            Det är verkligheten, Lars Stjernkvist.
          </note>
          <note>
            Anf. 85 LARS STJERNKVIST (s) replik
          </note>
          <note>
            Herr talman! Jag förstår inte riktigt vad Dan Ericsson menar
            när han säger att det är för sent. På onsdag skall vi här fatta
            beslut om vilka regler som skall gälla efter halvårsskiftet. Just
            nu sitter man och förhandlar runt om i landet för att hitta lösningar
            för att förhindra uppsägningar. Ingen kan väl rimligen begära
            att de förhandlingarna skall vara avslutade innan vi här i riksdagen
            har talat om vilka resurser och vilket regelverk som skall finnas
            efter halvårsskiftet.
          </note>
          <note>
            På en punkt har det i dag getts ett mycket tydligt besked, nämligen
            när statsrådet Anders Sundström sade: Jo, ni får det verktyg som
            behövs för att förhindra uppsägningar. Tydligare än så kan man
            rimligen inte vara. Den reservation kds har skrivit innebär uppenbarligen
            i det här läget bara att man slår in öppna dörrar. Den är redan
            tillgodosedd. Men det återstår ett frågetecken. Det gäller resurserna.
            Räcker pengarna? Vid åtskilliga tillfällen har jag nu upprepat
            att om det skulle visa sig att pengarna inte räcker måste det
            naturligtvis finnas en öppenhet för att återkomma.
          </note>
          <note type="speaker">
            Anf. 86 INGRID BURMAN (v)
          </note>
          <note>
            Herr talman! Andra har talat om det här betänkandet i sin helhet.
            Jag väljer att koncentrera mig på några enstaka frågor och ett
            visst jämställdhetsperspektiv. Jämställdheten i det här betänkandet
            och i arbetsmarknadspolitiken i stort lämnar mycket övrigt att
            önska. Den verkar helt enkelt inte existera.
          </note>
          <note>
            Visserligen är arbetslösheten bland män fortfarande några procenttal
            högre än bland kvinnor. Men när sysselsättningen ökar, minskar
            männens arbetslöshet.
          </note>
          <note>
            Kvinnorna står och stampar på samma höga arbetslöshetsnivå.
          </note>
          <note>
            Parallellt med detta vet vi att ytterligare 40 000 offentliganställda,
            mest kvinnor, kommer att lämna sin utbildningsperiod i kommuner
            och landsting när avtalen med Lan löper ut. Dessutom kommer ytterligare
            ca 60 000 och kanske fler - mest kvinnor - att få lämna sina anställningar
            i kommuner och landsting när den kommunala ekonomin försämras
            ytterligare på grund av riksdagsbeslut. Allt talar för att kvinnors
            arbetslöshet kommer att öka markant under det närmaste året om
            inget görs.
          </note>
          <note>
            Vad planerar regeringen att göra åt det här? Hur mycket avser
            man att investera på att skapa arbetstillfällen för kvinnor? Svar:
            ingenting. Två miljarder i allergisanering är bra. Det behövs.
            Det kommer dessutom att skapa arbeten inom byggsektorn - en typiskt
            manlig sektor. Två miljarder till nybyggnation är bra. Det skapar
            arbetstillfällen inom byggsektorn.
          </note>
          <note>
            Ett ROT-program enligt Vänsterpartiets förslag hade varit bättre.
            Det hade gett fler arbetstillfällen, men trots allt ger det jobb
            inom en sektor där det behövs - en manlig sektor. För kvinnorna
            blir det ingenting. De är osynliggjorda och bortglömda.
          </note>
          <note>
            I stället fattar regeringen beslut vars effekter ökar arbetslösheten
            bland kvinnor när den kommunala ekonomin begränsas. Vi vet att
            nästan varenda krona som satsas i den offentliga sektorn ger arbetstillfällen
          </note>
          <note>
            - mest för kvinnor. Vi vet dessutom att behoven av fler jobb
            i sjukvården, i barnomsorgen och i äldreomsorgen är akuta. Där
            finns behoven, och där finns arbetstillfällena.
          </note>
          <note>
            Då, för några månader sedan, valde regeringen att satsa på riktat
            anställningsstöd. Vad blev utfallet? Tja,
          </note>
          <note>
            15, kanske 20 registrerade ansökningar om jobb, varav minst hälften
            och kanske fler möjligen skulle ha inkommit i alla fall. Man reserverade
            5 miljarder som kunde ha använts på ett bättre sätt. Sänkningen
            av matmomsen kostade 8 miljarder. Då fanns det pengar.
          </note>
          <note>
            Det handlar alltså till syvende och sist om en prioritering,
            ett val.
          </note>
          <note>
            Vid sidan av åderlåtningen av offentliga sektorn på arbetstillfällen
            har 80 000 kvinnor lämnat kontorsadministrativa yrken sedan 1990.
            Det har följande gemensamt: en relativt hög ålder, en utbildning
            som i dag anses föråldrad, ett yrke som i stort sett är bortrationaliserat.
            Kvinnors arbetsmarknad krymper och blir smalare. Hur gärna vi
            än vill och önskar kan inte dessa kvinnor vara byggnadsarbetare
            eller tekniker i morgon.
          </note>
          <note>
            Arbetsmarknaden i stort ställer också helt andra krav på utbildning
            med ny teknik och en ny arbetsorganisation som har förändrat arbetslivet.
            Skall dessa kvinnor ha en reell möjlighet att komma tillbaka på
            arbetsmarknaden krävs en bred och djup satsning på kompetenshöjande
            åtgärder.
          </note>
          <note>
            Vänsterpartiet föreslår att AMS ges i uppdrag att utveckla eller
            upphandla utbildning som leder dessa långtidsparkerade kvinnor
            tillbaka till arbetslivet. Vi kan inte blunda för problemet att
            kvinnors traditionella arbetsmarknad har krympt och att det krävs
            särskilda satsningar för att vidga deras kompetens så att de kan
            söka arbeten på en bredare arbetsmarknad. Likaväl som vi investerar
            i byggnation måste vi våga investera i kompetens.
          </note>
          <note>
            Vänsterpartiet har i en rad motioner lagt fram förslag för att
            säkra och värna kvinnors rätt och möjlighet till arbete. Det gäller
            riktade medel till kommunal sektor. Det gäller kompetensutveckling
            i arbetslivet, och nu en riktad kompetensutveckling till kvinnor
            som är arbetslösa. Det gäller satsning på tjänstesektor och åtgärder
            mot lönediskriminering. Det gäller deltidsanställdas rätt till
            heltidsanställningar, arbetstidsförkortning och arbetsskadebegreppet.
            Ja, vi har fler förslag.
          </note>
          <note>
            Alla dessa förslag har vuxit fram utifrån insikten att kvinnors
            rätt och möjlighet att försörja sig själva är grunden till ett
            jämställt liv och ett jämställt samhälle.
          </note>
          <note>
            Vad föreslår utskottets majoritet? Jo, först konstaterar man
            att problemen för kvinnorna på arbetsmarknaden är stora och att
            framför allt deltidsarbetslösheten har ökat markant bland kvinnor.
            Man talar om bristande kunskap och utbildning. Särskilt hos de
            äldre kvinnorna utgör det här ett hinder mot rörlighet på arbetsmarknaden.
            Man talar om kvinnors dåliga arbetsmiljö. Man har alltså insikt
            om problemen, och nu kommer majoritetens förslag till lösning.
          </note>
          <note>
            För det första har man lyft fram jämställdheten på arbetsmarknaden
            som ett lämpligt ämne för en förvaltningsrevision av riksdagens
            revisorer. För det andra ger man regeringen till känna behovet
            av en kartläggning och analys av kvinnors arbetsmarknad.
          </note>
          <note>
            För det tredje pekar man på en rad andra utredningar.
          </note>
          <note>
            Jag har inget att invända mot något av de här förslagen eller
            mot andra utredningar som utskottet hänvisar till. Men det här
            har ingenting att göra med det faktum att vår arbetsmarknadspolitik
            för det kommande budgetåret även måste omfatta kvinnorna och kvinnornas
            arbetstillfällen.
          </note>
          <note>
            Jag vill i det sammanhanget passa på att säga att visst är det
            sympatiskt och bra med detta värnande om åtgärden med Lan-avtal.
            Jag stöder det fullt ut. Men det måste faktiskt vara en prioriterad
            uppgift att behålla kvinnorna i arbetslivet, att tillskjuta medel
            så att de jobb som behövs blir utförda och icke längre är en åtgärd.
            Vi bör satsa på att bygga broar från kvinnor som har lämnat den
            offentliga sektorn och det kontorsadministrativa yrket på en ny
            arbetsmarknad. Det krävs pengar. Det krävs finansiering.
          </note>
          <note>
            Vänsterpartiet har ett sådant förslag. Jag välkomnar både Dan
            Ericsson och Lars Stjernkvist att stödja reservation 35, så behöver
            ni inte vara så bekymrade längre.
          </note>
          <note>
            Det krävs alltså riktade insatser för att skapa arbetstillfällen
            för kvinnor och riktade insatser till arbetslösa kvinnor. Jag
            tycker att det är häpnadsväckande att ett betänkande så kemiskt
            fritt från jämställdhetsperspektivet verkar kunna gå igenom Sveriges
            riksdag. Samtidigt vet vi att det kommer ytterligare förslag som
            kommer att rikta sin udd mot kvinnor.
          </note>
          <note>
            Det gäller bl.a. förändringarna för deltidsarbetslösa, mest kvinnor.
          </note>
          <note>
            Jag skall sluta här genom att kort säga att jag tycker att det
            här betänkandet i sin helhet kan recenseras med: Och för kvinnorna
            ingenting, de skall utredas. Tack.
          </note>
          <note>
            Anf. 87 MARTIN NILSSON (s) replik
          </note>
          <note>
            Herr talman! I det svenska politiska systemet är det både ett
            och annat som skall utredas, både för kvinnor och män. Det kan
            jag lova. Vi har den traditionen för att bereda olika frågor.
          </note>
          <note>
            Jag har ingenting emot den verklighetsbeskrivning som Ingrid
            Burman ger, även om den är litet väl onyanserad. Men i stora drag
            är det som med stor sannolikhet kommer inom den offentliga sektorn
            ett problem. Det finns behov av stora förändringar och med dem
            följer kanske arbetslöshet.
          </note>
          <note>
            Jag tror att det är mycket viktigt att komma ihåg de åtgärder
            som har vidtagits. När Ingrid Burman beskriver dem blir det ett
            litet lätt förlöjligande. Jag tror inte att man gör frågan någon
            tjänst genom att anlägga den här litet lätt förlöjligande tonen.
          </note>
          <note>
            Vi har sett att ett av grundproblemen är att vi i
          </note>
          <note>
            Sverige har en mycket starkt könssegregerad arbetsmarknad. Vi
            måste finna åtgärder för att komma till rätta med denna könssegregation.
          </note>
          <note>
            Den kanske största kvinnofällan när det gäller arbetsmarknaden
            i dag är den kraftiga övervikten av kvinnliga representanter bland
            deltidsarbetande. Det måste det göras något åt.
          </note>
          <note>
            Vi ser som sagt var problem när det sker förändringar i offentlig
            sektor.
          </note>
          <note>
            På detta finns lösningar. Lösningarna handlar inte först och
            främst om att se till att alla som har jobb skall få fortsätta
            att ha det jobbet i all framtid. Man måste inse att det kommer
            att behövas omstruktureringar och förändringar. I de här förslagen
            ingår utredningar.
          </note>
          <note>
            Den socialdemokratiska regeringen har uttalat sig för att man
            vill ha en förändring i arbetsrätten som ger rätt till mertid
            vid deltidsanställningar. Jag tror att man skall vara försiktig
            med investeringarna. Det finns en hel del inom byggsektorn som,
            precis som jag försökte säga i mitt inledningsanförande, leder
            över till underleverantörer där väldigt många kvinnor jobbar.
            Jag har själv jobbat på en gardinstångsfabrik en gång i tiden.
            Jag kan berätta att där var både en och annan kvinna som fick
            nytta av att byggandet flöt bra.
          </note>
          <note>
            Jag tror att man skall vara försiktig med generaliseringarna.
            De gynnar ingenting. Men vi är medvetna om problemen i dag.
          </note>
          <note>
            Anf. 88 INGRID BURMAN (v) replik
          </note>
          <note>
            Herr talman! Det är tråkigt om Martin Nilsson upplever att mitt
            inlägg var raljerande eller förenklat på något sätt. Det var mycket
            seriöst menat, vill jag påstå.
          </note>
          <note>
            Först och främst blev jag mycket förvånad när man väljer att
            peka ut ett utmärkt förslag, som Vänsterpartiet har lagt fram,
            nämligen att revisorerna skall titta på jämställdheten i arbetsmarknadspolitiken,
            som ett förslag till åtgärd i majoritetens motivering. Det här
            är alltså en seriös förvåning över att man behandlar frågan på
            detta sätt.
          </note>
          <note>
            När det gäller Martin Nilssons övriga kommentarer delar jag uppfattningen
            att vi skall göra något åt de deltidsarbetslösa. Vi har lagt fram
            förslagen.
          </note>
          <note>
            Jag delar Martin Nilssons uppfattning att det är ett problem
            med den könssegregerade arbetsmarknaden.
          </note>
          <note>
            Vi har lagt fram förslagen. Vi talar om detta kompetensutvecklingsprogram
            vars inriktning är att bygga broar. Vi använder t.o.m. det ordet
            i motionen. Jag delar den uppfattningen att det här är ett mycket
            seriöst och mycket stort problem, därav min förtvivlan över att
            man i betänkandet enbart registrerar problemen. Man lämnar analysen,
            men man har inga förslag till lösningar.
          </note>
          <note type="speaker">
            Anf. 89 INGEGERD SAHLSTRÖM (s)
          </note>
          <note>
            Herr talman! När man talar om en effektivare arbetsmarknadspolitik
            måste naturligtvis, som de tidigare talarna har påpekat, kvinnornas
            arbetsmarknad uppmärksammas. Jag måste erkänna att jag också blev
            besviken när jag läste propositionen och fann att kvinnoperspektivet
            i den var så litet.
          </note>
          <note>
            Men jag tycker ändå att man i utskottet i stor utsträckning har
            tagit del av sådana påpekanden som har gjorts. Bl.a. har vi socialdemokratiska
            kvinnor väckt en motion där vi har framhållit att kvinnornas arbetsmarknad
            måste ses över. Den måste kartläggas.
          </note>
          <note>
            Den måste analyseras.
          </note>
          <note>
            Vi socialdemokratiska kvinnor har krävt att kvinnornas arbetsmarknad
            skall ses över därför att vi vet att vi är inne i en föränderlig
            tid och att arbetsmarknaden kommer att se annorlunda ut i framtiden
            än den gör i dag. Men vi vidhåller att ett eget arbete och en
            egen inkomst ger frihet och oberoende i ett modernt samhälle,
            såväl åt kvinnor som åt män.
          </note>
          <note>
            Hur skall då kvinnor agera, och hur skall våra erfarenheter och
            kunskaper kunna tas till vara i en tid av sådana här förändringar?
          </note>
          <note>
            Ja, när vi skrev vår motion var det detta vi menade att man måste
            belysa för att kunna fatta bra beslut i framtiden. Vi svenska
            kvinnor är yrkesarbetande i dag, och det tänker vi förbli. Men
            vår ställning på arbetsmarknaden måste självklart stärkas. För
            det är alltjämt så att det är manliga mönster, manliga modeller
            som gäller, och den könsuppdelade arbetsmarknad som vi har kan
            man inte längre acceptera.
          </note>
          <note>
            Kvinnornas kunskaper och kvinnornas erfarenheter måste man ta
            vara på inom alla arbetsmarknadens områden, likaväl som att män
            måste ta sin del i de som vi kallar typiskt kvinnodominerade arbetena.
          </note>
          <note>
            Det är fortfarande så att kvinnor i mycket högre grad än män
            tvingas att jämka samman vardagslivets sociala behov med arbetslivets
            många gånger mycket stela organisation. Det är därför vi har de
            problem som vi har i dag, med deltidsarbete och deltidsarbetslöshet.
          </note>
          <note>
            Vi vet också att löneskillnaderna inte har minskat, utan tvärtom
            ökat under de senare åren. Det måste hända någonting, så att kvinnor
            har chansen att få lika lön som män för ett likvärdigt arbete.
          </note>
          <note>
            Väldigt många kvinnor arbetar också fortfarande i mycket tunga
            och monotona jobb. De kan vara både fysiskt och psykiskt ansträngande.
            Många av dessa kvinnor arbetar i miljöer som har skapats utifrån
            att mannen har betraktats som norm i arbetslivet.
          </note>
          <note>
            Det har mycket riktigt också påpekats här tidigare att en del
            kvinnojobb har försvunnit under de senaste åren. Det är väldigt
            många äldre kvinnor som har sett sina tidigare arbetsuppgifter
            försvinna. Det kan vara jobb inom administration, inom förvaltning
            och inom omsorg. Det är självklart att de här kvinnorna måste
            tas till vara på arbetsmarknaden även i fortsättningen.
          </note>
          <note>
            Det behövs som jag har sagt kompetensutveckling, det behövs utbildning.
          </note>
          <note>
            Vi socialdemokratiska kvinnor vill ha en utveckling som leder
            till att kvinnor inte hänvisas till lågbetalda servicejobb, vilket
            ju var på förslag för något år sedan. Vi vill inte heller bli
            hänvisade tillbaka till hemmen. Nej, vi vill vara kvar på arbetsmarknaden.
          </note>
          <note>
            Men vi vill vara med och skapa en ny arbetsmarknad.
          </note>
          <note>
            Vi har visioner om hur en framtid skall kunna se ut.
          </note>
          <note>
            Vi står på tröskeln till ett nytt sekel. Det tar inte så många
            år förrän vi är där. Vi måste vara med och skapa de nya arbetena.
            När vi skrev vår motion menade vi att man måste ha ordentliga
            analyser av många olika slag för att man skall kunna fatta ett
            genomgripande beslut för framtidens arbetsmarknad.
          </note>
          <note>
            Jag gläder mig åt att arbetsmarknadsministern har varit positiv
            och sagt att han tänker starta en utredning där man ordentligt
            ser över kvinnornas arbetsmarknadssituation.
          </note>
          <note>
            Han har också sagt att han i det sammanhanget skall fästa uppmärksamhet
            på den offentliga sektorns möjligheter i framtiden.
          </note>
          <note>
            Herr talman! Jag ser fram emot den här utredningen, och jag hoppas
            att man snabbt skall komma fram till ett resultat. Det första
            resultatet kanske blir att vi minskar könsuppdelningen på arbetsmarknaden.
          </note>
          <note>
            I detta anförande instämde Maj-Inger Klingvall,
          </note>
          <note>
            Kristina Svensson, Karin Olsson och Lilian Virgin
          </note>
          <note>
            (alla s).
          </note>
          <note>
            Anf. 90 INGRID BURMAN (v) replik
          </note>
          <note>
            Herr talman! Jag kan instämma i mycket av det som Ingegerd Sahlström
            sade i sitt anlägg från talarstolen. Liksom Ingegerd Sahlström
            är vi i Vänsterpartiet glada åt den här utredningen. Vi har biträtt
            den i utskottet. Det handlar om det långa perspektivet och om
            hur vi skall jobba på lång sikt med den viktiga frågan om en könssegregerad
            arbetsmarknad.
          </note>
          <note>
            Men vi har också ett kort perspektiv. Det handlar om alla dessa
            kvinnor som är på väg ut ur den offentliga sektorn, som befinner
            sig i arbetslösheten och som inte kan vänta på en utredning om
            hur vi i framtiden skall bryta könssegregationen.
          </note>
          <note>
            Detta är anledningen till att vi i Vänsterpartiet har lagt konkreta
            förslag när det gäller kompetensutveckling, när det gäller mer
            bidrag till kommunerna och när det gäller att värna kvinnors arbetstillfällen.
            Vi vill värna och lyfta fram de kvinnliga arbetstillfällena i
            lika hög grad som vi vill göra det med de manliga arbetstillfällena.
            Det här betänkandet speglar en oerhörd feghet i det fallet.
          </note>
          <note>
            Det skulle glädja mig ofantligt mycket om Ingegerd Sahlström
            för kvinnoförbundets räkning också omsatte sina ord i praktisk
            handling och stödde
          </note>
          <note>
            Vänsterpartiets konkreta förslag för att i dag börja arbeta med
            det kortsiktiga perspektivet. Då kan vi gemensamt också driva
            de långsiktiga frågorna. Det här gäller de flesta av de förslag
            som Ingegerd Sahlström lyfter fram från talarstolen. Hon talar
            om lönediskriminering: Vi har lagt ett förslag. Hon talar om deltidsarbetslösa:
            Vi har lagt ett förslag.
          </note>
          <note type="speaker">
            Anf. 91 INGEGERD SAHLSTRÖM (s)
          </note>
          <note>
            replik
          </note>
          <note>
            Herr talman! Jag tror precis som Ingegerd Burman att vi två i
            grund och botten har väldigt lika uppfattningar i de här frågorna.
          </note>
          <note>
            I det Socialdemokratiska kvinnoförbundet har vi under ett långt
            antal år arbetat med frågor som gäller kvinnor och kvinnors arbetsmarknad.
            Jag tycker att vi genom det långsiktiga arbete som vi har utfört
            kan ta åt oss av en del av det positiva som har hänt på kvinnornas
            arbetsmarknad. Det vi vill göra i dag är att se till att vi får
            en ännu mer jämställd arbetsmarknad.
          </note>
          <note>
            Våra mål, dina och mina, är säkert mycket lika, men vi har olika
            medel för att nå dit.
          </note>
          <note>
            Anf. 92 INGRID BURMAN (v) replik
          </note>
          <note>
            Herr talman! Det är som Ingegerd Sahlström anger. Vi har olika
            medel för att nå fram, målen har vi tillsammans.
          </note>
          <note>
            Vänsterpartiet anser att den könssegregerade arbetsmarknaden
            och dess effekter är synliga i dag. Den behöver vi inte utreda.
            Vi måste värdesätta kvinnors arbetstillfällen lika mycket som
            vi värdesätter männens arbetstillfällen.
          </note>
          <note>
            Vi investerar i dag på ett mycket klokt och riktigt sätt för
            att skapa arbetstillfällen för män, och vi sitter med armarna
            i kors och ser kvinnors arbetstillfällen försvinna bort. Då är
            det inte läge för utredningar, utan det är läge för investeringar.
            Medlet heter att vi måste sätta ekonomiska resurser bakom orden.
            Annars riskerar vi att våra åsikter enbart blir en politisk pamflett
            på jämställdhetens altare, och det vore tråkigt.
          </note>
          <note>
            Vi behöver sätta fokus på de hundratusentals kvinnor som i dag
            finns i den öppna arbetslösheten.
          </note>
          <note>
            Jag hade förväntat mig att Socialdemokratiska kvinnoförbundet
            skulle driva dessa frågor tillsammans med Vänsterpartiet, efter
            att ha lyssnat på Ingegerd
          </note>
          <note>
            Sahlström i talarstolen.
          </note>
          <note type="speaker">
            Anf. 93 INGEGERD SAHLSTRÖM (s)
          </note>
          <note>
            replik
          </note>
          <note>
            Herr talman! Den allra viktigaste frågan är arbete och sysselsättning
            åt alla. I propositionen och i betänkandet finns det ändå förslag
            som gör att också kvinnor kan få möjligheter utifrån de förutsättningarna.
          </note>
          <note>
            Jag vill påpeka att vi behöver ha en djupare analys av kvinnornas
            arbetsmarknad. Även om vi i dag vet väldigt mycket behöver vi
            samla ihop hela vår kunskap och få en samlad bild där många olika
            faktorer vävs samman så att vi i framtiden kan få en arbetsmarknad
            som är lika bra för både kvinnor och män.
          </note>
          <note type="speaker">
            Anf. 94 TANJA LINDERBORG (v)
          </note>
          <note>
            Herr talman! Vi har, som vi alla vet, en mycket bekymmersam arbetslöshetssituation,
            med en för svenska förhållanden unik hög arbetslöshet.
          </note>
          <note>
            Arbetslösheten är dock inte jämnt fördelad. Vissa grupper är
            väsentligt hårdare drabbade än andra. Hit hör utan tvekan de människor
            som har någon form av handikapp. Bland dessa är arbetslösheten
            väsentligt högre än genomsnittet.
          </note>
          <note>
            I det betänkande vi nu diskuterar, är det framför allt på två
            punkter som jag är mycket kritisk till utskottsmajoritetens förslag.
            Det gäller dels neddragningarna för Samhall, dels sänkningen av
            taket för lönebidragen.
          </note>
          <note>
            Samhall driver en mycket bra verksamhet, som ger meningsfulla
            arbeten åt många människor som annars skulle stå utanför den ordinarie
            arbetsmarknaden.
          </note>
          <note>
            Effektivisering av verksamheten sker kontinuerligt, och trots
            den rådande arbetsmarknadssituationen ökar antalet arbetstagare
            som går från anställning i Samhall till arbete på den ordinarie
            arbetsmarknaden. Man har alltså lyckats med utslussningsarbetet.
            Detta är ett mycket gott betyg åt Samhalls verksamhet.
          </note>
          <note>
            Att nu minska anslagen till Samhall är inte samhällsekonomiskt
            motiverat. Tvärtom är en sådan åtgärd kontraproduktiv. Självklart
            skall vi ha ett tryck på Samhall att fortsätta rationalisera verksamheten
            och öka produktiviteten. Det måste alla verksamheter kontinuerligt
            utsättas för. Men det ekonomiska utrymme som uppstår genom ökad
            produktivitet och bättre effektivitet bör inte dras in till statskassan
            utan i stället användas för att bereda fler människor jobb inom
            Samhall. Det är en samhällsekonomiskt klok politik.
          </note>
          <note>
            Utskottsmajoriteten ställer sig också bakom, vilket jag beklagar,
            regeringens förslag om att sänka taket för bidrag till anställningar
            med lönebidrag från 90 %
          </note>
          <note>
            till 80 %. Detta är mycket beklagligt. Detta kommer att drabba
            många av de arbetstagare som har lönebidrag mycket hårt. Inom
            olika ideella organisationer, inte minst inom handikapprörelsen,
            finns relativt många anställda med lönebidrag. Det är inom ett
            brett spektrum av föreningslivet, inte bara handikapprörelsen,
            utan också idrottsrörelsen, andra ideella organisationer och politiska
            organisationer, osv. Dessa organisationer har oftast inte ekonomiska
            resurser att ta på sig en ökad lönekostnad för sina anställda.
          </note>
          <note>
            Resultatet kommer därför att bli - jag har redan fått flera signaler
            om det - antingen sänkta löner eller, vilket är troligare, att
            många kommer att avskedas och ställas utan jobb i ganska stor
            omfattning. Dessa folkrörelser har nämligen inte råd att ta på
            sig en ökad kostnad, även om dessa människor gör en mycket bra
            arbetsinsats och sköter sina jobb utmärkt. Den ideella sektorn
            är sådan, att det inte finns några ekonomiska resurser att betala
            högre lönekostnader för. Det kommer alltså att resultera i att
            människor med olika slag av arbetshandikapp avskedas. Jag tycker
            att det är både grymt och onödigt. Det finns inga samhällsekonomiska
            vinster med ett sådant förfaringssätt.
          </note>
          <note>
            Herr talman! Det var jag som sade det jag nyss sade, men det
            var inte mina ord. Jag har ordagrant använt mig av Elving Anderssons
            anförande från den 22
          </note>
          <note>
            mars i år när arbetsmarknadsutskottets betänkande
          </note>
          <note>
            AU12 debatterades. Jag vet inte om det är tillåtet, men jag instämde
            då i varenda stavelse som Elving
          </note>
          <note>
            Andersson sade, och jag gör det i dag också. Men det märkliga
            är, att på tio veckor och två dagar har Centerpartiet lyckats
            ändra uppfattning när det gäller handikappades möjligheter till
            arbete.
          </note>
          <note>
            Nu är tråkigt nog inte Elving Andersson här i kammaren. Jag hade
            tänkt ställa en fråga till honom, men eftersom han inte är här
            gör jag det till ett påstående: I sin iver att få komma in i kanslihusvärmen
            har
          </note>
          <note>
            Centerpartiet offrat de handikappade.
          </note>
          <note>
            Vänsterpartiet säljer inte ut de handikappade. Vi vidhåller vår
            ståndpunkt när det gäller ersättningsnivån på lönebidragen och
            besparingarna inom Samhall.
          </note>
          <note>
            Därför har vi också anvisat 500 000 miljoner kronor mer än regeringen,
            och vi avvisar också bestämt förslaget om engångsvis besparing
            på Samhall. Annars är man inte trovärdig.
          </note>
          <note>
            Herr talman! Vi delar regeringens uppfattning när det gäller
            att vidga kretsen för lönebidrag till att omfatta även äldre.
            Däremot är vi oerhört förvånade över att regeringen inte skickar
            med pengar till Arbetsmarknadsverket. Vad är det man har valt
            att göra i stället? Jo, regeringen lägger över ansvaret på den
            enskilde arbetsförmedlaren att hålla auktion på handikappad arbetskraft,
            eftersom regeringen anser att det blir än mer angeläget att arbetsplaceringarna
            sker hos företag som kan ta så stor del som möjligt av lönekostnaden.
            Tankarna går tillbaka till den tid då sockenstämman auktionerade
            bort den som inte kunde göra rätt för sig till bonden eller storgodsägaren
            som begärde lägst ersättning. I det här fallet handlar det om
            företag som begär lägsta möjliga statsbidrag.
          </note>
          <note>
            Herr talman! Det är kolossalt tråkigt att behöva säga det, men
            jag är oerhört besviken på socialdemokraterna som sviker den grupp,
            som tillsammans med invandrarna, alltid står allra sist i arbetslöshetskön,
            oavsett konjunkturläge.
          </note>
          <note>
            Avslutningsvis har jag inga yrkanden, utan jag instämmer självfallet
            i Hans Anderssons tidigare yrkanden.
          </note>
          <note>
            Anf. 95 MARTIN NILSSON (s) replik
          </note>
          <note>
            Herr talman! Nu är ju inte Elving Andersson här.
          </note>
          <note>
            Jag har ingen anledning att tala för Elving Andersson, utan jag
            talar för mig själv. Såvitt jag kan erinra mig har Elving Andersson
            i ett tidigare replikskifte med
          </note>
          <note>
            Dan Ericsson redogjort för Centerns syn på problematiken kring
            detta.
          </note>
          <note>
            Detta är en åtgärd som precis som många andra åtgärder är sådant
            som man helst inte skulle vilja göra. Det är klart att besparingarna
            slår, och besparingarna drabbar helt uppenbart någon. Varje gång
            det skall göras en besparing kan man alltid göra en beräkning
            av vad som på ett antal års sikt kan betraktas som samhällsekonomiskt
            lönsamt.
          </note>
          <note>
            Det är väldigt många delar av besparingar och budgetförstärkningar
            som man kan vara tveksam till vad de får för konsekvenser i ett
            längre perspektiv.
          </note>
          <note>
            Man kan diskutera neddragningar inom utbildningssystemet och
            fundera på om det på längre sikt är samhällsekonomiskt lönsamt.
            Det är det knappast.
          </note>
          <note>
            Problemet är att vi befinner oss i ett sådant statsfinansiellt
            läge att vi är tvungna att gå in på vart enda litet område i hela
            statsbudgeten och leta besparingar.
          </note>
          <note>
            Om man då som exempelvis när det gäller Samhall har haft ett
            ganska starkt positivt resultat de senaste två åren är det klart
            att det också kommer att ske en diskussion om vilket utrymme det
            finns att ta.
          </note>
          <note>
            Där kommer man att bli utsatt för sparkrav. Så enkelt är det.
            Det är inget som känns speciellt roligt eller glädjande, utan
            det gäller bara att klara statsfinanserna.
          </note>
          <note>
            Även på lönebidragssidan tror jag att man kanske är litet väl
            kategorisk när man talar om avskedanden.
          </note>
          <note>
            Jag tror att det finns ganska många föreningar - jag har själv
            erfarenhet som arbetsgivare för lönebidragsanställda - som försöker
            göra ansträngningar.
          </note>
          <note>
            På samma sätt som staten/samhället försöker göra ansträngningar
            för att få statens ekonomi att gå ihop, samtidigt som en hyfsad
            arbetslöshetssituation klaras, kommer det att finnas ansträngningar
            i föreningar att försöka klara anställningar. De här åren innebär
            en uppoffring, precis som det blir en uppoffring för hela samhället
            under de närmaste åren.
          </note>
          <note>
            Anf. 96 TANJA LINDERBORG (v) replik
          </note>
          <note>
            Herr talman! Jag har i åratal jobbat med förhandlingar och lönebidrag.
            Själv har jag tvingats medverka till att en arbetshandikappad
            kvinna fick lämna sin arbetsplats på en statlig myndighet när
            det blev en sänkning från 100 % till 90 %. Det fanns inte ekonomiska
            marginaler att klara det. Så är det faktiskt.
          </note>
          <note>
            Jag hävdar, och där är jag inte ensam, att det är samhällsekonomiskt
            lönsamt att låta handikappade gå i jobb i stället för att de skall
            välja alternativet förtidspensionering, som ju blir mycket dyrare
            för samhället.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 juni.)
          </note>
          <note>
            8 § Organisationen för säkerhet och samarbete i Europa år 1994
          </note>
          <note>
            Föredrogs
          </note>
          <note>
            Utrikesutskottets betänkande 1994/95:UU23
          </note>
          <note>
            Organisationen för säkerhet och samarbete i Europa år 1994 (prop.
            1994/95:163)
          </note>
          <note type="speaker">
            Anf. 97 KRISTINA SVENSSON (s)
          </note>
          <note>
            Herr talman! För första gången behandlar riksdagen en skrivelse
            från regeringen om verksamheten i
          </note>
          <note>
            Organisationen för säkerhet och samarbete i Europa,
          </note>
          <note>
            OSSE.
          </note>
          <note>
            Redogörelsen avser i huvudsak verksamheten år
          </note>
          <note>
            1994, men i skrivelsen görs även en historisk tillbakablick.
            En framåtsyftande analys om OSSE:s säkerhetspolitiska roll i Europa
            är också inkluderad i den här skrivelsen.
          </note>
          <note>
            Utskottet välkomnar regeringens initiativ att på det här sättet
            synliggöra verksamheten inom OSSE.
          </note>
          <note>
            Vi har från riksdagen, särskilt från Parlamentarikerdelegationen,
            framfört önskemål om just en sådan här redovisning och utgår från
            att regeringen även fortsättningsvis årligen återkommer till riksdagen
            med en skrivelse om verksamheten inom OSSE.
          </note>
          <note>
            Det är i år 20 år sedan toppmötet i Helsingfors, då
          </note>
          <note>
            34 europeiska och nordamerikanska statschefer undertecknade slutakten
            från Konferensen om säkerhet och samarbete i Europa. Det innebar
            att samtliga länder i
          </note>
          <note>
            Europa - utom Albanien - samt USA och Kanada, som också deltog,
            godkände den överenskommelse som var grunden för ESK. Det viktigaste
            från slutdokumentet är förmodligen att man här klart markerade
            att principen om mänskliga rättigheter inte enbart är ett lands
            interna angelägenheter.
          </note>
          <note>
            Tio år senare var Stockholm värd för den stora konferens som
            inledde en ny fas för ESK. Nedrustningsfrågorna stod då på dagordningen.
          </note>
          <note>
            År 1990 lades grunden för det nya ESK i samband med att Parisstadgan
            antogs. Den innebar ett erkännande av en värdegemenskap kring
            demokratins och rättsstatens ideal och kring respekten för de
            mänskliga rättigheterna.
          </note>
          <note>
            ESK byggde successivt upp instrument för konflikthantering. Dessa
            skulle ge ESK möjlighet att agera på alla stadier av en konflikt;
            från tidig förvarning via konfliktförebyggande åtgärder, konflikthantering
            och fredsbevarande insatser till deltagande i ett återuppbyggnadsskede.
          </note>
          <note>
            Vid toppmötet i Budapest i december förra året övergick ESK slutligen
            från att vara en diplomatkonferens till att vara en internationell
            organisation. För närvarande består medlemskretsen av 52 medlemsstater
            - exklusive f.d. Jugoslavien som är suspenderat.
          </note>
          <note>
            OSSE har i dag missioner och är direkt engagerat och representerat
            på Balkan och i Baltikum samt i
          </note>
          <note>
            Moldova, Ukraina, Georgien, Nagorno-Karabach och
          </note>
          <note>
            Tadjikistan.
          </note>
          <note>
            Fram till juni 1993 fanns även ESK i Kosovo, i
          </note>
          <note>
            Sandjak och Vojvodina. Men Belgradregeringen vägrade fortsatt
            närvaro. Nu planerar man också en mission i Tjetjenien.
          </note>
          <note>
            OSSE har ett fast sekretariat i Wien, och i Warszawa har man
            ett kontor för frågor som rör demokrati och mänskliga rättigheter.
            Minoritetskommissarien, som arbetar med nationella minoriteters
            rättigheter, har sitt säte i Haag.
          </note>
          <note>
            OSSE är en av flera aktörer på den säkerhetspolitiska arenan.
            De komparativa fördelar som kännetecknar OSSE är framför allt
            att organisationen omfattar samtliga europeiska stater, de nya
            nationer som tidigare fanns inom Sovjetunionen samt USA och
          </note>
          <note>
            Kanada. OSSE utgör alltså ett forum där alla finns med.
          </note>
          <note>
            Budapestmötet i december 1994 bekräftade också att OSSE är den
            övergripande säkerhetsorganisationen i Europa.
          </note>
          <note>
            Beslutsordningen inom OSSE utgår från konsensusprincipen. Denna
            princip har luckrats upp något och innebär nu att man tillämpar
            konsensus minus 1. I
          </note>
          <note>
            en sådan beslutsordning finns det naturligtvis både fördelar
            och nackdelar. Den stora fördelen och vinsten är naturligtvis
            samförståndet i sig, att man genom kompromissen når fram till
            en gemensam kärna och att alla omfattar ett sådant beslut. Men
            samförståndslösningar kan bli urvattnade. Beslutsprocessen kan
            bli tidsödande, och den kan t.o.m. förlama organisationen. Dessa
            farhågor har uppmärksammats av OSSE:s parlamentarikerförsamling.
            Vi förordar att beslutsordningen reformeras.
          </note>
          <note>
            Parlamentarikerförsamlingen är en av de yngre institutionerna
            i OSSE-familjen. För närvarande består församlingen av 312 ledamöter.
            Man har årligen session första veckan i juli. Nästa år samlas
            församlingen till möte här i Stockholm.
          </note>
          <note>
            Parlamentet arbetar alltså under mera flexibla former än moderorganisationen.
            Vi har en beslutsordning där majoritetsbeslut är avgörande.
          </note>
          <note>
            Man skall se parlamentarikerförsamlingen som ett komplement till
            OSSE. Den parlamentariska dimensionen är enligt min mening nödvändig
            för att förankra OSSE-processen i medlemsstaterna. Under senare
            år har enskilda organisationer som arbetar med fredsoch konfliktlösning
            knutits närmare OSSE.
          </note>
          <note>
            Nästa ärende här i kammaren handlar om mänskliga rättigheter.
            Där finns det ett avsnitt om Turkiet.
          </note>
          <note>
            Frågan om brott mot de mänskliga rättigheterna i
          </note>
          <note>
            Turkiet har tagits upp av OSSE vid ett flertal tillfällen. Den
            s.k. Moskvamekanismen har inte kunnat utlösas på grund av att
            inte tillräckligt många medlemsstater ställt upp på att tillämpa
            den. Det skulle ha inneburit att OSSE skickade en expertdelegation
            för att utreda de brott som Turkiet anklagas för. Men när det
            inte var möjligt sände parlamentarikerförsamlingen en grupp om
            nio parlamentariker för att inför mötet nu i juli i Ottawa kunna
            lämna en rapport om förhållandena i Turkiet. Delegationen återkom
            nyligen och kunde då rapportera i frågan att de nationella minoriteternas
            rättigheter är starkt begränsade. Likaså är yttrandefriheten beskuren,
            och kurdiska parlamentariker sitter fängslade. Dessutom förekommer
            tortyr.
          </note>
          <note>
            Turkiet har som medlem i OSSE förpliktat sig att efterleva Parisstadgan.
            För att kunna göra det måste emellertid den turkiska konstitutionen
            ändras. Man arbetar nu med det, bl.a. på uppmaning inte bara av
          </note>
          <note>
            OSSE utan naturligtvis även av Europarådet och Europaparlamentet.
          </note>
          <note>
            Herr talman! Det är min absoluta övertygelse att
          </note>
          <note>
            OSSE har en stor och avgörande roll att spela för säkerhet och
            stabilitet i vår del av världen.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 98 HELENA NILSSON (c)
          </note>
          <note>
            Herr talman! Det är viktigt att regeringen årligen till oss i
            riksdagen lämnar en sådan här redovisning för verksamheten i OSSE.
            Därmed får riksdagen möjlighet att följa arbetet och att debattera
            vad som händer inom OSSE.
          </note>
          <note>
            Under det gångna året slog toppmötet i Budapest i december 1994
            fast att OSSE skall vara en övergripande europeisk säkerhetsorganisation
            baserad på
          </note>
          <note>
            OSSE:s breda säkerhetsbegrepp och dess gemensamma värderingar.
          </note>
          <note>
            Toppmötet beslutade också att öppna vägen för en fredsbevarande
            operation i Nagorno-Karabach, där
          </note>
          <note>
            Sverige har spelat en mycket viktig roll för att detta skall
            kunna genomföras.
          </note>
          <note>
            Några veckor efter toppmötet utbröt kriget i
          </note>
          <note>
            Tjetjenien. Till en början reagerade såväl OSSE som världssamfundet
            långsamt. Men under våren har
          </note>
          <note>
            OSSE kommit att spela en mycket viktig roll - en roll som kan
            komma att visa att OSSE har en unik uppgift i att arbeta i en
            väpnad intern konflikt för att nå en fredlig lösning.
          </note>
          <note>
            I skrivelsen från regeringen redovisas också områden där toppmötet
            inte ledde till resultat. Det är viktigt att visa att man har
            ambitioner men att man inte alltid uppnår resultat. Ibland tycker
            jag att man i den offentliga debatten gärna vill framhålla alla
            misslyckanden när det gäller sådana här internationella samarbetsorgan.
            Det är alltså viktigt att vara öppen och att även visa negativa
            resultat.
          </note>
          <note>
            OSSE är en mycket ung organisation som, som det står i skrivelsen,
            har en liten administration. Men förhoppningarna från oss i medlemsländerna
            ligger i att OSSE kan utvecklas till en effektiv organisation
            som också skaffar sig kunskap och kompetens i fråga om tidig konflikthantering.
            Dessutom gäller det att utarbeta kontaktsystem för att samla upp
            tidiga varningssignaler om hotande konflikter.
          </note>
          <note>
            OSSE:s samarbete med frivilliga organisationer bör utvecklas
            i detta arbete, men också i många andra viktiga arbeten som gäller
            konflikthantering. Det är en fråga som intresserar inte minst
            OSSE:s parlamentarikerförsamling.
          </note>
          <note>
            I skrivelsen redovisas också regeringens syn på toppmötets beslut
            att inför 1996 års toppmöte ha genomfört en granskning av den
            ryska federationens förslag om en Europas säkerhetsmodell för
            nästa århundrade. Det skulle enligt regeringen innebära en alleuropeisk
            dialog om olika säkerhetspolitiska problem i Europa efter det
            kalla kriget - en dialog som kan föras mellan OSSE:s 52 stater.
          </note>
          <note>
            Det känns angeläget för mig att föra upp detta i den här debatten.
            Det känns också angeläget för oss i
          </note>
          <note>
            Centerpartiet att detta uppmärksammas som ett komplement till
            att samma debatt förs inom EU, VEU och
          </note>
          <note>
            NATO, där dock bara hälften av antalet stater kan delta. Den
            här dialogen innebär också att alla Europas stater kan diskutera
            nästa århundrades europeiska säkerhetsmodell.
          </note>
          <note>
            Fru talman! Med detta yrkar jag bifall till utskottets hemställan
            om att denna skrivelse läggs till handlingarna.
          </note>
          <note>
            Anf. 99 BODIL FRANCKE
          </note>
          <note>
            OHLSSON (mp)
          </note>
          <note>
            Fru talman! Jag skulle egentligen kunna säga att jag instämmer
            med de föregående talarna som gett en så uttömmande bild av OSSE
            och av den stora nytta som vi här i Europa kan ha av OSSE.
          </note>
          <note>
            Det är bara ett par saker som slog mig när jag läste redogörelsen
            om OSSE och som jag vill lyfta fram här. Det gäller det som jag
            uppfattade som OSSE:s visioner. Man talar nämligen om den mänskliga
            dimensionen och om den ekonomiska dimensionen.
          </note>
          <note>
            Den mänskliga dimensionen innefattar mänskliga rättigheter, minoritetsfrågor,
            demokratisk dimension och rättsstatens uppbyggnad. Den handlar
            också om vikten av att ha observatörer vid olika rättegångar i
          </note>
          <note>
            Europa.
          </note>
          <note>
            Den ekonomiska dimensionen är nästan djärvare.
          </note>
          <note>
            Den säger att tekniskt, vetenskapligt arbete och miljö är väldigt
            viktigt. Det här är någonting som vi har sett överallt i världen
            när det gäller dammbyggen eller andra stora projekt; det blir
            nästan alltid en stor konflikt mellan det tekniska, vetenskapliga
            arbetet och miljön. Detta fanns egentligen med i ESK, men det
            hade en undanskymd roll och mycket mindre betydelse. Det är en
            av de saker som jag tycker att det är väldigt viktigt att OSSE
            har påpekat.
          </note>
          <note>
            I övrigt tror jag också att en liten administration -
          </note>
          <note>
            som OSSE har - tillsammans med det sätt man arbetar på, gör att
            man kan komma fram till snabba beslut.
          </note>
          <note>
            Jag tror också att OSSE är en flexibel institution.
          </note>
          <note>
            Det står också, när det gäller t.ex. de fredsbevarande åtgärderna,
            att OSSE har ett nära samarbete med FN och Europarådet och att
            vissa konfliktfrågor kan hänskjutas till säkerhetsrådet.
          </note>
          <note>
            Med detta yrkar jag också bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 juni).
          </note>
          <note>
            9 § Mänskliga rättigheter, m.m.
          </note>
          <note>
            Föredrogs
          </note>
          <note>
            Utrikesutskottets betänkande 1994/95:UU24
          </note>
          <note>
            Mänskliga rättigheter, m.m.
          </note>
          <note type="speaker">
            Anf. 100 INGER KOCH (m)
          </note>
          <note>
            Fru talman! För människor runt om i världen innebär respekt för
            mänskliga rättigheter och demokrati att i det vardagliga livet
            fritt få säga sin mening, att fritt rösta på det parti man vill,
            att få en advokat när man står inför rätta, att slippa övergrepp
            och att, om det inträffar, vara säker på att det åtgärdas.
          </note>
          <note>
            För allt fler människor i världens länder håller detta i dag
            på att bli en verklighet. Demokratin har gjort dramatiska framsteg.
            Allt fler av världens länder styrs i dag av regeringar som utsetts
            av folken i fria val. I många av de forna diktaturerna pågår nu
            förberedelser för val till parlament och lokala demokratiska församlingar
            och för val till president.
          </note>
          <note>
            Det är viktigt att komma ihåg att respekten för varje människas
            värde, åsikter och rättigheter - oavsett kön, ålder, ras och etnisk
            tillhörighet - har sin fasta grund i ett demokratiskt styrelsesätt
            och i rättssamhället. Att man kan hävda och utöva sina mänskliga
            rättigheter är en naturlig del i demokratins verksamhet och utveckling.
          </note>
          <note>
            Trots denna glädjande utveckling i riktning mot demokrati och
            ökad respekt för de mänskliga fri- och rättigheterna tvingas vi
            konstatera att människors grundläggande rättigheter fortfarande
            kränks och förnekas överallt i världen. Det gäller framför allt
            de medborgerliga och politiska rättigheterna, men även de ekonomiska,
            sociala och kulturella rättigheterna.
          </note>
          <note>
            Världens länder har genom olika konventioner inom FN-systemets
            ram, inom Europarådet och inom andra internationella och regionala
            sammanslutningar antagit folkrättsliga regler som är ägnade att
            skydda och värna den enskilda människans rätt. Men efterlevnaden
            av dessa grundläggande internationella regler är dålig.
          </note>
          <note>
            Vi behöver bara läsa dagstidningarna eller följa
          </note>
          <note>
            TV:s nyhetssändningar för att uppleva att allvarliga övergrepp
            mot de mänskliga rättigheterna förekommer över hela världen i
            form av åsiktsförtryck, tortyr, försvinnanden, fängslanden utan
            rättegång och mord utförda av regeringsanknutna dödspatruller.
          </note>
          <note>
            Det finns också bevis för att massmord har utförts av regeringsstyrkor
            och att enskilda personer - män, kvinnor och barn - med berått
            mod har dödats av sina egna regeringar.
          </note>
          <note>
            I Amnesty Internationals nyligen publicerade rapport om situationen
            i Iran bekräftas återigen att regimens omfattande och grova kränkningar
            av de mänskliga rättigheterna fortsätter. Förtrycket mot religiösa
            minoriteter ökar, liksom det systematiska förtrycket av landets
            kvinnor. Regimen fortsätter att fängsla och avrätta människor
            av politiska skäl, och all politisk opposition är förbjuden.
          </note>
          <note>
            I Burma fortsätter trots FN:s fördömande landets militärregim
            sina övergrepp mot oppositionen bl.a.
          </note>
          <note>
            genom summariska avrättningar och tortyr. Hundratals politiska
            fångar sitter fortfarande i fängelse.
          </note>
          <note>
            På Kuba fortsätter det allvarliga kränkningarna av de mänskliga
            rättigheterna. Landets politiska system tillåter fortfarande inte
            några grundläggande demokratiska fri- och rättigheter, vilket
            bekräftas i den senaste rapporten från FN:s särskilda rapportör
            för
          </note>
          <note>
            Kuba.
          </note>
          <note>
            De folkmord som begåtts i Rwanda, Burundi och
          </note>
          <note>
            Bosnien-Hercegovina har upprört oss alla och också fördömts av
            världssamfundet.
          </note>
          <note>
            Detta, fru talman, är bara några exempel på hur människors grundläggande
            fri- och rättigheter kränks.
          </note>
          <note>
            I utskottsbetänkandet redogörs också utförligt för den otillfredsställande
            situationen när det gäller respekt för mänskliga rättigheter i
            många av världens länder.
          </note>
          <note>
            Samtidigt kan vi konstatera att ett grundläggande internationellt
            regelverk för skydd av de mänskliga rättigheterna i dag finns.
            Det fortsatta arbetet kan därför koncentreras på att få världens
            länder att leva upp till sina åtaganden och att få fler länder
            att underteckna de befintliga internationella konventionerna.
          </note>
          <note>
            I biståndsdebatten betonade vi moderater hur viktigt det är att
            stödja en utveckling mot demokrati, mänskliga rättigheter och
            konfliktlösningar i världens länder, både därför att demokrati
            och respekt för mänskliga rättigheter i sig är viktiga och därför
            att det också är ett viktigt bidrag till ekonomisk utveckling
            och fattigdomsbekämpning.
          </note>
          <note>
            Framsteg på dessa områden är enligt vår mening själva förutsättningen
            för en hållbar social utveckling.
          </note>
          <note>
            Dagens konflikter eller hot om konflikter orsakas i flera fall
            av att regeringarna inte accepterar sina minoritetsbefolkningar.
            Minoritetsfrågorna kommer att spela en viktig roll såväl i europeisk
            politik som i världen i övrigt under en lång tid framöver. Bertil
          </note>
          <note>
            Persson kommer senare i debatten att mer utförligt belysa denna
            fråga.
          </note>
          <note>
            Fru talman! Sveriges riksdag och regering måste starkt reagera
            på alla former av förtryck och brott mot mänskliga rättigheter.
            Att inom FN-systemet, i samarbetet inom EU och inom andra internationella
            organisationer ständigt bidra till att debatten aldrig tystnar,
            att länder som förtrycker sina medborgare ständigt blir påminda
            om att detta aldrig kan accepteras är ett sätt för Sverige att
            reagera.
          </note>
          <note>
            Att initiera och skapa en debatt bland människor i det vardagliga
            livet är ett annat sätt att visa vårt engagemang för dessa viktiga
            frågor.
          </note>
          <note>
            Dialogen, samarbetet och den långsiktiga påverkan är likväl de
            medel som bäst gagnar utvecklingen mot ökade fri- och rättigheter
            i de länder där förhållandena ännu inte är tillfredsställande.
            Isolering är i regel inte rätt metod för att få till stånd en
            förbättring.
          </note>
          <note>
            Tvärtom kan detta bidra till att ett lands diktatur får anledning
            att göra landet ännu mera slutet och därigenom förhindra att information
            om fri- och rättigheter i världen i övrigt når medborgarna.
          </note>
          <note>
            Avbrytande av de ekonomiska förbindelserna leder ofta till att
            diktaturen fördjupas och situationen vad gäller mänskliga rättigheter
            förvärras. Regimen kan skylla problemen på utlandet.
          </note>
          <note>
            Genom frihandelsavtal och tullunioner bidrar man tvärtom till
            att öka demokratin och respekten för mänskliga rättigheter. Endast
            i yttersta nödfall skall sanktioner och bojkott vara ett medel
            för att påverka ländernas utveckling och då vara internationellt
            beslutad av FN:s säkerhetsråd för att få effekt.
          </note>
          <note>
            Den europeiska unionen utvecklar en målmedveten strategi för
            att stödja utvecklingen i Medelhavsområdet. Avsikten är att vidga
            handelsförbindelserna för att främja både ekonomi och inte minst
            demokrati och mänskliga rättigheter.
          </note>
          <note>
            I dialogen med Europas partner i Medelhavsområdet är det viktigt
            att just frågor om mänskliga rättigheter och demokrati kraftfullt
            betonas. Den hittillsvarande utvecklingen visar entydigt att det
            inte räcker med stort tillflöde av kapital i form av oljeintäkter
            eller bistånd. Sker inte en demokratisk utveckling och en kraftig
            förbättring av respekten för mänskliga rättigheter kommer södra
            och östra delen av Medelhavsområdet att fortsätta att vara en
            instabil region.
          </note>
          <note>
            Sverige bör i sitt agerande inom ramen för EU:s
          </note>
          <note>
            Medelhavspolitik betona respekten för mänskliga rättigheter och
            demokrati som en förutsättning för en stabil långsiktig utveckling.
          </note>
          <note>
            Till sist, fru talman, vill jag kommentera den moderata reservationen.
          </note>
          <note>
            FN är i dag inblandat i en rad länder som övervakare och medlare
            vid pågående fredsprocesser och demokratiseringssträvanden i forna
            diktaturer runt om i världen. Samtidigt ställs allt fler krav
            på organisationen från nationer och olika folkgrupper i världen
            att FN skall engagera sig för att åstadkomma hållbara lösningar
            när nya hot och konflikter uppstår.
          </note>
          <note>
            FN:s roll som konfliktlösare och fredsbevarare behöver stärkas.
            Detta kan endast ske genom en effektivisering och koncentration
            av verksamheten.
          </note>
          <note>
            Sverige har tillsammans med de övriga nordiska länderna tidigare
            tagit fram förslag som skulle kunna bidra till detta.
          </note>
          <note>
            Prioriteringar av verksamheten, hårdare kontroll av sekretariatet
            och en förbättrad budgetdiciplin är nödvändiga reformer som måste
            genomföras för att
          </note>
          <note>
            FN skall kunna möta den nya tidens krav.
          </note>
          <note>
            Endast ett fåtal av medlemsländerna betalar i dag de bidrag som
            man förbundit sig att göra. FN har betydande ekonomiska problem.
            Vi tycker därför inte att det i detta läge är rimligt att begära
            av FN och dess medlemsstater att dagens knappa resurser skall
            användas för ytterligare en stor internationell konferens, som
            utskottets majoritet vill ge regeringen till känna.
          </note>
          <note>
            På övriga punkter, fru talman, yrkar jag bifall till hemställan
            i utskottets betänkande.
          </note>
          <note>
            Anf. 101 KARL-GÖRAN
          </note>
          <note>
            BIÖRSMARK (fp)
          </note>
          <note>
            Fru talman! I år är det 50 år sedan FN bildades. Vi har halvsekelsjubileumsår
            i år. Under detta år får FN
          </note>
          <note>
            också motta mycket kritik, och man lever under stress och stora
            ekonomiska svårigheter, precis som Inger
          </note>
          <note>
            Koch nyligen framförde här.
          </note>
          <note>
            Efter andra världskrigets ohyggliga lidanden hoppades man på
            att människans förnuft skulle få råda och att de grymma brott
            mot mänskliga rättigheter som då hade ägt rum aldrig mer skulle
            upprepas. Det var i den andan man stiftade FN.
          </note>
          <note>
            I Förenta nationernas allmänna förklaring om de mänskliga rättigheterna,
            som antogs den 10 december
          </note>
          <note>
            1948, lade man i 30 artiklar fast vad som fortsättningsvis skulle
            vara rättesnöre för FN:s medlemsländer. Jag tror att det kan vara
            bra att ibland påminnas om vad man då kom överens om. Många av
            de länder som vi i dag kritiserar är ju undertecknare av dessa
            dokument.
          </note>
          <note>
            Rättighetsförklaringen inleds med följande ord:
          </note>
          <note>
            "Enär erkännandet av det inneboende värdet hos alla medlemmar
            av människosläktet och av deras lika och oförytterliga rättigheter
            är grundvalen för frihet, rättvisa och fred i världen - - - kungör
            generalförsamlingen denna allmänna förklaring om de mänskliga
            rättigheterna såsom en gemensam riktlinje för alla folk och nationer,
            på det att varje individ och varje samhällsorgan må med denna
            förklaring i åtanke ständigt sträva efter att genom undervisning
            och uppfostran befordra respekten för dessa fri- och rättigheter
            samt genom framstegsfrämjande inhemska och internationella åtgärder
            säkerställa deras allmänna och verksamma erkännande och tillämpning
            såväl bland folken i medlemsstaterna som bland folken i områden
            under deras överhöghet."
          </note>
          <note>
            Det är högtidliga ord, det är allvarsamma ord och det är förpliktande
            ord.
          </note>
          <note>
            Men ändå - som vi tidigare hörde här - påminns vi ständigt om
            brott mot just detta av medlemsländerna själva.
          </note>
          <note>
            Via TV och radio möts vi av nyheter som pekar på grova brott
            mot mänskliga rättigheter. Jag tror att vi alla ofta känner en
            förtvivlan och en vanmakt inför allt det som vi via massmedierna
            får ta del av.
          </note>
          <note>
            I dag får vi bl.a. uppleva hur de FN-soldater som är satta att
            skapa fred och försoning tas som gisslan av bosnienserber och
            används som mänskliga sköldar vid olika förmodade militära mål.
          </note>
          <note>
            Jag skall nämna några rubriker ur pressen bara under den här
            veckan.
          </note>
          <note>
            Svenska Dagbladet i onsdags hade rubriken:
          </note>
          <note>
            "Bosnienserber tog ytterligare gisslan. Karadzic varnar FN".
          </note>
          <note>
            Dagens Nyheter av i dag har rubriken: "Skarp
          </note>
          <note>
            Amnesty-kritik mot Kina".
          </note>
          <note>
            Tisdagens Dagens Nyheter hade rubriken:
          </note>
          <note>
            "Östtimorianer flydde till Australien".
          </note>
          <note>
            Så kan man läsa i rubrik efter rubrik varje dag.
          </note>
          <note>
            I går kunde man läsa en rubrik om att var tredje svensk är för
            dödsstraff.
          </note>
          <note>
            I MR-betänkandet tas flera områden och många länder upp som exempel
            på hur brott mot mänskliga rättigheter dagligen och stundligen
            äger rum. Ibland känner man att det är detta som mest uppmärksammas.
            Men det är klart att det också finns en positiv utveckling, en
            demokratiutveckling. Ofta är det väl så, att hälsan tiger still.
            Det som är positivt talar man mindre om. Vi accentuerar det som
            upprör oss, och det är kanske rätt inställning. Då kan vi försöka
            att påverka för att det som är fel skall kunna rättas till.
          </note>
          <note>
            Amnesty International gav förra månaden ut en rapport om Iran,
            som också är ett FN-land. Jag tänkte anföra några citat ur den
            rapporten.
          </note>
          <note>
            "Amnesty International är djupt oroat över de fortsatta grova
            brotten mot mänskliga rättigheter i
          </note>
          <note>
            Iran."
          </note>
          <note>
            "Även iranska dissidenter som har flytt landet är inte säkra;
            flera har blivit mördade under omständigheter som pekar på att
            de har blivit avrättade av den iranska regeringens agenter."
          </note>
          <note>
            "I åratal har myndigheterna vägrat internationella mänskliga
            rättighetsorganisationer, inklusive Amnesty
          </note>
          <note>
            International, inresa till landet. Till och med FN:s speciella
            högkommissarie för mänskliga rättigheter, som har mandat av det
            internationella samfundet att undersöka brott mot de mänskliga
            rättigheterna i Iran, har förvägrats inresa till landet sedan
            1991"
          </note>
          <note>
            Sida upp och sida ner kritiserar Amnesty International Iran.
            Dessa citat, som är fritt översatta av mig, pekar på hur allvarligt
            läget är. Det är många ledamöter i den här kammaren som också
            har reagerat genom att skriva under upprop just när det gäller
            brott mot mänskliga rättigheter i Iran.
          </note>
          <note>
            Enligt artikel 9 i FN:s Mänskliga rättighetsförklaring må ingen
            godtyckligt anhållas, fängslas eller landsförvisas. Och enligt
            artikel 11 har envar som blivit anklagad för straffbar gärning
            rätt att betraktas som oskyldig till dess hans skuld blivit lagligen
            fastställd vid offentlig rättegång under vilken han åtnjuter alla
            för sitt försvar nödvändiga garantier.
          </note>
          <note>
            För medlemslandet Iran är det långt kvar till fullföljandet av
            dessa mänskliga rättigheter, som man säger sig stå bakom.
          </note>
          <note>
            I söndagens Dagens Nyheter kunde vi läsa om barnarbete i Colombia.
            Vi kan se och läsa om hur 15-
          </note>
          <note>
            årige Aurelio Gavilia hackar kol och lägger det på en träsläde
            djupt nere i en kolgruva. Han har arbetat där sedan han var 12
            år. Dessa barn kallas för "de svarta småänglarna". Många av dem
            är yngre än 12 år.
          </note>
          <note>
            För att ge detta ett ansikte skall jag citera bara några rader
            ur artikeln. Det står så här:
          </note>
          <note>
            "Ingången till helvetet kröns av en avflagnad madonnafigur. Aurelio
            Gavilia gör ett snabbt korstecken, kastar en blick på den gipsfigur
            som sitter ingrävd i bergssluttningen och försvinner in i mörkret.
            Vi tittar eftertänksamt på det svarta hålet, granskar trästöttorna
            som ska hindra tak och väggar från att rasa och kliver efter."
          </note>
          <note>
            När jag läste detta påmindes jag om när jag som tonåring för
            första gången besökte en kolgruva i
          </note>
          <note>
            England. Jag lovade mig själv att aldrig göra om det, därför
            att det var den mest obehagliga upplevelse som jag någonsin varit
            med om. På vägen tillbaka från kolgruvan passerade vi många kors
            över barn som hade dött i kolgruvan på 1800-talet. Detta pågår
            fortfarande i dag i världen.
          </note>
          <note>
            Colombia, jämsides med flera andra länder, lever ju inte upp
            till de konventionsförklaringar som finns i barnkonventionen och
            som Colombia har skrivit under. Artikel 32 lyder så här:
          </note>
          <note>
            "Konventionsstaterna erkänner barnets rätt till skydd mot ekonomiskt
            utnyttjande och mot att utföra arbete som kan vara skadligt eller
            hindra barnets utbildning eller äventyra barnets hälsa eller fysiska,
            psykiska, andliga, moraliska eller sociala utveckling."
          </note>
          <note>
            Detta tas även upp i betänkandet. Man försöker att ge de anonyma
            barnen ett ansikte genom att berätta om Iqbal Masih. Han gav ett
            ansikte åt de miljontals barn som i dag tvingas till barnarbete.
          </note>
          <note>
            En fråga som jag ofta får är: Men vad gör FN?
          </note>
          <note>
            Man känner samma vanmakt som vi alla kanske gör någon gång. Men
            vi skall komma ihåg att FN inte är starkare än vad dess medlemsländer
            gör FN till. Kedjan av FN-länder är inte starkare än dess svagaste
            länk. Därför gäller det att på olika sätt stärka FN och dess arbete
            för mänskliga rättigheter och friheter. Det skall man alltid påpeka
            när människor frågar sig vad
          </note>
          <note>
            FN gör.
          </note>
          <note>
            FN har ju anordnat flera konferenser, och i betänkandet tas det
            upp några av dem. Under 1990-talet hölls Miljökonferensen i Rio
            och MR-konferensen i
          </note>
          <note>
            Wien. I höst går man vidare med Världskvinnokonferensen och Bebyggelsekonferensen
            nästa år i Istanbul
          </note>
          <note>
            - allt för att försöka hitta vägar för att lösa dessa problem.
          </note>
          <note>
            En kraftig utskottsmajoritet bestående av samtliga partier utom
            Moderata samlingspartiet ställer sig bakom förslaget från sexpartimotionen
            om en FN-
          </note>
          <note>
            konferens som skall ta sin utgångspunkt i den traditionella mansrollen.
            En sådan konferens skulle kunna ge viktig kunskap som kan leda
            till positiva förändringar för såväl kvinnor som män. Det verkar
            som att
          </note>
          <note>
            Moderata samlingspartiet egentligen inte har någonting emot konferensen
            som sådan. Det är pengarna som är bekymret, och det kan jag hålla
            med om. FN
          </note>
          <note>
            har ekonomiska bekymmer. Det är ändå glädjande att
          </note>
          <note>
            Moderata samlingspartiet ställer sig bakom de formuleringar som
            finns. Jag noterar att det i den moderata reservationen står att
            man vill främja ett fortsatt aktivt arbete i frågor som rör män
            och jämställdhet, först i ett nordiskt och senare i ett globalt
            perspektiv. Det är just detta som vi vill åstadkomma. På ett eller
            annat sätt skulle man nog också kunna klara detta ekonomiskt.
          </note>
          <note>
            Slutligen, fru talman: I reservation 3 ställer Folkpartiet sig
            bakom ett tillkännagivande till regeringen med förslag om att
            man skall överväga att sända en officiell svensk delegation till
            Colombia, detta som ett bidrag till fredsansträngningarna i landet.
            Vi menar att
          </note>
          <note>
            Sverige nu har ett unikt tillfälle att bygga vidare på de kontakter
            som knöts under den tid som de svenska ingenjörerna Tommy Tyrving
            och Danny Applegate var gisslan där. Dessa kontakter borde man
            nu kunna använda för att hjälpa till att bygga fred i Colombia.
          </note>
          <note>
            Jag yrkar bifall till reservation 3.
          </note>
          <note type="speaker">
            Anf. 102 EVA ZETTERBERG (v)
          </note>
          <note>
            Fru talman! De mänskliga rättigheterna, som vi i dag skall diskutera,
            är en självklarhet för de flesta av oss. De har kommit för att
            stanna. De första deklarationerna kom för mer än 200 år sedan,
            och den fasta grund som vi har i dag vilar på FN-deklarationen
            av den 10 december 1948.
          </note>
          <note>
            Men vi är inte oemotsagda. För inte så länge sedan hävdade en
            debattör att det här med mänskliga rättigheter var ett mode, en
            modeideologi. Jag tror att kampen för mänskliga rättigheter har
            kommit för att stanna. Det är en utveckling som måste gå framåt.
          </note>
          <note>
            Det är väsentligt att understryka att rättigheterna till liv,
            till ett bra liv och till att uttrycka sin åsikt inte är - och
            bör inte vara - annorlunda om man växer upp i Sverige jämfört
            med om man växer upp i Kina eller i något annat land.
          </note>
          <note>
            Det finns de som ibland hävdar att formen för demokrati och formen
            för människors rätt att uttrycka sina åsikter skall skilja sig
            åt mellan västvärlden och exempelvis vissa asiatiska länder. Det
            är ett oacceptabelt sätt att diskutera.
          </note>
          <note>
            FN har under årens lopp stärkts i sin kamp för de mänskliga rättigheterna
            och i sin övervakning genom att inrätta olika institut. Men fortfarande
            är resurserna för den typen av arbete små. Det är viktigt att
            visa att de mänskliga rättigheterna omfattar både de medborgerliga
            politiska rättigheter som en individ har och de kollektiva rättigheterna
            när det gäller ekonomi samt sociala och kulturella rättigheter.
          </note>
          <note>
            Men vi måste också tala klartext. Betänkandet handlar om mänskliga
            rättigheter, men det borde egentligen handla om bristen på mänskliga
            rättigheter.
          </note>
          <note>
            Det är ju det som det rör sig om.
          </note>
          <note>
            Vi måste också undersöka vad vi kan göra och åstadkomma på de
            platser där respekten för mänskliga rättigheter inte finns. Man
            kan naturligtvis utnyttja de diplomatiska kanalerna för att uttrycka
            sitt missnöje gentemot regeringar som missköter sig, men vi har
            också verksamma sanktioner. Sanktionen mot Sydafrika visar t.ex.
            att detta är ett instrument som bör användas.
          </note>
          <note>
            Jag saknar två saker i denna debatt. Det ena är en person från
            regeringen. Jag anser att det här är frågor som i högsta grad
            berör den svenska regeringen, och jag efterlyser en representant
            för regeringen när riksdagen diskuterar dessa frågor. Den personen
            finns inte här i dag, och det beklagar jag.
          </note>
          <note>
            Det andra jag saknar i dag är en debatt om ett annat betänkande,
            nämligen det som handlar om krigsmateriel. Jag beklagar att vi
            inte på samma gång som vi diskuterar mänskliga rättigheter kan
            behandla det betänkandet, därför att dessa frågor går inte att
            skilja åt. Sverige och andra länder bidrar faktiskt aktivt till
            att mänskliga rättigheter kränks genom att vi exporterar vapen
            till vissa länder. Jag saknar dessa två saker i debatten.
          </note>
          <note>
            Det här betänkandet är långt ifrån heltäckande. Vi vet att det
            finns oerhörda problem med att få den grundläggande mänskliga
            rättigheten - rätten till liv -
          </note>
          <note>
            respekterad i många fler länder än dem som vi faktiskt diskuterar
            och analyserar. Jag tänker t.ex. på Algeriet, på Gulfstaterna,
            Rwanda, Burundi, f.d. Jugoslavien och en rad andra länder.
          </note>
          <note>
            Inte heller jag kan naturligtvis vara heltäckande och ta upp
            allt det vi borde ta upp. Jag skall bara peka på situationen i
            allmänhet på några områden och i några enskilda länder.
          </note>
          <note>
            Från Vänsterpartiet kommer Ulla Hoffmann senare att särskilt
            tala om kvinnor och mänskliga rättigheter samt om situationen
            i Iran. Jan Jennehag kommer att tala om situationen i Kina, som
            förtjänar all uppmärksamhet på grund av Kinas otroliga försummelser
            av de mänskliga rättigheterna.
          </note>
          <note>
            Fru talman! Jag skall börja från början - jag skall börja med
            barnets rättigheter. Den 20 november 1989
          </note>
          <note>
            antogs Barnkonventionen i FN. Barntoppmötet i New
          </note>
          <note>
            York 1990 bekräftade sedan konventionen. 170 länder har ratificerat
            den, och ytterligare några har undertecknat den. Men det viktiga
            är ju hur den efterlevs.
          </note>
          <note>
            Det gäller att inte bara underteckna.
          </note>
          <note>
            Vi vet att barnets rättigheter kränks i en rad länder. Det är
            miljoner barn som inte har tillgång till det mest elementära,
            till mat, utbildning och hälsa. Det är mer än 200 miljoner barn
            som är ute i barnarbete.
          </note>
          <note>
            Karl-Göran Biörsmark har på ett bra sätt beskrivit just situationen
            för barnarbetare i Colombia. Men det finns tyvärr otroligt många
            fler exempel.
          </note>
          <note>
            Vi har i utskottet särskilt uppmärksammat barn inom exportindustrin.
            Där har mordet på Iqbal Masih, företrädare för Bonded Labour Liberation
            Front, blivit det tydligaste exemplet på hur ett barn som protesterar
            mot förhållanden inte får behålla sitt liv.
          </note>
          <note>
            Men det finns också gatubarn i en rad länder. De finns i Colombia,
            Guatemala, Mexico, Chile och på flera andra håll. Dessa barn tvingas
            att klara sin försörjning genom att sälja saker på gatan eller
            genom kriminell verksamhet.
          </note>
          <note>
            Jag har också velat peka på betydelsen av hemarbete för barn.
            Framför allt flickor i Sydostasien tvingas att arbeta som hembiträden
            och leva under slavliknande förhållanden. De utnyttjas väldigt
            ofta sexuellt eller säljs som sexslavar.
          </note>
          <note>
            Sedan har vi barnpornografin. Vi vet att vårt land också i hög
            grad har försummat barn och på det viset deltagit i exploatering
            av barn.
          </note>
          <note>
            De problem som världens barn har gäller inte alls bara barn i
            de s.k. u-länderna. Fattigdomen i Europa ökar och sexuella övergrepp
            och barnpornografi finns runt om i vår närhet.
          </note>
          <note>
            I början av veckan hade vi en europeisk barnkonferens här i riksdagen
            tillsammans med Rädda Barnen. Vi antog en deklaration där vi tog
            upp hur barnets rättigheter måste sättas högst på dagordningen.
          </note>
          <note>
            Barnkonventionen måste helt enkelt följas.
          </note>
          <note>
            Fru talman! Jag skall nu gå över till situationen i
          </note>
          <note>
            Latinamerika. Jag kan börja med det som är glädjande i Latinamerika,
            nämligen hur en rad länder som har levt i diktatur har övergått
            till en process som leder mot demokrati. Jag tänker på Chile,
            Argentina och
          </note>
          <note>
            Uruguay. Det finns fler länder.
          </note>
          <note>
            Men det är inte så lätt att gå över från diktatur till demokrati.
            Jag vet från egna kontakter i t.ex. Chile att bruket av tortyr
            fortfarande förekommer och att pressfriheten i Uruguay försummas.
            De som är offer för diktaturen i Argentina får fortfarande inte
            tag i anhöriga. De ansvariga har inte ställts till svars. Det
            tar lång tid att gå från diktatur till demokrati. Vi vet att samma
            förhållanden gäller i Sydafrika.
          </note>
          <note>
            Men i flera länder i Latinamerika finns det större problem. Jag
            tänker på Guatemala, Mexico och flera andra länder där ursprungsbefolkningen
            har förtryckts. Större delen av befolkningen förtrycks av en liten
            minoritet. I Mexico har militären t.o.m. tagit till vapen mot
            dem som har opponerat sig mot detta.
          </note>
          <note>
            Vi har i utskottet diskuterat situationen i Peru. Det är glädjande
            att antalet offer för förtrycket i Peru tycks ha minskat. Det
            gäller förtrycket från såväl gerillans sida som från de paramilitäras
            sida och militärens sida. Men förtrycket har ändå inte minskat
            totalt sett. Tortyr är mycket vanligt förekommande.
          </note>
          <note>
            Skenavrättningar sker, och det finns en rad andra förhållanden
            som inte hör hemma i en demokrati.
          </note>
          <note>
            Flera av oss kommer säkert ihåg Napoleon Aponte som utvisades
            från Sverige i september 1994. Han har nyligen återkommit och
            kan vittna om den omfattande tortyr han utsattes för i fängelset
            i Peru.
          </note>
          <note>
            Vi har en lunta från US State Department som handlar om de mänskliga
            rättigheterna i hela världen.
          </note>
          <note>
            Den är på 600-700 sidor. Den beskriver utförligt hur situationen
            i Peru lämnar allt övrigt att önska när det gäller de mänskliga
            rättigheterna.
          </note>
          <note>
            Jag är därför litet oroad när majoriteten i betänkandet tar upp
            hur många förbättringar som har skett.
          </note>
          <note>
            Jag kan inte låta bli att fundera över om det är så att socialdemokraterna
            med detta vill markera att förhållanden har blivit så mycket bättre
            att det inte är något problem att utvisa personer tillbaks till
            Peru. Jag hoppas att jag har fel, men jag är tyvärr inte säker
            på det.
          </note>
          <note>
            Vi har fler länder i Latinamerika med problem.
          </note>
          <note>
            Jag kan bara nämna Bolivia där det nyligen har varit undantagstillstånd
            och där de medborgerliga rättigheterna har satts åt sidan.
          </note>
          <note>
            Jag vill också ta upp Kuba. Det är ett land som har lyckat bekämpa
            analfabetism och undernäring. Kuba har under många år inneburit
            ett föredöme för oss inom Vänstern när det gäller arbetet med
            de sociala frågorna. På Kuba har man en hårt prövad befolkning.
          </note>
          <note>
            USA:s blockad har inneburit stora umbäranden för befolkningen.
            Den har sannolikt också hejdat utvecklingen av demokrati och flerpartisystem.
            Skulden på
          </note>
          <note>
            USA:s skuldror är enorm.
          </note>
          <note>
            Men det fråntar inte Kubas regering ansvaret. Politiska fångar,
            begränsad yttrandefrihet och enpartisystem hör inte hemma i en
            demokrati. Kritiken från
          </note>
          <note>
            Amnesty mot Kuba måste tas på allvar.
          </note>
          <note>
            Tidigare talare har varit inne på situationen i Colombia, ett
            land som sedan decennier är präglat av våld. Det vi mest talar
            om är de ungefär 30 000 mord som begås varje år. Varje dag kränks
            människor när det gäller rätten till liv och yttrandefrihet. Vi
            har också våldet mot barn som i dag förmenas rätten att växa upp
            och ha tillgång till mat och utbildning. De finns i stället i
            barnarbete.
          </note>
          <note>
            Men vi har också ursprungsbefolkningen i Colombia som på grund
            av byggandet av stora dammprojekt, kraftverk osv. undandras möjligheterna
            till sin traditionella försörjning. De tvingas ut i ännu större
            fattigdom.
          </note>
          <note>
            Det politiska våldet är mycket utpräglat i Colombia. Vi vet att
            paramilitära grupper förekommer. Militären har väldigt liten möjlighet
            att styra dessa. Vi har också våldet från gerillagrupper. Det
            har vi blivit medvetna om genom att svenskar har utsatts för detta
            våld.
          </note>
          <note>
            Den colombianska presidenten Samper har lovat att ta itu med
            MR-frågor och att nära samarbeta med
          </note>
          <note>
            FN på det här området. Men hittills har det inte hänt särskilt
            mycket i praktiken.
          </note>
          <note>
            Den svenska fonden för mänskliga rättigheter gjorde i mars 1995
            en resa till Colombia. Rapporten rekommenderar bl.a. att en parlamentarisk
            delegation reser till Colombia. Man hade en rad andra viktiga
            rekommendationer om hur man tyckte att den svenska regeringen
            skulle kunna agera fortsättningsvis.
          </note>
          <note>
            Jag är litet överraskad över att den socialdemokratiska gruppen
            med bl.a. Lena Klevenås, som själv var med på resan och har skrivit
            dessa rekommendationer, inte har velat ta med dem i utskottets
            betänkande och gå på dessa rekommendationer. Varför vill inte
            den socialdemokratiska gruppen t.ex. att den svenska regeringen
            skall ha ett mer aktivt inflytande och erbjuda sina möjligheter
            som fredsmäklare eller skicka en parlamentarisk delegation?
          </note>
          <note>
            Man kan inte låta bli att undra om det är så att den svenska
            regeringens intresse för Colombia är något mindre nu när de svenska
            ingenjörerna är frisläppta.
          </note>
          <note>
            Jag vill också beröra situationen på Östtimor. Indonesiens invasion
            i september 1975 har kostat kanske 300 000 människor livet. Det
            förs årliga förhandlingar i New York mellan motståndsrörelsen,
            Portugal och Indonesien under överinseende av FN. I dagarna avslutas
            en stor solidaritetskonferens för Östtimor i
          </note>
          <note>
            Lissabon. Ingbritt Irhammar och jag hade förmånen att få vara
            med en del av tiden.
          </note>
          <note>
            På den här konferensen togs det bl.a. fram ett tal av Xanana
            Gusmao, som är ledare för motståndsrörelsen. Han hade skickat
            det från fängelset i Jakarta. Där fanns kravet på att fredsprocessen
            måste komma i gång med. Det finns olika faser i detta, bl.a. kravet
            på en folkomröstning och att en FN-närvaro är absolut nödvändig.
            Man har fullt stöd från den portugisiska regeringen som i dag
            försöker att döva sitt dåliga samvete från den koloniala tiden
            på ett i mina ögon bra sätt.
          </note>
          <note>
            Jag kan inte förstå varför inte majoriteten har velat stödja
            det som vi har fört fram i ett särskilt yttrande om en ökad FN-närvaro
            på Östra Timor.
          </note>
          <note>
            Portugal har naturligtvis ett särskilt ansvar. Men
          </note>
          <note>
            Sverige och hela det internationella samfundet måste bidra till
            att åstadkomma en fredlig lösning för folket i Östtimor. Men Indonesien
            förtrycker ju inte bara människor i Östtimor, utan hundratusentals
            och kanske uppemot en miljon människor i Indonesien har mördats
            sedan militärkuppen 1965. Det är flera som har tagit upp hur parlamentsledamöter
            har fängslats på grund av kritik mot regimen. Även där har Sverige
            ett ansvar, bl.a. genom att vi fortsatt har vapenexport.
          </note>
          <note>
            Det är inte fråga om nya vapen utan det handlar om följdleveranser.
            Vi har handelsrelationer. Sverige borde på ett helt annat sätt
            visa solidaritet med befolkningen i Indonesien och i Östtimor.
          </note>
          <note>
            Jag vill också nämna situationen i Turkiet, där tortyr är så
            vanligt att det ses som en folksjukdom.
          </note>
          <note>
            Där är kurder, kristna syrier och en rad andra minoritetsgrupper
            mycket allvarligt förföljda. Vi har ingående diskuterat situationen
            i Turkiet med utrikesministern och fått försäkringar om att Sverige
            inte kommer att acceptera en tullunion med Turkiet så länge en
            invasion pågår i Irak. Men hur är det med de mänskliga rättigheterna
            i Turkiet? Är den svenska regeringen nöjd, om Turkiet drar tillbaka
            sina trupper från Irak?
          </note>
          <note>
            Räcker det med det? Ställer vi inte högre krav?
          </note>
          <note>
            Jag vill också nämna att Turkiet har ockuperat
          </note>
          <note>
            Cypern, vilket ibland tycks vara ett bortglömt faktum.
          </note>
          <note>
            Det skedde 1974. Detta tycks världen vilja glömma.
          </note>
          <note>
            Jag vill också nämna Västra Sahara som är ett område där det
            finns en fredsplan. Där skulle en folkomröstning genomföras som
            ännu inte har ägt rum.
          </note>
          <note>
            Fru talman! Jag vill yrka bifall till reservation 3
          </note>
          <note>
            angående regeringsdelegation till Colombia. I övrigt vill jag
            yrka bifall till utskottets hemställan. Jag vill göra kammaren
            uppmärksam på de särskilda yttranden som bl.a. Vänsterpartiet
            står bakom vad gäller situationen i Peru, att Europakonventionen
            bör kompletteras med ett förbud mot etnisk diskriminering och
            att Sverige bör ta upp förhållandet att Påvestaten har samma status
            som andra stater, vilket vi vill ändra på.
          </note>
          <note>
            Slutligen, fru talman, vill jag bara konstatera att när vi i
            dag diskuterar frågor om mänskliga rättigheter eller bristen på
            mänskliga rättigheter i världen, är det ännu långt kvar till dess
            att FN:s allmänna förklaring om de mänskliga rättigheterna, som
            antogs den 10
          </note>
          <note>
            december 1948, blir verklighet. Vi har en stor uppgift att fylla
            på detta område.
          </note>
          <note>
            Anf. 103 BODIL FRANCKE
          </note>
          <note>
            OHLSSON (mp)
          </note>
          <note>
            Fru talman! Jag skall börja med att ta upp två motioner som berör
            internationella miljöfrågor.
          </note>
          <note>
            Rätten till öppen och fri miljöinformation om olika länders miljöproblem,
            planerade åtgärder eller redan igångsatta åtgärder, information
            om länders brist på åtgärder eller nonchalans inför uppkomna miljöskador
            och miljöpåverkan är information som det är viktigt att både länder
            och enskilda miljöorganisationer får tillgång till. Därigenom
            kan man undersöka vad uppkomna miljöproblem beror på och lyfta
            fram dem till diskussion för att man i en positiv anda skall kunna
            påverka åtgärderna.
          </note>
          <note>
            Utskottet avslår motionen med motiveringen att flertalet internationella
            avtal på miljöområdet innehåller föreskrifter om skyldighet att
            lämna information och att en övergripande konvention löper risken
            att bara innehålla allmänt hållna principuttalanden som inte får
            någon verkan.
          </note>
          <note>
            Vi i Miljöpartiet tycker att det är bra om nya konventioner på
            miljöområdet följs av föreskrifter om informationsskyldighet.
            Men vi menar att en övergripande konvention varken behöver bestå
            av allmänt hållna principuttalanden eller vara uddlös. Det beror
            ju helt och hållet på hur konventionen utformas och vad man vill
            att den skall omfatta.
          </note>
          <note>
            I den andra motionen föreslår vi en internationell miljödomstol
            och att Sverige inom FN verkar för att en sådan skapas - en domstol
            som är öppen för alla nationer och andra berörda parter.
          </note>
          <note>
            Utskottet har förklarat denna motion besvarad, vilket jag redan
            i utskottet protesterade mot. Jag anser nämligen inte att motionen
            är besvarad.
          </note>
          <note>
            Utskottet hänvisar till att den internationella domstolen i Haag
            kan handlägga miljömål och att andra internationella domstolar
            också är behöriga att pröva miljörättsliga frågor. När 1982 års
            havsrättskonvention träder i kraft kommer en FN-domstol för havsrättsliga
            frågor att inrättas, som man också förväntar sig skall behandla
            miljöfrågor. Man menar att det räcker.
          </note>
          <note>
            Vårt yrkande i motionen lyder: Sverige skall verka för en internationell
            miljödomstol, där såväl länder som miljöorganisationer har talerätt.
          </note>
          <note>
            I texten till motionen står det också mycket klart:
          </note>
          <note>
            "Det är av yttersta vikt att inte bara stater får talerätt vid
            domstolen. Även miljöorganisationer bör ha talerätt." Efter vad
            jag har hört finns det följande internationella domstolar som
            berör miljöskyddsfrågor: Internationella domstolen i Haag, Europadomstolen
            i
          </note>
          <note>
            Strasbourg och EU-domstolen i Luxemburg.
          </note>
          <note>
            Inga statliga organisationer, t.ex. miljöorganisationer, får
            agera som klagande vid de internationella domstolarna. Förutom
            dessa tre - snart kanske fyra när det gäller havsrättskonventionen
            - finns det skiljedomstolar som bildats ad hoc för att lösa också
            tvister mellan två eller flera stater. Men ingenstans har jag
            kunnat hitta domstolar som handlägger miljöbrott där miljöorganisationer
            har talerätt. Vårt yrkande gäller att Sverige skall verka för
            både länder och miljöorganisationer.
          </note>
          <note>
            Redan 1989 krävde Miljöpartiet i Sveriges riksdag att Sverige
            skulle verka för inrättandet av en internationell miljödomstol.
            Dåvarande utrikesutskottet avstyrkte vår hemställan med motiveringen
            att det endast var en minoritet av världens länder som var intresserade
            av en sådan domstol. Nu har vi den stora
          </note>
          <note>
            Riokonferensen bakom oss. Världens länder arbetar ända nere på
            gräsrotsnivå med Agenda 21. Såväl intresset för som kunskap om
            miljön har ökat liksom dess värre miljöproblemen.
          </note>
          <note>
            Därför tror vi i Miljöpartiet att det behövs en speciell miljödomstol
            som har arbetsuppgifter enbart inom miljöområdet. En sådan domstol
            blir slagkraftigare och effektivare när det gäller att få medlemsstaterna
            att uppfylla sina miljöförpliktelser. Vi tycker att det är naturligt
            att också miljöorganisationer får talerätt i miljömål. Det handlar
            om demokrati.
          </note>
          <note>
            I uppgörelsen mellan Socialdemokraterna och
          </note>
          <note>
            Miljöpartiet om den nya miljöbalken är man ju överens om att
            miljöorganisationerna skall få denna möjlighet. När det gäller
            kravet på en internationell miljödomstol återkommer vi alltså
            med en ny motion. Vi började 1989 och vi fortsätter så länge som
            det behövs. Detta var inte sista gången.
          </note>
          <note>
            I mars i år var en svensk delegation från frivilligorganisationernas
            fond för de mänskliga rättigheterna i Colombia. Vi har redan hört
            talas om detta, så jag skall inte säga något mer om det. Jag tycker
            att man i rapporten beskriver förhållandena i Colombia och de
            ständiga brotten mot mänskliga rättigheter på ett mycket bra och
            tydligt sätt. Man beskriver också att de skyldiga inte ställs
            till ansvar trots att det i Colombia finns konventioner som handlar
            om mänskliga rättigheter.
          </note>
          <note>
            I rekommendationen i den avslutande åtgärdslistan uppmanas den
            svenska regeringen att skicka en parlamentarisk delegation till
            Colombia, vilket också står att läsa i reservationen från Folkpartiet,
            Vänstern och
          </note>
          <note>
            Miljöpartiet. Det står också i rapporten att Sverige hittills
            varit alltför passivt i sitt agerande vad gäller
          </note>
          <note>
            Colombia.
          </note>
          <note>
            Vi hörde här att en förklaring till att Sverige ligger lågt i
            fråga om Colombia skulle vara att intresset hade blivit svagare
            nu när de kidnappade svenskarna har kommit tillbaka. Jag tror
            att det förhåller sig tvärtom.
          </note>
          <note>
            Den tidigare försiktigheten berodde nog på hänsyn till de kidnappade
            och till att man skulle lyckas med att få dem tillbaka. Men jag
            håller fullständigt med rapporten om att det nu är dags att ta
            nya tag och inte vara passiv utan aktiv.
          </note>
          <note>
            Det är fem partier som har avgett ett särskilt yttrande om Indonesien,
            och det stöder jag givetvis också till hundra procent.
          </note>
          <note>
            Det finns länder som många av oss är engagerade i på grund av
            MR-frågorna: Indonesien, Tibet, Turkiet,
          </note>
          <note>
            Colombia, Peru. Det är länder som får de stora rubrikerna i pressen.
            Men jag läste nyligen om ett litet land som man sällan hör talas
            om. Brotten mot de mänskliga rättigheterna är inte mindre för
            att det rör sig om ett litet land och om få parter som drabbas.
            Det är ett land som inte har någon egen riktig identitet. Det
            klumpas ihop med andra länder under namnet
          </note>
          <note>
            Gulfstaterna.
          </note>
          <note>
            Från december till januari i år har fem oppositionella skjutits
            av landets beväpnade säkerhetsstyrkor. I
          </note>
          <note>
            januari dog två regimmotståndare av tortyr. Flera misshandlades
            och skadades svårt vid en demonstration, som gällde undertecknandet
            av en petition till den regerande emiren. Petitionen innehöll
            en uppmaning att han skulle återinsätta parlamentet, som han hade
            avskaffat för 20 år sedan.
          </note>
          <note>
            Vad kan man göra för ett sådant litet land, som inte ens Amnesty
            har kunnat få in en observatör i?
          </note>
          <note>
            Lönar det sig? På vilket sätt? Vad gör man?
          </note>
          <note>
            Vi hade två gäster från Indonesien här för ett par dagar sedan,
            och de sade något mycket hoppfullt, nämligen att det bästa vapnet
            är internationell uppmärksamhet.
          </note>
          <note>
            Jag har hört något liknande från Turkiet. Advokater riskerar
            där livet för sitt arbete med samvetsfångar och andra som fängslats
            för sina politiska åsikters skull. Man sade att omvärldens stöd
            är de här advokaternas livlina.
          </note>
          <note>
            Med tanke på behov av omvärldens stöd kommer jag över till Tibet.
            Omvärldens uppmärksamhet har ofta riktats mot Tibet, mycket tack
            vare landets unike ledargestalt, numera flykting i Indien, Dalai
            Lama. I
          </note>
          <note>
            ett uttalande i mars i år konstaterar Dalai Lama att han inte
            har alla sina landsmän med sig i den förhandlings- och samarbetslinje
            som han försöker driva gentemot Kina. Han har också föreslagit
            kompromisslösningen att Tibet tar hand om inrikespolitiken i
          </note>
          <note>
            Tibet och att Kina tar hand om utrikespolitiken, bara man får
            till stånd förhandlingar.
          </note>
          <note>
            Det är 30 år sedan Tibet fick officiell status som autonom region
            i Kina, men Kina har aldrig gett detta någon reell innebörd. Inte
            ens under de här 30 åren har man kommit till seriösa förhandlingar
            med Tibet.
          </note>
          <note>
            I stället har det tibetanska folket förtryckts på olika sätt.
            Det har skett övergrepp mot mänskliga rättigheter. Det har gjorts
            folkomflyttningar, där tibetansk befolkning har ersatts med kinesiska
            invandrare, som har fått skolor, sjukvård och bostäder av en standard
            som ursprungsbefolkningen inte har tillgång till. Man har förstört
            tibetanska tempel och byggnader, och den urgamla tibetanska kulturen
            och dess traditioner undertrycks. Dessutom finns kinesiska trupper
            förlagda i landet.
          </note>
          <note>
            Dalai Lama konstaterar också att många års förtryck och brist
            på vilja att förändra situationen i Tibet från kinesisk sida försvagar
            motivationen att reda upp förhållandena i Tibet på den icke-våldsväg
            som han själv hela tiden har förespråkat och i den anda som han
            själv är beredd till: "I en anda av försoning och kompromisser."
          </note>
          <note>
            I ett skriftligt uttalande nyligen från Dharmsala, där han bor,
            talar han om att hålla en regelrätt folkomröstning bland de landsflyktiga
            tibetanerna. I Indien finns ca 100 000 tibetaner. De flesta kom
            dit efter den misslyckade revolten 1959. Jag citerar återigen
            Dalai
          </note>
          <note>
            Lama: "Jag inser att det vore omöjligt att genomföra en fri folkomröstning
            inne i Tibet under nuvarande förhållanden. Icke desto mindre kommer
            vi att finna sätt att samla representativa åsikter till en folkomröstning
            från olika delar av Tibet."
          </note>
          <note>
            Det verkar vara dags för det internationella samfundet, och kanske
            också för Sverige, att ompröva sin inställning till Tibets nuvarande
            status och Kinas överhöghet över Tibet.
          </note>
          <note>
            Slutligen vill jag ta upp två yrkanden från Miljöpartiet som
            finns i två olika motioner. De handlar om något som direkt och
            indirekt berör en rad yrkanden som Miljöpartiet har lagt om att
            Sverige bör stödja urbefolkningarnas krav på att få delta i utarbetandet
            av deklarationen för urbefolkningars rättigheter i FN:s
          </note>
          <note>
            MR-kommission. Det är ett viktigt krav.
          </note>
          <note>
            Utskottet redogör för att Sverige redan stöder detta förslag
            och talar dessutom om att Sverige också stöder att representanter
            för urbefolkningar skall delta i upprättandet av ett permanent
            forum för urbefolkningar i FN-systemet.
          </note>
          <note>
            I länder där ursprungsbefolkningens krav och rättigheter ofta
            kränks finns ibland inga instanser som man kan vända sig till,
            och synen på människovärdet i de länderna skiljer sig ofta från
            vår syn. Men nu har man möjlighet att få ett forum för det. Här
            måste
          </note>
          <note>
            Sverige verkligen göra en prioritering och starkt arbeta för
            detta forum.
          </note>
          <note>
            Till sist yrkar jag bifall till reservation 2 om miljöinformationen
            och till reservation 3 om Colombia.
          </note>
          <note type="speaker">
            Anf. 104 LENA KLEVENÅS (s)
          </note>
          <note>
            Herr talman! Kampen för mänskliga rättigheter pågår ständigt.
            Brotten mot dem tycks aldrig upphöra.
          </note>
          <note>
            Det är lätt att tappa tron på människans godhet när man konfronteras
            med den mängd av övergrepp som rapporteras från alla håll i världen.
            Vi skall denna vackra junieftermiddag, när näktergalarna spelar
            ute på Djurgården, fördjupa oss i grava kränkningar, som våldtäkter
            som ett vapen i krig, mord på fattiga gatubarn, mord på människorättskämpar,
            rättsvidriga avrättningar, mordhot, kidnappningar och tortyr.
          </note>
          <note>
            Många talare har beskrivit situationen i olika länder, t.ex.
            i Turkiet, där de omfattande kränkningarna fortsätter trots kraftiga
            påtryckningar från hela världssamfundet. Parlamentariker sitter
            där i fängelse. Yttrandefrihet finns inte. Tortyr och avrättningar
            är vanliga. Byar har bränts. Förhållandena i fängelserna är omänskliga.
            Kurderna förvägras sitt språk och sin kultur.
          </note>
          <note>
            Problemen i Indonesien och på Östtimor är oförändrat dramatiska
            och mycket allvarliga. Andra länder där situationen är oroväckande,
            dramatisk och tragisk är Kina, Peru, Guatemala, Mexico, Bolivia
            och Västra
          </note>
          <note>
            Sahara. Också i Bosnien pågår allvarliga kränkningar såväl av
            mänskliga rättigheter som av den humanitära rätten, som handlar
            som krigets lagar.
          </note>
          <note>
            Jag skall inte ytterligare i mitt anförande ta upp just dessa
            länder. Den bedömning av situationen som har kommit fram här delar
            vi naturligtvis även från regeringspartiets sida. Däremot kanske
            vi inte bedömer de åtgärder som föreslås på samma sätt. Förslagen
            i de tre reservationerna och i de särskilda yttranden som avgivits
            är inte de som vi tycker är de mest effektiva och lämpliga. Vi
            är dock eniga om situationens allvar.
          </note>
          <note>
            Kampen för mänskliga rättigheter förs på många plan. Vi har hela
            FN:s regelverk med alla deklarationer och konventioner. Vi har
            FN:s kommission för mänskliga rättigheter, som sammanträder årligen.
            Vi har rapporteringsskyldighet för alla de stater som skrivit
            under de olika konventionerna, och vi har olika kommittéer inom
            FN som granskar ländernas rapporter.
          </note>
          <note>
            Vi har också en mängd frivilliga organisationer och folkrörelser
            som arbetar målmedvetet och hängivet för att påtala brott mot
            mänskliga rättigheter varhelst de begås i världen. Mest känd är
            Amnesty International, vars rapporter tas på allvar av hela världssamfundet.
            Men det finns också MR-organisationer i de länder där det begås
            allvarliga kränkningar, organisationer som arbetar under mycket
            svåra förhållanden och som förtjänar allt stöd.
          </note>
          <note>
            Problemet med mänskliga rättigheter är inte bristen på internationella
            överenskommelser, konventioner eller liknande, utan problemet
            är bristen på efterlevnad av vad som stadgas i konventionerna.
            FN:s deklaration om de universella mänskliga rättigheterna från
            år 1948 och de båda konventionerna från år 1966
          </note>
          <note>
            borde egentligen vara tillräckliga för att mänskliga rättigheter
            skulle respekteras överallt i världen. Där stadgas ju att varje
            människa är född fri och lika i värde och rättighet.
          </note>
          <note>
            Fru talman! Det kan vara angeläget att påpeka att det som vi
            i dag behandlar är endast ett motionsbetänkande. Att det är ett
            motionsbetänkande innebär ju att endast de frågor som kommit fram
            i olika motionsyrkanden har behandlats. Betänkandet ger alltså
            inte en rättvisande bild av Sveriges agerande på MR-
          </note>
          <note>
            området. Många länder där grava kränkningar förekommer behandlas
            inte. Som exempel kan nämnas
          </note>
          <note>
            Algeriet. Självklart är vi alla djupt oroade över situationen
            även i Algeriet liksom i alla andra länder som inte nämns i just
            detta betänkande men som har motsvarande problem.
          </note>
          <note>
            Det är mycket glädjande att samsynen mellan riksdagens olika
            partier när det gäller MR-frågor är mycket stor. Många ledamöter
            såväl i utrikesutskottet som i andra utskott har ett stort engagemang
            för att öka respekten för MR-frågorna. Ofta har kunskaperna och
            engagemanget sitt ursprung i besök som har gjorts i olika länder.
            Många ledamöter är också aktiva i alla de olika stödkommittéer
            och grupper för dessa frågor som finns i riksdagen.
          </note>
          <note>
            Under en vecka i mars var jag själv deltagare i en delegation
            från de svenska frivilligorganisationernas fond för mänskliga
            rättigheter, som skickades till
          </note>
          <note>
            Colombia för att undersöka situationen för mänskliga rättigheter
            i det landet. Det var en mycket skrämmande upplevelse. Det var
            svårt att inse att respekten för t.ex. barns rättigheter var så
            bristfällig, att fattiga gatubarn mördas i stället för att få
            gå i skolan, i ett land med budgetöverskott och hög ekonomisk
            tillväxt, och att t.ex. en kvinna som arbetade för rätten att
            registrera nyfödda barn utsattes för dödshot och tvingades leva
            med livvakt från en internationell fredsorganisation. Det var
            obegripligt att fackligt och politiskt arbete inte kunde ske utan
            dödshot och mord.
          </note>
          <note>
            Samtidigt var det en positiv upplevelse att se att människor
            trots allt fortsätter att organisera sig för att förbättra samhället,
            att fackföreningarna trots dödshoten demonstrerar för rätten till
            liv. Det är också mycket positivt med det internationella samarbetet
            och den uppmärksamhet som vi alla kan hjälpas åt att rikta mot
            de missförhållanden som råder i Colombia och annorstädes.
          </note>
          <note>
            Jag skall senare återkomma till Eva Zetterbergs påståenden.
          </note>
          <note>
            Det är det internationella samfundets uppgift att påtala när
            mänskliga rättigheter kränks. Wiendeklarationen 1993 antog ett
            handlingsprogram innehållande en bekräftelse på att mänskliga
            rättigheter är universella. Stater har ett ansvar för att dessa
            respekteras, och detta är en legitim angelägenhet för det internationella
            samfundet. Kränkningar som begås av stater som ratificerat olika
            konventioner för mänskliga rättigheter kan och bör påtalas av
            andra konventionsstater.
          </note>
          <note>
            Fru talman! Många av världens 2 miljoner barn lever under mycket
            svåra förhållanden. År 1989 antogs konventionen om barnets rättigheter.
            Det är en mycket populär konvention att underteckna. I dag uppgår
            antalet stater som undertecknat den till 171.
          </note>
          <note>
            Problemet är återigen efterlevnaden.
          </note>
          <note>
            Ytterligare ett problem är alla de folkrättsstridiga reservationer
            som ett stort antal stater avgivit i samband med ratificeringen.
            Den svenska regeringen måste fortsätta sina ansträngningar att
            påverka stater att undanröja dessa reservationer.
          </note>
          <note>
            I september 1990 hölls ett världstoppmöte för barn i New York.
            I samband med detta antogs en deklaration och en handlingsplan
            för förverkligande av barnkonventionen. Konventionen täcker hela
            fältet av rättigheter, ekonomiska, sociala, kulturella, politiska
            och medborgerliga. Den är folkrättsligt bindande genom ratificering.
          </note>
          <note>
            Den stora uppslutningen till trots har situationen för världens
            barn i flera avseenden försämrats. Barnadödligheten och antalet
            barnarbetare ökar i stället för att minska. Därför måste vi se
            barnkonventionen inte som ett slutmål utan som en början på kampen
            för barnets rättigheter.
          </note>
          <note>
            Det ligger ett stort ansvar för oss i de rika länderna att leva
            upp till de fattiga ländernas förväntningar om stöd och bistånd
            för att de också skall kunna leva upp till barns rätt till hälsa
            och utbildning och konventionens genomförande. Nästan allt bistånd
            har en barnaspekt. De ekonomiska reformprogram som genomdrivs
            i många u-länder måste kompletteras med sociala skyddsnät för
            att förhindra att vissa grupper av barn blir strukturomvandlingens
            offer. En förändrad syn på mänskliga rättigheter för u-ländernas
            barn behövs. Det borde inte vara fråga om välgörenhet utan om
            barnens rättigheter.
          </note>
          <note>
            Vi måste särskilt uppmärksamma diskrimineringen av flickor. Kvinnlig
            omskärelse och könsstympning är förbjudet enligt barnkonventionen.
            Ändå tillämpas det fortfarande i många länder. Mord på nyfödda
            flickebarn och illegala aborter vars enda grund är kön har förskräckande
            omfattning.
          </note>
          <note>
            Barn blir ofta krigens offer. 90 % av offren i dagen konflikter
            är civila. Sverige arbetar aktivt för ett internationellt förbud
            mot minor liksom för förbud mot att barn under 18 år skall tvingas
            delta i krig.
          </note>
          <note>
            Att skydda barn från varje form av utnyttjande och sexuella övergrepp
            är ytterligare ett uppmärksammat krav. Mycket viktiga krav i barnkonventionen
            handlar om förbud mot barnprostitution, barnpornografi och exploatering
            av barn genom försäljning eller barnarbete.
          </note>
          <note>
            År 1996 kommer Sverige att stå som värd för en internationell
            konferens om kommersiell sexuell exploatering av barn. Syftet
            är att åstadkomma en gemensam handlingsplan och en global strategi
            för att finna vägar till ett slut på den omfattande kommersiella
            exploateringen av barn i världen.
          </note>
          <note>
            Utskottet uppmärksammar särskilt det avskyvärda mordet på den
            pakistanske förkämpen mot barnarbete
          </note>
          <note>
            Iqubal Masih. Det finns anledning att aktualisera frågan om barnarbete
            i alla lämpliga sammanhang.
          </note>
          <note>
            Utskottet understryker också vikten av att regeringen agerar
            inom ILO.
          </note>
          <note>
            Inte bara inom mattindustrin är villkoren usla för världens arbetande
            barn. Den stora gruppen barn som arbetar som hembiträden i stora
            delar av världen måste också uppmärksammas.
          </note>
          <note>
            Fru talman! I höst äger nästa stora FN-konferens rum, kvinnokonferensen
            i Beijing i Kina. Där kommer
          </note>
          <note>
            Sverige att driva frågor som rör stärkandet av flickans och kvinnans
            ställning och mänskliga rättigheter.
          </note>
          <note>
            Hårt arbete måste också till för öka efterlevnaden av kvinnokonventionen.
            Det gäller att integrera kvinnans mänskliga rättigheter i de reguljära
            övervakningskommittéernas granskningsverksamhet och att frågorna
            tas upp i kommissionernas länderrapporter och tematiska rapporter
            och därefter granskas. Sverige har deltagit aktivt i arbetet med
            att formulera deklarationen om avskaffande av våld mot kvinnor,
            som FN antog hösten 1993, liksom i arbetet med att inrätta en
            särskild rapportör om våld mot kvinnor.
          </note>
          <note>
            De svenska biståndsinsatserna är i hög grad inriktade på åtgärder
            som syftar till att stärka kvinnans och barnets rättigheter. En
            utredning pågår också om hur man skall stärka biståndets positiva
            effekt för kvinnor.
          </note>
          <note>
            Vetskapen om att man därigenom lättare når barnen är avgörande.
          </note>
          <note>
            Nu seglar det tyvärr upp orosmoln över kvinnokonferensen. I Sverige
            har vi den synen på folkrörelser att de är en stor tillgång och
            en förutsättning i ett demokratiskt arbete, naturligtvis även
            i internationella sammanhang. Därför ser vi med oro på de försvårade
            möjligheter som kommer att ges folkrörelserna i Beijing genom
            att deras konferens placerats långt utanför staden. Jämställdhetsministern
            har också givit uttryck för att Sverige eventuellt kommer att
            bojkotta konferensen, om ingen ändring sker.
          </note>
          <note>
            Fru talman! Utskottet gör ett tillkännagivande i betänkandet,
            och det gäller behovet av en FN-
          </note>
          <note>
            konferens om mansrollen. Utskottet konstaterar att en
          </note>
          <note>
            FN-konferens som tar sin utgångspunkt i den traditionella mansrollen
            skulle ge viktig kunskap om sambandet mellan den traditionella
            mansrollen och krig och våld mot kvinnor och barn. Regeringen
            bör på lämpligt sätt och i samverkan med övriga nordiska länder
            aktualisera frågan i FN och i andra lämpliga forum.
          </note>
          <note>
            Till slut, fru talman, vill jag yrka bifall till utskottets hemställan
            och avslag på de tre reservationerna.
          </note>
          <note>
            Anf. 105 EVA ZETTERBERG (v) replik
          </note>
          <note>
            Fru talman! Lena Klevenås sade i sitt anförande att hon skulle
            återkomma med ett svar på min fråga, men jag hörde inget svar.
            Jag vill därför upprepa frågan: Varför har inte Lena Klevenås
            och den socialdemokratiska gruppen fullföljt de rekommendationer
            som fanns i den utmärkta rapport från MR-fonden som Lena Klevenås
            har medverkat till, från resan i
          </note>
          <note>
            Colombia?
          </note>
          <note>
            Anf. 106 LENA KLEVENÅS (s) replik
          </note>
          <note>
            Fru talman! Orsaken till att jag inte återkom var att tiden inte
            räckte till. Jag var anmäld bara för tio minuters taletid.
          </note>
          <note>
            Jag tror att skillnaden i vår bedömning av Sveriges agerande
            inför situationen i Colombia snarast ligger i olikheter i temperament
            än i de åtgärder som vi faktiskt föreslår. Aldrig någonsin tidigare
            har utskottet lyft upp Colombia på det sätt som skett i dess redogörelse.
            Man beskriver mycket ingående vad de tematiska rapportörerna har
            sagt om läget. Vi säger också att om läget ej förbättras, bör
            regeringen ha beredskap att föreslå kraftiga åtgärder.
          </note>
          <note>
            I frågan om att skicka i väg en delegation skriver vi att en
            sådan brukar vara en följd av en förfrågan från parterna i den
            aktuella konflikten, och någon sådan förfrågan har inte kommit.
            Vi skriver däremot att det "är utskottets uppfattning att regeringen
            bör verka för att den starka avsiktförklaring som Colombias regering
            gjort angående ett tätare samarbete med
          </note>
          <note>
            FN:s tematiska rapportörer och högkommissarien på alla sätt understöds".
          </note>
          <note>
            Det är faktiskt så att den colombianska regeringen i ord har
            uttryckt att man tänker förbättra möjligheterna. Den nya presidenten
            Samper har suttit på sin post sedan den 7 augusti, och tiden sedan
            dess är kanske aningen för kort för att man skall kunna göra en
            bedömning. Vi säger "att nästa års möte med FN:s kommission för
            mänskliga rättigheter får utvisa om
          </note>
          <note>
            MR-situationen inte har förbättrats. Om så inte skett bör frågan
            om en landrapportör för Colombia åter övervägas." Om läget inte
            förbättras, skall regeringen alltså ha beredskap att föreslå kraftiga
            åtgärder.
          </note>
          <note>
            Jag tror att vi delar bedömningen av det mycket allvarliga läget
            i Colombia. Det finns ingen anledning för Vänsterpartiet att låta
            påskina att intresset från vår sida skulle vara litet eller att
            vår oro på något sätt inte skulle kunna mäta sig med Vänsterpartiets.
          </note>
          <note>
            Anf. 107 EVA ZETTERBERG (v) replik
          </note>
          <note>
            Fru talman! Jag är övertygad om att oron bland oss är lika stor
            på olika håll. Därvidlag finns ingen skillnad. I den analys som
            vi gemensamt har gjort i utskottet återspeglas den allvarliga
            situationen och kränkningarna av mänskliga rättigheter - det gäller
            våldet men det gäller också övergrepp mot barn som saknar rättighet
            att leva ett normalt liv, som Lena
          </note>
          <note>
            Klevenås själv anförde. Därvidlag är vi helt överens.
          </note>
          <note>
            Anledningen till att utskottet för första gången har uppmärksammat
            Colombia är att det faktiskt har väckts en flerpartimotion, där
            samtliga partier har en företrädare bland undertecknarna. Det
            är ingen tillfällighet att vi uppmärksammar de här frågorna nu.
            Men det var inte riktigt det som min fråga gällde, Lena
          </note>
          <note>
            Klevenås. Den reservation som avgivits vid betänkandet är inte
            Vänsterpartiets egen, utan den delas av
          </note>
          <note>
            Folkpartiet och Miljöpartiet.
          </note>
          <note>
            Min konkreta fråga gällde en enda sak, nämligen det som finns
            i vår reservation och som återkom som en mycket tydlig rekommendation
            i den rapport som
          </note>
          <note>
            Lena Klevenås själv har skrivit under, nämligen att det vore
            lämpligt att skicka en delegation från Sverige, parlamentarisk
            eller utsedd av regeringen. Dess form har inte angivits klart,
            men det gäller något slag av parlamentarisk delegation.
          </note>
          <note>
            Jag tycker fortfarande inte att jag har fått svar på min fråga.
          </note>
          <note>
            Anf. 108 LENA KLEVENÅS (s) replik
          </note>
          <note>
            Fru talman! Den här motionen och dess yrkanden är inte avstyrkt
            utan besvarad med en förklaring. Det är möjligt att den svenska
            regeringen svarar positivt om Colombias regering kommer med en
            förfrågan.
          </note>
          <note>
            Jag var en av deltagarna i MR-fondens resa. Jag står naturligtvis
            bakom den rapporten. De reservationerna är till stor del accepterade.
            Framför allt när det gäller specialrapporten står det även i den
            fondens rapport att man skall avvakta. Det sägs att om det inte
            förbättras före årets slut måste man vidta kraftigare åtgärder.
            Året är inte slut än. Jag vill återupprepa att jag tror att detta
            mer är en skillnad i temperament och metoder när det gäller att
            göra vad vi båda anser behöver göras.
          </note>
          <note type="speaker">
            Anf. 109 INGBRITT IRHAMMAR (c)
          </note>
          <note>
            Fru talman! Brott mot de mänskliga rättigheterna är en internationell
            angelägenhet.
          </note>
          <note>
            Som vi har hört här tidigare kränks de mänskliga rättigheterna
            runt om i världen genom att enskilda utsätts för tortyr, avrättningar
            och andra grova övergrepp.
          </note>
          <note>
            Efter att just ha anlänt hem efter den interparlamentariska konferens,
            som Eva Zetterberg nämnde, som berörde Östtimors framtid, finner
            jag det vara anledning att betona att vi i Sverige har ett stort
            ansvar och kanske ett särskilt ansvar när det gäller att värna
            små folkgruppers rätt mot större stater.
          </note>
          <note>
            Vi är själva en relativt liten nation. Vi har därför förståelse
            för det behov av stöd från vänner som mindre stater har. Den lilla
            statens eller den mindre folkgruppens rätt mot den större ockupations-
            eller innovationsmakten kan ofta jämföras med Davids kamp mot
            Goliat.
          </note>
          <note>
            På Östtimorkonferensen fanns flera av dessa folkgrupper representerade.
            Och de hade alla samma vädjan till oss svenskar och andra parlamentariker
            som var där:
          </note>
          <note>
            Hjälp oss! Vi behöver ert stöd. Vi behöver er röst för att skapa
            en världsopinion mot det förtryck och mot de övergrepp som vi
            utsätts för.
          </note>
          <note>
            Västsaharierna var där liksom representanter för
          </note>
          <note>
            Dalai Lama och tibetanerna. Självklart var össtimoreserna där,
            men också representanter för oppositionen i
          </note>
          <note>
            Burma och för kurderna.
          </note>
          <note>
            Flera av dessa folkgrupper har kämpat i årtionden för demokrati
            och respekt för mänskliga rättigheter.
          </note>
          <note>
            De har inte gett upp.
          </note>
          <note>
            Deras hopp har förstärkts av att det ockuperade Namibia har blivit
            självständigt, att apartheid har bekämpats, att en fredsprocess
            nu pågår mellan palestinierna, israelerna och deras grannstater
            och att den långvariga väpnade konflikten på Nordirland har upphört.
          </note>
          <note>
            Dessa händelser inger hopp. Man ser att det som för några år
            sedan var nästintill omöjligt att uppnå går att finna lösningar
            på.
          </note>
          <note>
            Vad gäller Östtimor gjordes gemensamma uttalanden som gick ut
            på timoresernas rätt att själva bestämma över sin framtid. Sverige
            har också länge hävdat denna ståndpunkt och betonar att vi står
            bakom kravet på en folkomröstning, där folket skall uttala sin
            vilja om självständighet eller ej. Den allmänna uppfattningen
            är att mellan 70 och 90 % av timoreserna önskar självständighet
            från Indonesien.
          </note>
          <note>
            Särskilt betonades kravet på att timoresernas representanter
            skulle få deltaga i samtalen om sin framtid. Det är något som
            kan tyckas självklart men som alls inte är det.
          </note>
          <note>
            FN-samtalen pågår i dag mellan FN, Indonesien och Portugal utan
            att timoreserna får sitta med vid bordet vid dessa samtal. Visserligen
            har FN och Portugal regelbundna samtal med olika timoresiska representanter,
            men det sker mera inofficiellt.
          </note>
          <note>
            Timoreserna framförde krav på att få deltaga i samtalen. De krävde
            också ett frisläppande av Zanana
          </note>
          <note>
            Gusmao. Krav framfördes på att Gusmao skulle frisläppas så att
            han skulle kunna deltaga i FN-samtalen.
          </note>
          <note>
            Nu ställer sig utskottet bakom kraven från Centern på att inte
            bara Zanana Gusmao utan alla politiska fångar skall friges.
          </note>
          <note>
            Det vittnades om fortsatt förföljelse av timoreser på ön - misshandel,
            arresteringar och mord. Nyligen har en grupp timoreser flytt till
            Australien, precis som
          </note>
          <note>
            Karl-Göran Biörsmark nämnde, för att rädda sina liv.
          </note>
          <note>
            Förtrycket av den indonesiska ockupationsmakten är mycket omfattande.
          </note>
          <note>
            Kraven på ett trupptillbakadragande måste tillgodoses. En permanent
            närvaro av FN på Östtimor är nödvändig för att trygga folket på
            ön.
          </note>
          <note>
            Tidigare har här påtalats det särskilda yttrande som vi är flera
            som står bakom. Det betonar vikten av en ökad FN-närvaro. I avvaktan
            på att en särskild FN-
          </note>
          <note>
            styrka skall kunna finnas på ön är det alltså viktigt att andra
            FN-organ som FAO och WHO kan vara permanent på ön.
          </note>
          <note>
            Timoreserna betonade också vikten av att olika grupper besöker
            ön - internationella och enskilda organisationer, massmedierna
            och särskilt MR-
          </note>
          <note>
            organisationer - för att kunna följa timoresernas kamp mot ockupationsmakten.
            Det får inte bli så att Indonesien begår brott mot mänskliga rättigheter
            på ön i hemlighet. Det måste påtalas.
          </note>
          <note>
            Fru talman! Övergrepp och brott mot mänskliga rättigheter är
            väl dokumenterade i Östtimor och på andra håll. Jag avser nu att
            tala om Kina.
          </note>
          <note>
            Vi har här tidigare fått exempel på vilka övergrepp som sker
            i Kina. Det är likadant i Tibet.
          </note>
          <note>
            Vår svenska kamp för att dessa brott skall tas upp i FN:s kommission
            för mänskliga rättigheter måste fortsätta. Även om vi från svensk
            sida liksom från det internationella samfundets sida inte har
            ifrågasatt
          </note>
          <note>
            Kinas överhöghet över Tibet, måste Kina enligt sin egen konstitution
            se till att Tibet kan åtnjuta visst självstyre såsom autonom region
            i Kina.
          </note>
          <note>
            I går frågade jag tibetanernas representant vid
          </note>
          <note>
            Östtimorkonferensen vilka frågor han ansåg vara viktigast att
            lyfta fram i debatter runt om i parlamenten just nu.
          </note>
          <note>
            Han menade att visst var en dialog mellan Dalai
          </note>
          <note>
            Lama och den kinesiska ledningen viktig och visst var det viktigt
            med utländska besök i Tibet och besöksutbyten. De oroar sig för
            att inte kunna komma till tals vid kvinnokonferensen i Peking.
          </note>
          <note>
            Allra värst enligt Dalai Lamas sändebud var dock att kineserna
            tar över landet. Kineser flyttar dit. Kineser tar hand om näringsliv,
            handel och utbildning. De skövlar skog och förstör miljön. De
            tar över Tibet på samma sätt som indonesierna försöker ta över
            Östtimor och på samma sätt som ryssarna gjorde förr under Sovjettiden
            när de flyttade in i de baltiska staterna.
          </note>
          <note>
            Den här integreringsprocessen sade Dalai Lamas särskilda sändebud
            var det absolut största hotet mot
          </note>
          <note>
            Tibets framtid. Det var detta han ville att vi skulle protestera
            mot runt om i parlamenten. Det var också detta han ville att vi
            skulle lyfta fram vid Pekingkonferensen i höst.
          </note>
          <note>
            Västsaharierna utgör en annan mindre folkgrupp som pendlar mellan
            hopp och förtvivlan vad gäller framtiden. Deras framtid skall
            avgöras i en folkomröstning. Det har slagits fast. En gemensam
            fredsplan lades fram redan 1988 och accepterades av både Polisario
            och Marocko. Trots detta har den folkomröstning som enligt fredsplanen
            skulle ha ägt rum redan i januari 1992 skjutits upp gång efter
            gång och år efter år.
          </note>
          <note>
            Från marockansk sida försöker man ständigt förhindra att FN-planen
            genomförs. Först vägrade man öppna kontor för FN:s identifieringskommitté.
            Sedan ville man inte justera röstlängder. Dessutom har man motarbetat
            att observatörer och journalister skall kunna följa registreringen,
            och det pågår fortfarande.
          </note>
          <note>
            Nu fortsätter man att göra det besvärligt.
          </note>
          <note>
            Men nu har ändå FN lyckats påskynda identifikationsarbetet vad
            gäller de röstberättigade. I bästa fall kan, som utskottet skriver,
            folkomröstningen genomföras i januari.
          </note>
          <note>
            I en centermotion till årets riksdag påtalar vi att det från
            svensk sida bör göras ytterligare ansträngningar för att fredsplanen
            skall kunna genomföras. Vi har dessutom krävt att det skall tas
            initiativ för att politiker och observatörer från humanitära organisationer
            skall vara där och övervaka folkomröstningen och att marockanska
            styrkor måste lämna det ockuperade Västsahara före en folkomröstning.
          </note>
          <note>
            Det har skett mängder av fängslanden under åren av befrielsekamp.
            Nya fängslanden har skett de senaste månaderna av dem som protesterar
            mot att fredsplanen inte kan genomföras. Det var i huvudsak ungdomar.
            Fortfarande saknas 800 västsaharier. Man vet inte vad som har
            hänt med dem.
          </note>
          <note>
            Vi måste fortsätta att agera så att alla fångar beviljas amnesti
            och frisläpps före folkomröstningen. Det framhålls också i betänkandet.
            Det betonas även att vi skall försöka närvara vid folkomröstningen.
          </note>
          <note>
            Avslutningsvis vill jag bara uttrycka min glädje över att utskottet
            ställer sig bakom och tillstyrker motionerna, bl.a. centerkvinnornas
            motion om att regeringen bör agera för att en FN-konferens om
            mansrollen anordnas. En FN-konferens som skall ta sin utgångspunkt
            i den traditionella mansrollen bör kunna ge mycket viktig kunskap
            som kan leda till positiva förändringar, inte bara för männen
            utan framför allt för kvinnorna.
          </note>
          <note>
            Med detta vill jag yrka bifall till utskottets hemställan.
          </note>
          <note type="speaker">
            Anf. 110 TUVE SKÅNBERG (kds)
          </note>
          <note>
            Fru talman! Jag vill göra vad jag kan för att koncentrera mitt
            anförande. Betänkandet omspänner en mängd viktiga ställningstaganden
            när det gäller olika länder, deras folk och de mänskliga rättigheterna.
            Det skulle föra för långt att upprepa vad andra har sagt. Vi kristdemokrater
            yrkar bifall till hemställan i betänkandet. Jag vill be riksdagens
            ledamöter observera att vi kristdemokrater ingår bland dem som
            står bakom ett särskilt yttrande om Indonesien. Det har utvecklats
            tidigare.
          </note>
          <note>
            Jag vill koncentrera mig på två av de kristdemokratiska motioner
            som betänkandet UU24 behandlar.
          </note>
          <note>
            Jag vill också fästa uppmärksamheten på den otillfredsställande
            situationen för judarna i f.d. Sovjetunionen och för assyrierna
            och syrianerna i östra
          </note>
          <note>
            Turkiet.
          </note>
          <note>
            I motion U609 påtalar vi kristdemokrater att den utbredda antisemitismen
            i f.d. Sovjetunionen, i synnerhet i Ryssland, innebär en mycket
            svår situation för judarna.
          </note>
          <note>
            Utskottets betänkande ger i långa stycken den kristdemokratiska
            motionen rätt i den oro vi ger uttryck för. Utskottet konstaterar,
            liksom motionen, att problemet inte är en bristande lagstiftning
            och författning, utan att staten inte på ett tillfredsställande
            sätt upprätthåller individers och gruppers rättstrygghet.
          </note>
          <note>
            Vi kristdemokrater noterar med tillfredsställelse att utskottet
            deklarerar att den distribution av antisemitisk press som förekommer
            i Ryssland är oroväckande och att det är ovedersägligt att det
            förekommer antisemitiska stämningar i en del av de f.d.
          </note>
          <note>
            sovjetiska staterna, kanske särskilt i Ryssland. Utskottet anför
            vidare många exempel på hur rättsvårdande organ eftersatt sin
            plikt att beivra diskriminering av judarna, och att det inte kan
            uteslutas att passiviteten från myndigheternas sida i Ryssland
            kan bero på eftergifter åt ett ökat stöd för en mer nationalpatriotisk
            politik som drabbat minoriteter som judarna, som inte anses höra
            hemma i det "rena" Ryssland.
          </note>
          <note>
            Med dessa klara ord kan jag konstatera att utrikesutskottet i
            allt väsentligt delar den oro som den kristdemokratisk motionen
            ger uttryck för, och som föranleder att vi kristdemokrater menar
            att det är otänkbart att utifrån de kända förhållandena i t.ex.
          </note>
          <note>
            Ryssland, avvisa judiska flyktingar därifrån.
          </note>
          <note>
            Jag vill också anföra vad International Helsinki
          </note>
          <note>
            Federation for Human Rights skrev i november 1994:
          </note>
          <note>
            "Det är Helsingforskommittéens skyldighet att varna alla ESK-stater
            för den växande faran när det gäller extremt nationalistiska rörelser
            i Ryssland. De omfattar öppet deklarerade nazist- och fascistorganisationer
            och en mycket bred samling stalinister och ultranationalister.
            - - - Det finns snabbt växande illegala paramilitära grupperingar,
            ett växande antal ungdomar i svarta uniformer, människor som såväl
            talar om
          </note>
          <note>
            ?arier-ryssar och tyskar´ som deras ?heliga symbol hakkorset´.
            - - - I dessa provinser finns det dessutom öppet antisemitiska
            publikationer. - - - Vi vill uppmärksamma alla ESK-stater på att
            situationen börjar bli hotande. Vi uppmanar dem att sätta press
            på den ryska regeringen så att den omedelbart tillämpar konstitutionen
            och redan existerande lagar för att skydda och upprätthålla säkerheten
            för alla medborgare i Ryssland och försvara deras mänskliga rättigheter."
          </note>
          <note>
            Jag kan nu konstatera att den varning som Helsingforskommittéen
            utfärdade för ett halvår sedan, och som den kristdemokratiska
            motionen förde på utrikesutskottets bord, nu resulterat i den
            tydliga reaktion från Sveriges riksdag som jag tidigare citerade.
          </note>
          <note>
            Det är angeläget att Invandrarverket och Utlänningsnämnden beaktar
            riksdagens syn på den otillfredsställande situationen för judar
            som flyr från de f.d. sovjetiska staterna, och särskilt från Ryssland.
            Jag vill erinra om att det finns ett hundratal judiska familjer
            i
          </note>
          <note>
            Sverige som väntar på ett avgörande från Invandrarverket.
          </note>
          <note>
            Jag vill nu gå vidare till utrikesutskottets svar på den kristdemokratiska
            motionen U610 där vi uppmärksammar assyriernas och syrianernas
            otillfredsställande situation i Turkiet.
          </note>
          <note>
            Utskottet medger att vissa religiösa trossamfund, som de kristna
            syrisk-ortodoxa, ofta diskrimineras i
          </note>
          <note>
            Turkiet. Jag citerar ur betänkandet: "Assyrierna, liksom den
            övriga civilbefolkningen, har under striderna i sydöstra Turkiet
            kommit att utsättas för ett dubbelt tryck såväl från den turkiska
            militären som från den kurdiska PKK-gerillan. Deras utsatta ställning
            utnyttjas också av de grupper i området som med hot och våld försöker
            driva ut assyrier och ta över deras egendomar. Under det senaste
            årtiondet har assyriernas antal minskat betydligt till följd av
            en omfattande flykt, främst till Europa. I dag uppskattas deras
            antal i sydöstra Turkiet uppgå till omkring 2 000, mot uppskattningsvis
            ca 70 000 år 1960. I hela Turkiet finns i dag endast omkring 80
            000 kristna mot ca 2 miljoner år 1900."
          </note>
          <note>
            Jag kan konstatera att utskottet till fullo delar den oro som
            den kristdemokratiska motionen ger uttryck för vad gäller den
            svåra situationen för assyrier och syrianer i Turkiet. Utskottet
            anför t.ex. erfarenheterna hos den svenska delegation, som reste
            till Turkiet på uppdrag av dåvarande MR-ministern Alf Svensson
            i augusti 1994. Utskottet noterar att de samtal delegationen hade
            i Turkiet bekräftar bilden av assyriernas svåra belägenhet särskilt
            i landets sydöstra delar.
          </note>
          <note>
            Förvisso är situationen särskilt alarmerande i
          </note>
          <note>
            Turkiets sydöstra delar, men det förtjänas att sägas att delegationen
            också påpekade att situationen för de assyrier och syrianer som
            flytt inom Turkiet, och då särskilt till Istanbul, var mycket
            svår om de inte hade ett starkt socialt nät i form av väletablerade
            och välbeställda anhöriga i Istanbul. Det var delegationens mening
            att avvisning eller utvisning av assyrier och syrianer till Turkiet,
            med hänvisning till att Istanbul skulle vara mer västligt präglat,
            endast borde ske av sådana personer som bevisligen har ett starkt
            fungerande socialt skyddsnät och tillräckliga ekonomiska resurser.
          </note>
          <note>
            Fru talman, där väljer jag att sätta punkt. Jag har redan yrkat
            bifall till hemställan i betänkandet.
          </note>
          <note type="speaker">
            Anf. 111 BERTIL PERSSON (m)
          </note>
          <note>
            Fru talman! Det har varit en påtaglig enighet i den här debatten
            i dag. Respekten för de mänskliga rättigheterna är något som ligger
            väldigt djupt i den svenska folksjälen.
          </note>
          <note>
            Men jag tror ändå att det är viktigt att de här frågorna uppmärksammas
            i en omfattande riksdagsdebatt.
          </note>
          <note>
            Respekten för mänskliga rättigheter handlar om själva grunden
            för den mänskliga samlevnaden och bygger på den humanistiska etikens
            fyra grundprinciper om självbestämmande, rättvisa, lidandeminimering
            och godhet. Det har kodifierats av Förenta nationerna har därmed
            fått en världsvid tillämpning, och sedan 1993 har vi också en
            högkommissarie som skall övervaka dessa frågor. Ändå har vi alla
            dessa bekymmer världen över.
          </note>
          <note>
            Respekten för mänskliga rättigheter har visat sig var mycket
            nära kopplad dels till utbildningsnivåerna i de aktuella länderna,
            dels till utvecklingen av rättsamhället och utvecklingen av demokratin.
            Det gör att det har sätt mörkt ut länge, och det är mörkt på många
            håll. Det börjar komma en del ljuspunkter i och med att man nu
            ser en revolution vad gäller demokrati och marknadsekonomi i många
            länder där problemen har varit stora, men vägen är lång att gå.
          </note>
          <note>
            Jag vill ta upp några av de problem som föreligger. Först är
            det frågan om minoriteterna och deras skydd. Det finns fortfarande
            världen över ett påtagligt förtryck mot minoriteter. Vi har kommunistländerna
            på Balkan, där kosovoalbanerna är utsatta för ett omfattande förtryck,
            och där det internationella samhället egentligen inte har kommit
            någon vart. Vi har ungrarna i Rumänien. De gamla kommunistländerna
            har en tragisk historia, och ljuspunkterna är väldigt få.
          </note>
          <note>
            Vi har också Turkiet, där det inte bara handlar om kurderna,
            som här har belysts. Det handlar också om assyrier, syrianer och
            även romerna, och det finns ytterligare en lång rad olika grupper
            som förtrycks.
          </note>
          <note>
            Situationen är den att man står i en valsituation. Jag tror att
            det är angeläget att ändå bevara Turkiet inom den västerländska
            kulturkretsen och att inte stöta ut det, utan sträva efter att
            i stället driva MR-frågorna till en positiv lösning genom att
            aktivt påverka regimen.
          </note>
          <note>
            Sedan har vi alla de länder där man genom påtvingade folkförflyttningar
            har folk som lever i minoritet i eget land. Vi har tibetanerna,
            och vi har faktiskt också ett hotande problem framöver i många
            av
          </note>
          <note>
            Rysslands delrepubliker, där man nu har ryska majoriteter i länder
            som har haft en annan befolkningsmajoritet från början. Där kan
            vi se problem framöver.
          </note>
          <note>
            Sedan har vi naturligtvis urbefolkningarna. Det gäller inte minst
            indianerna i Colombia, Mexico, Peru, osv.
          </note>
          <note>
            Vi har västsaharierna, och det finns också många andra exempel
            på detta.
          </note>
          <note>
            Vi har inget bra sätt att hantera minoritetsproblemen. Men den
            utveckling av subsidiaritetsprincipen som vi har sett tillämpad
            i Europa i allt större utsträckning kan ändå på något vis dämpa
            dessa motsättningar. EG har med sitt regionala råd och sin subsidiaritetsprincip
            kunnat dämpa en hel del av de konfliktanledningar som vi har sett
            t.ex. i Katalonien,
          </note>
          <note>
            Baskien, Sydtyrolen, Nordirland och Belgien.
          </note>
          <note>
            Vi moderater har, för att ta upp en annan fråga, en betydande
            förståelse för önskan om mansrollskonferensen. Men vi har ändå,
            även om vi har förståelse för önskemålen att få den här typen
            av diskussioner, en tvekan till att driva den frågan vidare i
            dagens läge. I
          </note>
          <note>
            nästan varje FN-konferens är jämställdhetsfrågor uppe som ett
            mycket viktigt inslag i debatterna. Det kan väldigt lätt gå inflation
            i den typen av FN-
          </note>
          <note>
            konferenser.
          </note>
          <note>
            Det blir lätt, om varje fråga skall tas upp som särskild FN-konferens
            av världstyp, att man får den situationen att många pratar och
            ingen lyssnar, att många skriver och ingen läser. Jag tror att
            det är viktigare att vi driver jämlikhetsfrågorna konsekvent och
            kraftfullt i de organ där vi är verksamma. Det är fråga om lika
            rätt till utbildning, lika rätt till alla yrken, lika lön, lika
            rätt till karriär och rätten till reproduktiv hälsa. Där har Sverige
            en gammal, god och stark tradition som är välkänd i hela FN-systemet.
          </note>
          <note>
            Detta att försöka att separera och skapa motsättningar mellan
            män och kvinnor när det gäller att i stället skapa ett genderperspektiv
            i vårt generella agerande i alla världssamfundets olika organ
            tror jag egentligen är att ta ett steg tillbaka och börja om från
            början, och det tror jag är onödigt.
          </note>
          <note>
            Vi har som moderater talat mycket och länge om
          </note>
          <note>
            MR-frågor. Jag vill i en sådan här debatt understyrka att vi
            under mycket lång tid har framhållit att även biståndet bör användas
            som ett viktigt påtryckningsmedel när det gäller att få effekt
            och genomslag för respekten för mänskliga rättigheter.
          </note>
          <note>
            Vi menar att det i länder som inte visar någon som helst respekt
            för mänskliga rättigheter inte finns någon anledning att gå in
            med kraftfullt svenskt bistånd direkt till regimen. I sådana länder
            skall man ge sitt bistånd via NGO:s och via andra kanaler, men
            det finns ingen anledning att stötta regimer som inte visar respekt
            för mänskliga rättigheter.
          </note>
          <note>
            Det är för dessa länder många gånger en fördel om en regim som
            icke kan respektera mänskliga rättigheter faller än att vi håller
            den kvar vid makten genom ett fortsatt svenskt bistånd, så att
            den sitter kvar längre än nödvändigt.
          </note>
          <note type="speaker">
            Anf. 112 MARIANNE ANDERSSON (c)
          </note>
          <note>
            Fru talman! Jag tänker uppehålla mig vid tre frågor: judarna
            i f.d. Sovjetunionen, något om kurderna, framför allt i Turkiet,
            och en del om situationen i Iran.
          </note>
          <note>
            Jag deltog nyligen i en av invandrarministern initierad resa
            till Ryssland och Ukraina för att studera judarnas situation.
            Vi var två parlamentariker, tre representanter för regeringskansliet
            och två från Judiska centralrådet. Resan följdes upp av ett seminarium
            som ägde rum i går.
          </note>
          <note>
            Vi upplevde situationen för judarna i dessa länder som mycket
            allvarlig. Det är sant att det inte finns statligt sanktionerad
            antisemitism. Däremot tyder mycket på att en sådan är på gång.
            Vi såg med egna ögon att Zjirinovskijs skrifter och andra ännu
            värre dominerade det bokbord som fanns inne i duman i
          </note>
          <note>
            Moskva. Allt oftare framförs antisemitiska slagord från talarstolen
            där. Jeltsins MR-kommitté, vars ordförande Kovaljov besökte Sverige
            i våras, är på väg att upplösas, eftersom den ser sig som gisslan
            och kan inte göra något.
          </note>
          <note>
            Den folkliga antisemitismen är stark. De politiker som vill bli
            omvalda angriper inte antisemitism. Presidenten säger inget i
            Moskva, bara vid besök i t.ex.
          </note>
          <note>
            Washington. Det finns ett starkt behov av syndabockar i Ryssland.
            Det drabbar judarna och även andra grupper, just nu mest kaukasierna.
          </note>
          <note>
            Men det finns en viktig skillnad som utskottet kanske inte riktigt
            har insett. Kaukasierna avskys därför att de påstås vara skurkar,
            tjuvar och allmänt kriminella som åker till Moskva och lurar ryssarna.
          </note>
          <note>
            För att avsky judarna behövs inte sådana skäl. De avskys för
            att de just är judar. Den skillnaden är viktig att komma ihåg
            när man mer allmänt diskuterar
          </note>
          <note>
            Rysslands bristande förmåga att skydda sina egna medborgare.
          </note>
          <note>
            I Ukraina finns betydligt mer av det gamla sovjetsamhället kvar.
            Bilden var mer splittrad. På ytan verkade det ganska bra, medan
            en helt annan bild växte fram när vi talade med människor i enrum.
            Särskilt i västra Ukraina i staden Lviv upplevde vi en stor rädsla
            hos judarna, en rädsla för att över huvud taget tala om sin situation.
          </note>
          <note>
            Vi fick en mängd rapporter om framväxande ultranationalistiska
            grupper och partier, om antisemitiska uttalanden i TV, om trakasserier
            och förföljelser av enskilda judar samt om att myndigheterna inte
            ställer upp för dessa judar.
          </note>
          <note>
            Det finns två rapporter från resan, en från regeringskansliet
            och en från det judiska centralrådet.
          </note>
          <note>
            Dessa rapporter rekommenderar jag till läsning. Vi är ganska
            överens. Jag har deklarerat att jag ställer mig bakom slutsatserna
            i rapporten från det judiska centralrådet. Det finns alltså välgrundade
            skäl för många judar att lämna dessa länder. Den minimala rännil
            av dessa som kommer till Sverige bör behandlas generöst, och deras
            berättelse skall tas på största allvar.
          </note>
          <note>
            Vi får aldrig upprepa de misstag som gjordes i
          </note>
          <note>
            Sverige under 30-talet då judar sändes tillbaka till
          </note>
          <note>
            Tyskland under förevändningen - som det står i ett protokoll
            från 1939: Det faktum att judarna vantrivs i
          </note>
          <note>
            Tyskland utgör inte skäl för asyl. Detta är undertecknat av en
            person som senare fick en ganska hög ställning i det svenska politiska
            livet.
          </note>
          <note>
            Kurdfrågan har här tidigare berörts ganska mycket. Det handlar
            i stor utsträckning om den totala MR-
          </note>
          <note>
            situationen i Turkiet. Den frågan har vid flera tillfällen diskuterats
            här i kammaren, och det finns en väldigt utförlig beskrivning
            i betänkandet. Det råder ju stor enighet om att Sverige på alla
            nivåer och i alla relevanta internationella samfund måste arbeta
            för bättre förhållanden när det gäller mänskliga rättigheter i
            Turkiet.
          </note>
          <note>
            Utskottets möte med Turkiets utrikesminister var i det avseendet
            ganska deprimerande, eftersom han över huvud taget inte verkade
            ta ansvar för hela regeringens politik. Han talade nämligen bara
            om sitt eget parti, vilket är ganska konstigt när det är fråga
            om en koalitionsregering.
          </note>
          <note>
            Jag vidhåller att Turkiets starka önskan att inträda i EU:s tullunion
            skapar möjligheter att utsätta Turkiet för ett större tryck just
            nu för att få dem att, innan de kommer med i samarbetet, ta åtminstone
            några viktiga steg på vägen.
          </note>
          <note>
            Fru talman! Jag tänkte också säga några ord om situationen i
            Iran, delvis med tanke på den kampanj för namnunderskrifter som
            bedrivits här i riksdagen under den senaste tiden.
          </note>
          <note>
            Det är inte svårt att förenas i fördömandet av det förtryck av
            mänskliga rättigheter som sker i Iran och av fatwan mot Salman
            Rushdie. Däremot är det väldigt svårt, för att inte säga omöjligt,
            att ta ställning till vilken typ av opposition som man skall stödja.
          </note>
          <note>
            Jag minns alla de iranska studenter som under shahens tid fanns
            här i Sverige och som på olika ställen propagerade för Khomeini
            och för hur bra allt skulle bli bara han kom till makten. Nu vet
            vi hur det gick. Därför är det angeläget att skilja på motståndet
            mot det förtryck som finns och det okritiska stödet för dem som
            även med våld arbetar mot förtrycket.
          </note>
          <note>
            Fru talman! Jag har inget yrkande utöver utskottets hemställan
            i betänkandet. Jag ville bara tillföra dessa synpunkter till det
            som står i betänkandet och till det som sagts här i dag.
          </note>
          <note>
            Anf. 113 KARL-GÖRAN BIÖRSMARK (fp)
          </note>
          <note>
            replik
          </note>
          <note>
            Fru talman! Jag är ledsen om jag förlänger debatten, men jag
            vill säga några ord med anledning av vad
          </note>
          <note>
            Marianne Anderssons uttalade om okritiskt stöd för oppositionen
            när det gäller Iran.
          </note>
          <note>
            Jag vet inte riktigt vad som åsyftas. Jag misstänker att det
            som avses är att de parlamentariker som här har reagerat mot det
            som sker i Iran skulle vara okritiska mot sådana som i dag är
            i opposition. Så är ingalunda fallet.
          </note>
          <note>
            Det finns olika grupper som jobbar för att få en ändring till
            stånd i fråga om situationen i Iran. Ibland kan det vara svårt
            att veta vilken man skall stödja.
          </note>
          <note>
            Men så länge de stöder genomförandet av demokrati och mänskliga
            rättigheter - det är ju det som är grunden - tror jag att det
            är viktigt att ge dem sitt stöd som jobbar just för detta.
          </note>
          <note>
            Beträffande Sydafrika och andra länder som levt med förtryck
            har det ju i omgångar varit diskussioner om huruvida man kan stödja
            organisationen i fråga eller inte. ANC var utsatt för mycket hård
            kritik i omgångar, men vi stödde dem ändå därför att de stod för
            en demokratisk utveckling i Sydafrika.
          </note>
          <note>
            Det finns också organisationer som gör samma sak i Iran. Därför
            tror jag att det är väldigt viktigt att vi ger dem stöd.
          </note>
          <note type="speaker">
            Anf. 114 MARIANNE ANDERSSON (c)
          </note>
          <note>
            replik
          </note>
          <note>
            Fru talman! Jag riktar inte kritik mot någon speciell grupp.
            Jag tror dock att det är väldigt viktigt att vara vaksam i alla
            sådana här situationer. Jag tror att vi båda egentligen har samma
            uppfattning i den här frågan. Det finns ju ingen meningsskiljaktighet
            här.
          </note>
          <note>
            Jag tror dock att det är viktigt att vara väldigt varsam när
            man tar ställning till olika grupper. Självklart arbetar vi alla
            för demokrati och mänskliga rättigheter.
          </note>
          <note>
            Anf. 115 KARL-GÖRAN BIÖRSMARK (fp)
          </note>
          <note>
            replik
          </note>
          <note>
            Fru talman! Vi har ju haft en diskussion här i kammaren t.ex.
            om ANC och dess agerande i olika sammanhang. Det var när människor
            levde i exil och under mycket svåra förhållanden. Då riktades
            kritik mot ANC. Det sades att de i sin organisation inte levde
            upp till kraven när det gäller de mänskliga rättigheterna. Så
            kan det vara också när det gäller andra organisationer.
          </note>
          <note>
            Jag tror att det just i arbetet för mänskliga rättigheter och
            demokratins genomförande i de här människornas hemländer är viktigt
            att vi ger stöd åt dem som lever som flyktingar utanför sina länder
            och som lever under svåra förhållanden. Man skall kanske ibland
            tona ner kritiken i det avseendet.
          </note>
          <note type="speaker">
            Anf. 116 MARIANNE ANDERSSON (c)
          </note>
          <note>
            replik
          </note>
          <note>
            Fru talman! Jag instämmer i mångt och mycket av det som Karl-Göran
            Biörsmark säger. Vad jag gjort är att jag refererat till hur det
            faktiskt kan vara och till det som hänt i Iran. Jag nämnde som
            ett exempel hur det såg ut före förra maktskiftet i Iran. Situationen
            blev då ännu värre än förut. Därför är det viktigt att ha en vaksamhet
            här.
          </note>
          <note>
            Alla som arbetar för demokrati och mänskliga rättigheter skall
            självklart stödjas. Där tror jag att vi är helt överens.
          </note>
          <note type="speaker">
            Anf. 117 JAN JENNEHAG (v)
          </note>
          <note>
            Fru talman! Vår värld förändras snabbt. Ett nytt fenomen är folkrepubliken
            Kinas växande styrka och nya ekonomiska och politiska inriktning.
          </note>
          <note>
            De ekonomiska framgångarna har haft ett pris i form av växande
            sociala klyftor. Stora regionala skillnader har uppstått. Inkomstklyftorna
            växer. Miljöproblemen växer med en hastighet som troligen saknar
            motstycke i världen. Inkomstklyftor och miljöproblem medför att
            den sociala oron i landet tilltar.
          </note>
          <note>
            Illavarslande är också att Kina i ökande grad tenderar att uppträda
            på den internationella scenen med stormaktsmaner. Flera uttalanden
            av personer i den högsta ledningen, bl.a. presidenten,tyder på
            detta. Samtidigt rustar sig Kina allt intensivare militärt.
          </note>
          <note>
            Kina har också börjat uppträda som en stor krigsmaterielexportör
            i världen. Ofta exporterar man till länder där de politiska och
            militära spänningarna är starka och där vi inte sällan ser brott
            mot mänskliga rättigheter.
          </note>
          <note>
            I Tibet uppträder de kinesiska myndigheterna på ett sätt som
            närmast kan betecknas som nykolonialt.
          </note>
          <note>
            Amnestys rapport om Tibet redovisar tydligt hur förtrycket har
            tilltagit under 1993 och 1994. Den tibetanska kulturen hotas,
            och de ekonomiska fördelar som marknadsekonomin kan medföra för
            vissa skikt av befolkningen tillkommer främst inflyttade kineser.
          </note>
          <note>
            Den tibetanska produktionsapparaten, det traditionella jordbruket
            som har försörjt sin befolkning under sekler, slås sönder.
          </note>
          <note>
            Den kritik som kommer från kinesiska medborgare mot olika delar
            av den förda politiken hanteras mycket hårdhänt. Regimkritiker
            fängslas. Människor, som till följd av den ekonomiska utvecklingen
            slagits ut och hemfallit åt kriminalitet, behandlas med stor brutalitet.
            Man tillämpar i allt större utsträckning dödsstraffet för att
            uppfostra massorna.
          </note>
          <note>
            Enligt Amnesty dömdes 1993 närmare 2 000 personer till döden,
            varav åtminstone drygt 1 000 avrättades. Mellan juli och december
            1994 kunde Amnesty rapportera om dödsdomar och rättegångar inför
            masspublik. Ofta verkställs dödsdomar direkt efter avkunnad dom.
            Det är inte alltid som brotten är grova.
          </note>
          <note>
            Rättssäkerheten är med andra ord minimal.
          </note>
          <note>
            Brutal hantering av opposition och kritik liksom hårda straff
            när det gäller brottslighet som har sin grund i sociala missförhållanden
            kommer att medföra ännu större sociala problem och allt svårare
            sociala oroligheter. Denna metod att möta kritik och sociala problem
            med våld manifesterades för några år sedan på torget vid Himmelska
            fridens port.
          </note>
          <note>
            Den kinesiska statsledningen har fortsatt på denna väg. Kina
            är därmed fortfarande en av de värsta förbrytarregimerna när det
            gäller brott mot mänskliga rättigheter.
          </note>
          <note>
            Om Kina skall undvika en ekonomisk och politisk utveckling som
            slutar i en social explosion krävs att man slår in på en annan
            väg - att den kinesiska statsledningen försöker lösa sociala och
            politiska problem med fredliga medel och i ständig dialog med
            kritiker och opponenter.
          </note>
          <note>
            Fru talman! Att undertrycka kritik och opposition medför på kort
            sikt ytterligare våld. På längre sikt medför det stagnation och
            förfall. Självfallet måste
          </note>
          <note>
            Sverige brännmärka den totala bristen på positiva förändringar
            i alla sammanhang i det internationella umgänget.
          </note>
          <note>
            Detta innebär att vi skall föra en kritisk dialog med Kina utan
            att snegla på om en sådan dialog eventuellt kan försvåra handelsutbyte
            eller svenska företags möjligheter att utvecklas i Kina, eller
            i övrigt kosta något.
          </note>
          <note>
            Vidare måste det svenska biståndet satsas på att bekämpa fattigdom
            och miljöförstöring och inte inrikta sig på att ge krediter till
            investeringar i de områden i Kina som har den snabbaste ekonomiska
            tillväxten.
          </note>
          <note>
            Vi är oroade av den politisk utvecklingen i Kina, vilken för
            tillfället uppmärksammas alltför knapphändigt i dagens massmedier.
          </note>
          <note>
            Kränkningar av mänskliga rätigheter är inte ett botemedel mot
            växande sociala problem. Detta bör påpekas inte minst inför FN:s
            kvinnokonferens i höst.
          </note>
          <note>
            Regimen har förvisat den alternativa kvinnokonferensen till en
            avlägsen del av Kina långt bort från
          </note>
          <note>
            Beijing.
          </note>
          <note>
            Signalerna om att bojkotta FN-konferensen måste tas på allvar.
            Om en bojkott i större skala blir verklighet riskerar utvecklingen
            av det som konferensen behandlar att ta flera steg tillbaka. När
            en bojkott har sin grund i protest mot kränkningar av mänskliga
            rättigheter har Kinas statsledning det fulla ansvaret.
          </note>
          <note>
            (forts. prot. 115)
          </note>
          <note>
            10 § Beslut om fortsatt ärendebehandling
          </note>
          <note>
            På förslag av andre vice talmannen medgav kammaren att ärendebehandlingen
            skulle fortsättas vid arbetsplenum onsdagen den 7 juni.
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Utrikesutskottets betänkanden
          </note>
          <note>
            1994/95:UU20 Krigsmaterielexport
          </note>
          <note>
            1994/95:UU26 Vissa anslag inom Utrikesdepartementets område
          </note>
          <note>
            Jordbruksutskottets betänkanden
          </note>
          <note>
            1994/95:JoU21 Vissa ändringar i miljölagstiftningen till följd
            av EU-medlemskapet
          </note>
          <note>
            1994/95:JoU24 Kompletteringspropositionen
          </note>
          <note>
            Arbetsmarknadsutskottets betänkande
          </note>
          <note>
            1994/95:AU18 Ledningsform för Institutet för forskning och utveckling
          </note>
          <note>
            12 § Kammaren åtskildes kl. 16.57.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 7 § anf. 20 (delvis), av andre vide talmannen därefter
            t.o.m. anf. 51
          </note>
          <note>
            (delvis), av förste vice talmannen därefter t.o.m.8 § anf. 98
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
