<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--71</head>
          <docDate when="1995-03-10">1995-03-10</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            _________________________________________________________________
          </note>
          <note>
            1 § Svar på interpellation 1994/95:62 om kontroll av taxiverksamheten
          </note>
          <note>
            Anf. 1 Kommunikationsminister INES
          </note>
          <note>
            UUSMANN (s)
          </note>
          <note>
            Herr talman! Tillsynen över den yrkesmässiga trafiken behöver
            skärpas. Viktiga steg i den riktningen har redan tagits. Genom
            det från den 1 januari införda kravet på taxiförarlegitimation
            har många olämpliga taxiförare försvunnit från näringen. Av 35
            000 ansökningar om taxiförarlegitimation har drygt 6 000
          </note>
          <note>
            avslagits, varav 650 för bristande laglydnad och 5 500
          </note>
          <note>
            för bristande yrkeskunnande. Länsrätterna har i vissa fall ändrat
            på länsstyrelsens beslut om att vägra taxiförarlegitimation för
            kriminellt belastade taxiförare.
          </note>
          <note>
            För närvarande har länsstyrelsen inte rätt att överklaga länsrättens
            dom. Som jag nämnde redan vid den allmänna frågestunden den 7
            februari har emellertid en utredning på mitt initiativ lagt fram
            ett förslag om att länsstyrelsen skall ges rätt att överklaga
            länsrättens dom i fråga om bl.a. taxiförarlegitimation. Förslaget
            är för närvarande under remissbehandling, och regeringens avsikt
            är att snarast möjligt lämna förslag till riksdagen i denna fråga.
          </note>
          <note>
            Regeringen har dessutom beslutat om obligatorisk plombering av
            taxametrar och även gett Vägverket i uppdrag att göra taxametrarna
            säkrare för att bl.a.
          </note>
          <note>
            underlätta skattekontroll och kontroll av att regler om kör-
            och vilotider efterlevs. Rikspolisstyrelsen och
          </note>
          <note>
            Vägverket lägger inom kort fram ett handlingsprogram för övervakningen
            av den yrkesmässiga trafiken.
          </note>
          <note>
            Däri ingår bl.a. ett program för utbildning av polisen i yrkestrafikfrågor,
            i syfte att i samverkan med länsstyrelserna effektivisera övervakningen.
            Den sittande
          </note>
          <note>
            Yrkestrafikutredningen överväger bl.a. vilka sanktioner vid överträdelser
            av bestämmelser som kan anses behövliga för att undanröja missförhållanden
            inom yrkestrafiken. Jag för min del välkomnar alla sådana förslag.
          </note>
          <note type="speaker">
            Anf. 2 STEN ANDERSSON (m)
          </note>
          <note>
            Herr talman! Fru statsråd! Jag tackar för svaret.
          </note>
          <note>
            Vi kan konstatera att det framför allt i storstäderna
          </note>
          <note>
            - Göteborg, Stockholm och Malmö - råder kaos inom taxinäringen.
            I praktiken är det en omöjlig situation för de taxiföretag som
            försöker bedriva en seriös verksamhet. I Malmö kan jag bevittna
            att man kan åka runt hela kommunen för strax över 30 kr. När man
            vet hur mycket en taxi behöver få in per pass för att det skall
            gå runt förstår man att det här inte går lagligt till.
          </note>
          <note>
            Det finns alltså en avancerad form av kriminell verksamhet.
          </note>
          <note>
            Herr talman! Jag är också medveten om att de åtgärder som vi
            nu försöker åstadkomma för att lösa problemen i storstäderna skapar
            problem på landsorten. Där förstår man inte de nya bestämmelserna
            eftersom de inte behövs. I vissa fall har de bevisligen åstadkommit
            en försämrad service på landsorten.
          </note>
          <note>
            Tyvärr känner många i dag en otrygghet inför att färdas med taxi.
            Jag är väl medveten om att det är lätt att vara efterklok. Tänk
            om någon hade haft facit i hand, vilket självfallet inte var möjligt,
            i debatten den
          </note>
          <note>
            5 maj i fjol i riksdagen. Tänk om denne någon hade nämnt att
            sådana här personer kommer att få sina överklagningsyrkanden bifallna!
            Då hade han eller hon förmodligen blivit utskrattad. Men så är
            fallet i dag.
          </note>
          <note>
            Jag skall bara kort nämna några överklaganden, där man har fått
            bifall. En person har misshandlat sin hustru två gånger, misshandlat
            en annan man, begått olika trafikförseelser och fått sitt körkort
            återkallat.
          </note>
          <note>
            Den personen överklagade länsstyrelsens beslut, och yrkandet
            bifölls.
          </note>
          <note>
            Det finns ett annat fall som nästan är litet för egendomligt
            att ta upp här. En person hade begått brott mot griftefriden.
            Jag skall inte frossa i detaljerna, men på ren svenska var detta
            en psykopat. Detta skedde 1993. Han grävde upp en grav för att
            åstadkomma en viss psykologisk förbättring. Han fick först nej
            av länsstyrelsen, men länsrätten sade ja. Jag skulle inte vilja
            att min gamla mamma, om hon hade levt, skulle åka taxi med en
            sådan person.
          </note>
          <note>
            Det förslag som statsrådet har om att man skall ge länsstyrelsen
            rätt att överklaga länsrätternas domar hjälper inte. Det är ju
            fortfarande samma lagstiftning.
          </note>
          <note>
            Nu bara inkompetensförklarar statsrådet länsrätterna.
          </note>
          <note>
            Skall det vara en annan lagstiftning när man skall överklaga
            länsrättens beslut? Det som behövs är nya regler.
          </note>
          <note>
            Jag ber om ursäkt för en felaktig uppgift i min interpellation.
            Jag skrev att det cirkulerar ett rykte om att en person som hade
            begått en våldtäkt, dock icke i en bil, överklagade och fick behålla
            sitt förartillstånd.
          </note>
          <note>
            Det var dess bättre inte sant. Däremot har personer som har haft
            sexuellt umgänge med minderåriga barn vid flera tillfällen först
            fått nej, sedan överklagat och erhållit tillstånd att köra taxi.
          </note>
          <note>
            Detta beror på att länsrätterna i dag behandlar dessa frågor
            som rena körkortsfrågor. Men det handlar ju inte om kompetensen
            att framföra en bil. Det handlar om kompetensen att inge passagerarna,
            unga och gamla, trygghet när de färdas med taxibilar.
          </note>
          <note>
            Statsrådet säger att man skall verka för säkrare taxametrar.
            Det har vi gjort under många år. Dess bättre, eller dess värre,
            ligger alltid kriminella människor litet grand före oss. Det innebär
            att man fortfarande kan fuska. Framför allt är det billigt att
            fuska.
          </note>
          <note>
            Det är det viktiga. Den taxichaufför som fuskar med sin taxameter
            riskerar inte större böter eller högre straff. Det gör att många
            i praktiken struntar i lagstiftningen.
          </note>
          <note>
            I Danmark finns det ett taxametersystem som fungerar bra. Vägverket
            vet att det fungerar bra men verkar inte vilja prova detsamma.
          </note>
          <note>
            Är statsrådet beredd att i stället för att ändra överklagningsmetoden
            se till att lagstiftningen blir klarare? Vill hon medverka till
            hårdare straff mot de taxiförare som i sitt yrke bedriver kriminell
            verksamhet? Är statsrådet beredd att ändra rutinerna avseende
            tömning av taxametrar? Det är en viktig fråga. I det fallet finns
            det nämligen i dag ett mycket stort problem.
          </note>
          <note>
            Tack!
          </note>
          <note>
            Anf. 3 Kommunikationsminister INES
          </note>
          <note>
            UUSMANN (s)
          </note>
          <note>
            Herr talman! På ett område tror jag att Sten Andersson och jag
            kan vara överens, och det handlar om att det är viktigt att man
            skall vara trygg som kund när man åker taxi. Man är ju ganska
            utlämnad till den person som kör taxin. Jag hävdar att det här
            är någonting som vi strävsamt har arbetat politiskt med de senaste
            åren.
          </note>
          <note>
            Jag skulle vilja fråga Sten Andersson, som satt i trafikutskottet
            och företrädde den politiska majoriteten och regeringspartierna
            1991-1992, då vi från socialdemokratiskt håll började diskutera
            hur man skulle strama upp lagstiftningen efter avregleringen och
            i riksdagen ställde krav på en snabb handläggning, vad det var
            som gjorde att Sten Andersson och de partier som då hade regeringsmakten
            inte ville ta några sådana initiativ. Det var ett väldigt stort
            motstånd vid det tillfället.
          </note>
          <note>
            Nu är jag glad att det gick att få med de dåvarande regeringspartierna
            på en bättre hantering. Jag har själv under de månader som jag
            har haft ansvaret för detta område fortsatt att ihärdigt jobba
            med de här förändringarna.
          </note>
          <note>
            Jag skall ta upp ett par saker när det gäller det arbete som
            pågår nu.
          </note>
          <note>
            Yrkestrafikutredningen, som tillsattes i höstas, arbetar under
            det här året och kommer att redovisa sina förslag senast i december,
            men man kommer också att lämna delförslag under våren. Utredningen
            skall göra en allmän översyn av lagstiftningen och en utvärdering
            av det som vi bl.a. har läst om i tidningar under de senaste månaderna.
            Jag tycker att man skall vara litet försiktig när man läser tidningsartiklar,
            och man bör ta reda på litet mera.
          </note>
          <note>
            En sak som vi har gått igenom är just möjligheten för länsstyrelsen
            att överklaga. Det är någonting som kan åstadkommas raskt, och
            det skall också göras.
          </note>
          <note>
            Men sedan kommer alltså en utvärdering av hela lagstiftningen.
            Det är naturligtvis inte lagstiftningens mening att man skall
            rida på smala undantag i lagstiftningen, utan meningen är självfallet
            att vi skall åka tryggt och känna att den som kör bilen har en
            oförvitlig vandel.
          </note>
          <note>
            En annan sak som jag vill påpeka handlar om taxametrar. Vägverket
            kommer med nya föreskrifter, och det pågår också en ordentlig
            utvärdering av de system som finns på taxametersidan. Jag kan
            inte bedöma om just det danska systemet eller den danska produkten
            är den absolut bästa, men jag vet att man tittar på flera varianter.
          </note>
          <note>
            Jag tycker att det är bra att vi har en öppen debatt om det här,
            men det vore förfärligt att säga att det i dag råder kaos. Då
            vänder jag mig emot "i dag". Kaoset kan finnas på vissa ställen,
            men det är av betydligt mindre omfattning i dag än det var för
            ett par år sedan.
          </note>
          <note type="speaker">
            Anf. 4 STEN ANDERSSON (m)
          </note>
          <note>
            Herr talman! Jag vet inte om det är kaos, men jag har läst intervjuer
            med t.ex. de poliser i Malmö som sköter översynen på fältet vad
            gäller taxiverksamheten. De påstår - rätt eller fel, men det är
            deras klara ord i tidningarna - att det fortfarande råder kaos.
            De anser att deras situation är närmast hopplös vad gäller möjligheterna
            att förbättra förhållandena.
          </note>
          <note>
            Statsrådet säger att poliserna skall få utbildning för att kunna
            bli effektivare på det här området. Det är väl bra, men hur blir
            det till sist i praktiken? Kan man misstänka att polisen kommer
            att prioritera den här verksamheten, mot bakgrund av den enorma
            arbetsbörda som poliserna har i all annan verksamhet?
          </note>
          <note>
            Statsrådet och jag är överens om att det skall vara tryggt att
            åka taxi. Det finns ingen anledning att ta upp det.
          </note>
          <note>
            Det var en litet onödig släng när statsrådet Uusmann talade om
            1991-1992. Jag har här utskottsbetänkandet från 1995, och de reservationer
            som Ines
          </note>
          <note>
            Uusmann då skrev under var väl litet tama. Det är bara att läsa
            innantill i betänkandet. Ni var inte pådrivande när det gällde
            effektivisering och åtstramning.
          </note>
          <note>
            Det var nästan en oförskämdhet när statsrådet sade att man skulle
            ta reda på mera. Jag har faktiskt under flera månader försökt
            att ta reda på mera och sätta mig in i den här problematiken.
          </note>
          <note>
            Jag begriper fortfarande inte vad det skulle vara för underverk
            att länsstyrelserna plötsligt kan överklaga. Statsrådet måste
            hålla med om att det i grunden fortfarande är samma lagstiftning.
            Eller menar statsrådet att länsrätterna runt om i Sverige, som
            trots allt består av heltidsanställda jurister och erfarna nämndemän,
            inte kan tolka lagen? Det måste vara den slutsats man kan dra
            av statsrådets svar.
          </note>
          <note>
            Till sist vill jag åter nämna att man i Danmark har ett system
            som bevisligen fungerar. Jag vill påstå att varken taxiägare eller
            chaufförer är direkt nöjda, därför att de lär enligt uppgift inte
            kunna fuska bort en enda krona. I och med det borde det vara ett
            system som vi kan pröva i Sverige på ett betydligt bättre sätt
            än vad vi bevisligen har gjort hitintills.
          </note>
          <note>
            Anf. 5 Kommunikationsminister INES
          </note>
          <note>
            UUSMANN (s)
          </note>
          <note>
            Herr talman! Det är uppenbart att det är någon av oss som det
            är litet svårt att förstå - det kanske är jag.
          </note>
          <note>
            Jag sade faktiskt att Yrkestrafikutredningen har flera uppgifter.
            En av de uppgifter som den har fått på senare tid är att lägga
            fram ett förslag om möjlighet att överklaga länsrättens dom beträffande
            taxiförarlegitimation.
          </note>
          <note>
            Vad är det då för vits med detta? Det kanske man behöver fundera
            över. Jo, det svenska rättsväsendet fungerar så, att när vi får
            ett antal prejudikat där fall har prövats i högre rätt betyder
            det också att rättspraxis förändras. Det är därför som det är
            viktigt att den nya ordningen kan träda i kraft redan den 1 juli.
            Jag förutsätter att också Sten Andersson röstar för denna förändring
            när ärendet kommer till kammaren. Det är det ena.
          </note>
          <note>
            Det andra är - jag skall vara väldigt tydlig - att det i Yrkestrafikutredningens
            uppdrag också ingår att göra en översyn av lagstiftningen och
            lägga fram förslag till en sammanhållen författningsstruktur på
            det här området. Det innebär att vi kommer att föreslå förändringar
            i lagstiftningen om det behövs. Men vi skall inte göra det mot
            bakgrund av ett antal tidningsartiklar, utan efter en seriös utvärdering.
          </note>
          <note>
            Det är detta som Valter Nilsson och hans utredare håller på med
            just nu. Poliser, åklagare och andra -
          </note>
          <note>
            från Malmö eller andra delar av landet - är mycket värdefulla
            som resurspersoner, och de kan komma till
          </note>
          <note>
            Valter Nilsson och hans utredning eller till oss på departementet,
            så skall vi ta till oss de erfarenheter som de har.
          </note>
          <note type="speaker">
            Anf. 6 STEN ANDERSSON (s)
          </note>
          <note>
            Herr talman! Jag begriper väl att vi inte skall basera svensk
            lagstiftning eller svenskt regelverk enbart på tidningsartiklar,
            men det kan ibland vara så - det inträffar rätt ofta - att det
            som står i pressen trots allt är sant. Om man inte tror på det,
            förutsätter jag ändå att kommunikationen mellan länsstyrelserna
            i Sverige och statsrådets departement fungerar i så måtto att
            man sänder in exempel på de överklaganden som bifallits. Det kan
            inte vara någon sensation. Det är alltså skrivet på vitt papper,
            på klar svenska, för vilka personer som överklaganden har bifallits.
          </note>
          <note>
            Om vi hade vetat detta tidigare, statsrådet Uusmann, är jag övertygad
            om att vi inte hade drivit igenom den proposition och det betänkande
            som vi beslutade om i maj i fjol. Ingen av oss trodde väl att
            sådana här människor, som i dag bevisligen får köra taxi, skulle
            få lov att göra det.
          </note>
          <note>
            Jag vet inte hur man skall lösa detta. Ett rått sätt, som dess
            värre är omöjligt att genomföra, är att sätta en lapp på taxibilen
            för de chaufförer som har överklagat besluten gällande vad de
            tidigare sysslat med.
          </note>
          <note>
            Jag förstår att det skulle vara att gå mycket långt. Men det
            måste kännas otryggt för människor som vill färdas tryggt med
            taxi att veta att det kan finnas chaufförer som enligt min och
            många andras uppfattning icke borde få lov att framföra en taxibil
            i yrkesmässig trafik.
          </note>
          <note>
            Jag noterade också att statsrådet gjorde åtminstone en halv reträtt
            när det gällde referatet från 1991-1992.
          </note>
          <note>
            Jag har bevisligen i min hand ett betänkande från
          </note>
          <note>
            1995, där statsrådet medverkade i reservationer som inte tillhörde
            de mest eldfängda utan som var ganska tama.
          </note>
          <note>
            Oavsett detta, herr talman, skall vi inte göra partipolitik av
            detta. Det viktigaste är att vi kommer fram till en gemensam syn
            på hur taxi skall fungera och ser till att myndigheterna får möjligheter
            att ta bort de taxiförare som bevisligen är olämpliga.
          </note>
          <note>
            Jag förstår fortfarande inte den stora poängen med möjligheten
            att överklaga. Det är trots allt samma lagstiftning som finns
            i botten, och den vill statsrådet tydligen inte ändra.
          </note>
          <note>
            Anf. 7 Kommunikationsminister INES
          </note>
          <note>
            UUSMANN (s)
          </note>
          <note>
            Herr talman! Jag vill som avslutning här i kammaren bara kommentera
            det Sten Andersson sade om betänkandet och vem som sagt vad. Under
            1995 har jag inte skrivit under något betänkande. Jag har inte
            haft rätt att göra det, eftersom jag inte suttit i trafikutskottet
            i år utan varit statsråd. Jag diskuterade vad som hände i kammaren
            1991-1992, när vi socialdemokrater från trafikutskottet drev den
            här frågan.
          </note>
          <note>
            Regeringspartierna påstod att de på ett helt annat sätt var pragmatiska,
            genom att säga att vi skulle vänta och se. Vi insåg att man inte
            kunde göra det.
          </note>
          <note>
            Kommunikationen mellan länsstyrelserna och
          </note>
          <note>
            Kommunikationsdepartementet fungerar utmärkt, liksom kommunikationen
            mellan länsstyrelserna och
          </note>
          <note>
            Valter Nilssons utredning. De känner mycket väl till de fall
            som har varit uppe, och det är det som är orsaken till att de
            har utrett frågan väldigt snabbt, för att få en ändring till stånd
            vad gäller rättspraxis.
          </note>
          <note>
            Jag tycker att Sten Andersson slår in öppna dörrar när han hävdar
            att vi inte gör någonting. Det är precis det som vi gör. Översynen
            av lagstiftningen kommer att innebära att man rättar till de brister
            som har funnits i den lagstiftningen - som vi i och för sig var
            överens om över partigränserna för ungefär ett år sedan. Det är
            litet lustigt, om jag får uttrycka mig så, att det nu finns de
            som står här och säger att vi måste ändra lagstiftningen, när
            det pågår ett arbete med detta. Det är inte på det sättet att
            vi ad hoc-lagstiftar i vårt land.
          </note>
          <note>
            Överläggningen var härmed avslutad.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            1994/95:So25 - So28 till socialutskottet
          </note>
          <note>
            1994/95:Ub15 - Ub30 till utbildningsutskottet
          </note>
          <note>
            3 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkande
          </note>
          <note>
            1994/95:KU44 Frågor om riksdagsledamöternas ekonomiska intressen
            m.m.
          </note>
          <note>
            Utrikesutskottets betänkanden
          </note>
          <note>
            1994/95:UU12 Reformering av övervakningssystemet enligt Europakonventionen
          </note>
          <note>
            1994/95:UU13 Tilläggsbudget till statsbudget för budgetåret 1994/95
          </note>
          <note>
            1994/95:UU14 Vissa anslag m.m. inom Utrikesdepartementets område
          </note>
          <note>
            4 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 9 mars
          </note>
          <note>
            1994/95:74 av Ulla-Britt Hagström (kds) arbetsmarknadsministern
            om Gymnasieval och arbetsmarknaden
          </note>
          <note>
            1994/95:75 av Ulla-Britt Hagström (kds) till kommunikationsministern
            om Väg E 20
          </note>
          <note>
            Interpellationerna redovisas i riksdagens snabbprotokoll tisdagen
            den 14 mars.
          </note>
          <note>
            5 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 10 mars
          </note>
          <note>
            1994/95:347 av Ingbritt Irhammar (c) till justitieministern om
            Åtgärder mot snatterier
          </note>
          <note>
            1994/95:348 av Ingrid Näslund (kds) till socialministern om Tillsynen
            över laboratorier för medicinska analyser
          </note>
          <note>
            1994/95:349 av Stig Bertilsson (m) till kommunikationsministern
            om Godstrafiken på järnväg
          </note>
          <note>
            1994/95:350 av Kjell Ericsson (c) till kommunikationsministern
            om Godstrafiken på Bergslagsbanan
          </note>
          <note>
            1994/95:351 av Ulla Hoffmann (v) till arbetsmarknadsministern
            om Den föreslagna myndighetsorganisationen inom arbetslivsområdet
          </note>
          <note>
            1994/95:352 av Erling Bager (fp) till finansministern om Fritidsbåtar
            och lagen om energiskatt
          </note>
          <note>
            1994/95:353 av Eva Björne (m) till kommunikationsministern om
            Åtgärder mot skändning av Estoniakatastrofens offer
          </note>
          <note>
            1994/95:354 av Mikael Odenberg (m) till statsrådet
          </note>
          <note>
            Jörgen Andersson om Elmarknadsreformen
          </note>
          <note>
            Frågorna redovisas i riksdagens snabbprotokoll tisdagen den 14
            mars.
          </note>
          <note>
            6 § Kammaren åtskildes kl. 9.24.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
