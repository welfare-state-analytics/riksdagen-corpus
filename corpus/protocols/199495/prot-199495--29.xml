<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--29</head>
          <docDate when="1994-11-25">1994-11-25</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ____________________________________________________________________________
          </note>
          <note>
            1 § Justering av protokoll
          </note>
          <note>
            Justerades protokollet för den 18 november.
          </note>
          <note>
            2 § Information från regeringen om åtgärder mot ekonomisk brottslighet
          </note>
          <note>
            Anf. 1 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Kampen mot den ekonomiska brottsligheten har i regeringsförklaringen
            framhållits som ett prioriterat område.
          </note>
          <note>
            Den ekonomiska brottsligheten snedvrider konkurrensen och utgör
            ett hot mot en sund marknadsekonomi. I hög grad är det enskilda
            som drabbas av denna brottslighet, t.ex. genom att inte få betalt
            för nedlagt arbete eller rent av genom att förlora sin anställning
            när företag går omkull till följd av oegentligheter i affärsverksamhet.
            Men också samhället i sin helhet drabbas i form av undandragna
            skatteintäkter - resurser som skulle ha behövts för angelägna
            allmänna ändamål.
          </note>
          <note>
            Den ekonomiska brottsligheten luckrar upp affärsmoralen och leder
            på sikt till att det allmänna rättsmedvetandet i landet påverkas
            negativt.
          </note>
          <note>
            Brottslighet av detta slag har inte sällan samband med annan
            kriminalitet, t.ex. genom att pengar från narkotikahandel eller
            annan olaglig verksamhet tvättas och används i mer eller mindre
            ljusskygg affärsverksamhet.
          </note>
          <note>
            Under de senaste åren har utvecklingen lett till att bekämpningen
            av ekonomisk brottslighet har fått ökad aktualitet. Den brottslighet
            som upptäckts inom finansvärlden visar tydligt att krafttag måste
            till för att säkerställa att något liknande inte upprepas i framtiden.
            På det internationella planet har det skett en snabb ökning av
            inte minst den ekonomiska brottsligheten i länder inom det forna
            Sovjetunionen, och denna brottslighet visar tendenser att sträckas
            ut till länder i Västeuropa. Över huvud taget har den ökande internationaliseringen
            lett till att brottsbekämpning alltmer måste ske genom ett internationellt
            samarbete, och det påverkar givetvis också inriktningen av ekobrottsbekämpningen.
            Samtidigt visar den rapport om den ekonomiska brottsligheten och
            rättssamhället som lagts fram av Riksdagens revisorer (Rapport
          </note>
          <note>
            1993/94.6) att dagens ekobrottsbekämpning är behäftad med åtskilliga
            brister.
          </note>
          <note>
            Fru talman! En effektiv ekobrottsbekämpning måste spänna över
            åtskilliga områden. Det handlar bl.a. om skattekontroll, brottsutredning
            och andra åtgärder från myndigheterna, men också om reglerna för
            företagens styrelse och redovisning, om förfarandet i samband
            med konkurser och andra civilrättsliga frågor. Det är därför nödvändigt
            att statsmakterna tar och behåller ett samlat grepp om bekämpningen
            av den ekonomiska brottsligheten.
          </note>
          <note>
            Regeringen avser att lägga fram en samlad strategi för samhällets
            åtgärder mot den ekonomiska brottsligheten. Målet är att kraftigt
            öka samhällets samlade insatser när det gäller att förebygga och
            ingripa mot ekonomisk brottslighet. Jag räknar med att regeringen
            inför vårriksdagen skall kunna lägga fram ett samlat åtgärdsprogram.
            Redan nu vill jag emellertid redovisa några viktiga inslag i den
            strategi som håller på att utarbetas.
          </note>
          <note>
            Skattekontrollen måste förstärkas. Under de senaste åren har
            samhället avhänt sig flera viktiga instrument när det gäller att
            kontrollera och ingripa mot ekobrott genom att den s.k. skatteflyktslagen
            har upphävts och att möjligheterna att företa revision och kontrollåtgärder
            har gjorts snävare. Myndigheterna måste ha verkningsfulla instrument
            till sitt förfogande.
          </note>
          <note>
            Lagstiftningen måste därför ge förutsättningar för en effektiv
            skattekontroll och möjligheter att ingripa mot skattebrott. Givetvis
            skall kontrollen ske i fullt rättssäkra former och utan att den
            seriösa näringsverksamheten hindras.
          </note>
          <note>
            Myndigheternas samverkan när det gäller exempelvis utredning
            av misstänkt ekobrottslighet måste förbättras. Det handlar bl.a.
            om att effektivisera samarbetet mellan åklagare, polis, skattemyndigheter,
            kronofogdemyndigheter och tullmyndigheter. Snabba åtgärder måste
            komma till stånd på såväl central som regional nivå. Arbetet mot
            ekobrottsligheten måste prioriteras tydligare i myndighetsverksamheten.
          </note>
          <note>
            Myndigheternas kompetens i fråga om åtgärder mot ekonomisk brottslighet
            måste utvecklas.
          </note>
          <note>
            På något längre sikt måste skatteprocessen och brottmålshanteringen
            ses över för att åstadkomma en snabbare handläggning.
          </note>
          <note>
            Också företagens internkontroll bör kunna utvecklas. Här handlar
            det inte minst om att utveckla etik och självkontroll inom näringslivet.
            Regeringen avser att initiera en diskussion om dessa frågor med
            företrädare för näringslivet och de fackliga organisationerna.
          </note>
          <note>
            Av stor betydelse är utformningen av civilrättsliga regler om
            exempelvis ansvar för företags styrelse, om redovisning och om
            revisorernas roll. Detsamma gäller reglerna i samband med konkurs,
            inte minst konkursförvaltarens roll. Viss utredning i dessa ämnen
            pågår redan inom kommittéväsendet. Regeringen avser att driva
            dessa frågor framåt genom utredning och lagstiftningsåtgärder.
          </note>
          <note>
            På konkursområdet finns också mycket att vinna genom att utveckla
            verksamheten inom ramen för de lagregler som redan finns. Det
            gäller t.ex. samverkan mellan konkursförvaltaren och myndigheterna
            i samband med brottsutredning. Förslag med den inriktningen har
            lagts fram i en rapport från Riksåklagaren och Riksskatteverket,
            den s.k. Rubiconrapporten.
          </note>
          <note>
            Regeringen kommer att driva det utvecklingsarbetet vidare så
            att goda uppslag verkligen genomförs i praktiken.
          </note>
          <note>
            Lagen om penningtvätt kommer att ses över. Bl.a.
          </note>
          <note>
            finns det skäl att överväga att utvidga tillämpningen till andra
            verksamheter än banker och finansinstitut.
          </note>
          <note>
            Likaså finns det skäl att gå vidare med att utveckla det straffrättsliga
            regelsystemet och andra regler om sanktioner. Det gäller t.ex.
            regler om skattebrott och bokföringsbrott, som redan är under
            översyn. Det kan också finnas skäl att se över andra straffrättsliga
            regler, t.ex. om företags straffansvar.
          </note>
          <note>
            På det internationella planet kommer regeringen bl.a. att driva
            frågor om bekämpning av ekonomisk brottslighet inom ramen för
            EU:s rättsliga och inrikes samarbete. En viktig fråga i det sammanhanget,
            där
          </note>
          <note>
            Sverige redan medverkar i EU-samarbetet, är att väsentligt förbättra
            skyddet mot fusk inom EU:s bidragssystem.
          </note>
          <note>
            Regeringen kommer också att initiera en ökad forskning när det
            gäller ekonomisk brottslighet. Under de senaste åren har forskningen
            inom detta område varit mycket begränsad. En ökad forskning måste
            komma till stånd för att belysa bl.a. orsaker till och konsekvenser
            av ekonomisk brottslighet. Forskningsresultaten kan sedan bidra
            till underlaget för samhällets fortsatta insatser mot den ekonomiska
            brottsligheten, såväl insatser från statsmakterna och myndigheterna
            som åtgärder från näringslivet.
          </note>
          <note>
            Också i andra avseenden måste det ske en utveckling av styrning
            och uppföljning av samhällets insatser mot ekonomisk brottslighet.
            Ett viktigt inslag är att få fram tidiga indikationer på nya former
            av ekobrottslighet, så att samhället snabbt kan sätta in motåtgärder
            och inte tvingas att - som hittills ofta varit fallet -
          </note>
          <note>
            ligga på efterhand i förhållande till brottsligheten. I
          </note>
          <note>
            detta ligger också en ökad inriktning mot förebyggande arbete
            i bekämpningen av den ekonomiska brottsligheten.
          </note>
          <note>
            Regeringen kommer att ta initiativ till ett utvecklingsarbete
            i den angivna riktningen när det gäller inriktning och uppföljning
            av samhällets insatser mot ekobrott. Inom regeringen är det en
            uppgift för mig som justitieminister att svara för samordning
            av regeringens åtgärder mot ekonomisk brottslighet. En särskild
            samordningsgrupp kommer att inrättas inom regeringskansliet för
            att medverka i arbetet. Regeringen avser också att redovisa läget
            vad gäller den ekonomiska brottsligheten och åtgärderna mot den
            i form av en årlig rapport till riksdagen.
          </note>
          <note>
            Det är viktigt att alla berörda - näringsidkare, anställda, myndighetsföreträdare
            och människor i allmänhet - har kunskap om den ekonomiska brottsligheten
            och dess konsekvenser, vikten av att bekämpa den och samhällets
            åtgärder till det ändamålet. Regeringen kommer att låta genomföra
            en informationskampanj med den inriktningen.
          </note>
          <note>
            Fru talman! Av det jag nu sagt framgår att regeringen är fast
            besluten att genom ett brett upplagt åtgärdsprogram väsentligt
            effektivisera samhällets kamp mot den ekonomiska brottsligheten.
            Arbetet är förvisso långsiktigt, men åtskilliga åtgärder bör kunna
            vidtas omedelbart. Det är min förhoppning att detta arbete så
            långt som möjligt skall kunna ske i bred parlamentarisk enighet.
          </note>
          <note type="speaker">
            Anf. 2 BO LUNDGREN (m):
          </note>
          <note>
            Fru talman! Det gläder mig att den nya regeringen nu uppenbarligen
            tänker fullfölja de insatser som vi, under den tid vi var i regeringsställning,
            tog initiativ till. Många översyner som vi har satt i gång kommer
            att kunna resultera. Det är mycket positivt.
          </note>
          <note>
            Vi vet ju, som Riksdagens revisorer säger, att 80-
          </note>
          <note>
            talets slut innebar att kampen mot ekonomisk brottslighet avmattades.
            Vi fick den finanskris som följde av spekulationsekonomin. Jag
            har ägnat tre års arbete åt att försöka reda upp både det ena
            och det andra.
          </note>
          <note>
            Det är några saker som jag skulle vilja fråga om.
          </note>
          <note>
            Det är självklart att skattemyndigheterna skall ha tillräckliga
            instrument. Det var också mot den bakgrunden som jag, när det
            gällde den ökade rättssäkerheten, under utredningsarbetet såg
            till att förankra förändringarna irevisionsverksamhet etc. i Riksskatteverket.
          </note>
          <note>
            En annan aspekt som också är väsentlig är resursfrågan, inte
            minst momskontrollen. Kommer regeringen att fullfölja de ökade
            anslag som vi från den gamla regeringens sida gav till skärpt
            skattekontroll?
          </note>
          <note>
            Min andra fråga gäller tullen som är en viktig fråga. Jag hade
            en diskussion med Ulf Larsson om att utnyttja ungefär 500 tjänster
            av de 1 000 som så att säga blir över när pappersarbetet minskar
            vid ett EU-
          </note>
          <note>
            medlemskap. Såvitt jag förstår är det bara 300 tjänster som regeringen
            avser att ge kontrollfunktioner, vilket ju urholkar möjligheterna.
            Har regeringen inte tänkt sig att utnyttja det som Tullen menar
            är möjligt att göra?
          </note>
          <note>
            Min tredje fråga: Vilka åtgärder tänker regeringen vidta för
            att kunna fortsätta att, enkelt uttryckt, jaga de som i finanskrisens
            spår lyckades slinka undan utan tillgångar i Sverige men med stora
            tillgångar utomlands?
          </note>
          <note>
            Anf. 3 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Ja, Bo Lundgren, vi skall fortsätta det arbete som
            den förra regeringen i vissa delar initierade. Men det räcker
            inte till. Det är bl.a. detta som
          </note>
          <note>
            Riksdagens revisorer har konstaterat.
          </note>
          <note>
            Riksdagens revisorer får nog sägas ha gett underbetyg till den
            förra regeringen men även till tidigare regeringar. Det är bakgrunden
            till att jag nu försöker ta ett samlat grepp i den här frågan
            för att komma vidare på ett sådant sätt att vi med tillfredsställelse
            kan säga att Sverige faktiskt nu med kraft i alla avseenden tar
            upp kampen mot den ekonomiska brottsligheten.
          </note>
          <note>
            När det gäller de finansiella frågorna i samband med detta arbete
            vill jag inte nu, mitt i det pågående budgetarbetet, tala om några
            siffror över huvud taget utan återkommer till finansieringsfrågorna
            i budgetpropositionen.
          </note>
          <note>
            I fråga om de internationella aspekterna lever vi ju i en värld
            där människor fritt rör sig över gränser, vilket innebär att även
            den ekonomiska brottsligheten gör det.
          </note>
          <note>
            I det intensifierade arbetet med att skapa samarbetsformer över
            gränserna ingår den ekonomiska brottsligheten som en av de viktigaste
            pådrivande faktorerna. För att kunna bekämpa internationell ekonomisk
            brottslighet krävs ett mycket utvecklat samarbete, och det sker
            nu inom EU:s ram. I detta sammanhang tror jag att det bl.a. kan
            ha betydelse att vi arbetar med att ta fram en konkurskonvention
            inom EU:s ram. Den skall underlätta för olika länder att gå över
            gränserna i samband med konkurser för att komma åt pengar som
            finns på andra sidan gränsen.
          </note>
          <note type="speaker">
            Anf. 4 BO LUNDGREN (m):
          </note>
          <note>
            Fru talman! Jag håller med om att finanskrisen visst överraskade
            oss alla. Det vet vi båda utifrån olika aspekter på detta. Det
            finns mycket att göra. Vi inledde en process, och det är bra att
            den drivs vidare.
          </note>
          <note>
            Jag har viss förståelse för att man inte i förväg talar om budgetsiffror,
            men det kunde ändå vara intressant att få veta om man tänker fullfölja
            eller gå utöver den ram som vi har anslagit.
          </note>
          <note>
            På frågan om tullen fick jag inget svar alls. Det är ändå väsentligt
            att få veta om man tar till vara möjligheterna till en skärpt
            kontrollinsats på tullområdet på det sätt som jag tänkte mig.
          </note>
          <note>
            Slutligen vill jag ställa en fråga som gäller de internationella
            aspekterna. Kan man utgå från att regeringen kommer att fullfölja
            arbetet med att, trots internationella komplikationer, låta dem
            som är bosatta i England och Belgien och som fått ett antal miljoner
            i samband med bankkrisen få känna sig så otrygga som de verkligen
            bör göra?
          </note>
          <note>
            Anf. 5 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Det är ett ganska omfattande arbete som ligger framför
            oss.
          </note>
          <note>
            I den strategi som jag antydde i mitt tidigare anförande ingår
            en rad olika typer av åtgärder. Det vore fel av mig att här försöka
            plocka ut några av dessa detaljer och säga att det är exakt så
            här vi tänker göra i den här delen, för det har litet grand att
            göra med helheten. Vi skall nu verkligen försöka få till stånd
            ett arbete som bedrivs på ett sätt som ger resultat. Därför tror
            jag att jag bör akta mig för att låsa mig för vissa av detaljfrågorna
            i det här sammanhanget. Men jag återkommer till dem.
          </note>
          <note>
            De ekonomiska ramarna hänger ihop med var resurserna behövs,
            var de befintliga resurserna räcker och var nya resurser behövs.
            Det enda som jag skulle vilja säga i detaljfrågan för att litet
            grand balansera det som jag tidigare sade är nämligen att vi naturligtvis
            skall återställa de möjligheter som skattemyndigheten måste ha
            för att bedriva den kontroll som den borgerliga regeringen avskaffade.
          </note>
          <note type="speaker">
            Anf. 6 CHRISTEL ANDERBERG (m):
          </note>
          <note>
            Fru talman! I allt väsentligt vill även jag instämma i att den
            redogörelse som justitieministern har lämnat för planerade åtgärder
            på detta område verkar positiv.
          </note>
          <note>
            Jag är nöjd med att regeringen tycks ha för avsikt att bygga
            vidare på den goda grund som den borgerliga regeringen lade när
            det gäller kampen mot den ekonomiska brottsligheten.
          </note>
          <note>
            Problemet är bara att jag tycker mig känna igen många av dessa
            stolta proklamationer ifrån 80-talet, då Socialdemokraterna talade
            mycket om sin ambition att bekämpa den ekonomiska brottsligheten.
            Men vad man faktiskt gjorde var att man genom en strypt tillförsel
            av resurser underminerade Polisens möjligheter att leva upp till
            de stolta proklamationerna i regeringsförklaringar och i andra
            sammanhang.
          </note>
          <note>
            När den borgerliga regeringen tillträdde var ungefär var tionde
            polismanstjänst vakant, vilket naturligtvis hade förödande effekter
            även på kampen mot den ekonomiska brottsligheten.
          </note>
          <note>
            Med tanke på de skarpa besparingsförslag som vi nu kan förvänta
            i budgetpropositionen i januari vore det mycket intressant att
            få höra om justitieministern vågar utlova att Polisen, åklagarna
            och rättsväsendet i övrigt kommer att få de resurser som krävs
            för att leva upp till de här orden.
          </note>
          <note>
            Jag har just gått och undrat om det skulle komma återställare
            även på detta område. Beskedet kom i dag. Regeringen avser tydligen
            att återinföra skattepliktsklausulen.
          </note>
          <note>
            I den allmänna debatten är det ju inte många som skiljer mellan
            skattebrott och skatteplikt, men det borde en justitieminister
            göra.
          </note>
          <note>
            Anf. 7 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Till Christel Anderberg vill jag säga:
          </note>
          <note>
            ja, vi bygger vidare. Men den goda grunden vill jag inte säga
            så mycket om, utan vi får väl se hur bygget i framtiden blir.
            I det arbete som vi nu begår tittar vi bl.a. på grunden. Jag är
            rädd för att vi kommer att finna att det är mycket som fattas
            även i grunden.
          </note>
          <note>
            Men som jag sade är det inte bara den borgerliga regeringen under
            de tre förgångna åren som har försummat en del på området. Försummelserna
            går ännu längre tillbaka i tiden. Jag tror att det helt enkelt
            handlar om att det har tagit tid för oss att inse den fulla vidden
            av och allvaret i problemen med den ekonomiska brottsligheten.
            Visserligen har socialdemokratiska regeringar alltid ansett att
            frågan om kamp mot ekonomisk brottslighet skall prioriteras. Man
            har insett en hel del av konsekvenserna.
          </note>
          <note>
            Men jag tror faktiskt att vi som land fortfarande har mycket
            kvar när det gäller att inse hur allvarlig denna fråga faktiskt
            är. Det som vi nu skall lägga upp ett arbete för är dels insikten,
            dels att hantera problemet och att faktiskt åstadkomma resultat.
          </note>
          <note>
            När det gäller Polisens resurser vill jag bara erinra om att
            det var under tidigare socialdemokratiska regeringar som särskilda
            medel gavs till Polisen för att inrätta särskilda tjänster för
            att bekämpa ekonomisk brottslighet.
          </note>
          <note>
            När det gäller återställare måste vi se till att de myndigheter
            som skall ta upp kampen mot den ekonomiska brottsligheten och
            som skall föra den vidare måste ha tillgång till de redskap som
            är nödvändiga för att göra det på ett effektivt sätt.
          </note>
          <note type="speaker">
            Anf. 8 CHRISTEL ANDERBERG (m):
          </note>
          <note>
            Fru talman! Tyvärr måste jag polemisera mot justitieministern.
            Det var faktiskt i slutet på 70-talet, under den förra regeringsperioden,
            som man började bygga upp Polisens ekorotlar.
          </note>
          <note>
            Jag vill återgå till detta med skatteflyktsklausulen.
          </note>
          <note>
            Anser justitieministern att det är försvarbart att i ett rättsamhälle
            lagstifta mot transaktioner som den enskilde i det ögonblick då
            transaktionen genomförs inte kan överblicka de rättsliga konsekvenserna
            av? Är detta ett medel i kampen mot ekonomisk brottslighet eller
            är det bara en eftergift åt den allmänna opinionen? Vore det inte
            bättre att nu kraftsamla mot sådana förfaranden som faktiskt uttryckligen
            är kriminaliserade?
          </note>
          <note>
            Anf. 9 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! När det gäller resurserna till den ekonomiska polisen
            är det sant att det hela började i slutet av 70-talet. Men resurserna
            var helt otillräckliga.
          </note>
          <note>
            Senare under 80-talet insåg vi att det måste till helt andra
            resurser, och det var den socialdemokratiska regeringen som såg
            till att de togs fram. Vi inser nu att dessa inte heller är tillräckliga.
            Det behövs betydligt mera resurser, men de skall vi ta ur de befintliga
            resurserna, samordna dem och göra dem effektiva.
          </note>
          <note>
            Christel Anderberg och jag brukar tala om eftergifter till den
            allmänna opinionen. Christel Anderberg anser att man skall lyssna
            på den allmänna opinionen.
          </note>
          <note>
            Det skall man göra även på det här området. Jag försökte att
            markera i mitt anförande att ekonomisk brottslighet inte bara
            handlar om bekämpa det som direkt är brott utan det handlar också
            om att förebygga brottslig verksamhet. Vi måste ta ett bredare
            grepp.
          </note>
          <note>
            Här handlar det bl.a. om den typ av verksamhet som ligger i utkanterna
            och som kan leda till ekonomisk brottslighet, men som under alla
            förhållanden kan innebära stor skada för samhället.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1994/95:20 om
          </note>
          <note>
            ÄDEL-reformen
          </note>
          <note>
            Anf. 10 Socialminister INGELA
          </note>
          <note type="speaker">
            THALÉN (s):
          </note>
          <note>
            Fru talman! My Persson har frågat mig om vilka åtgärder jag tänker
            vidta för att
          </note>
          <note>
            a) alla sjukhemsboende skall få tillgång till god och tillräcklig
            rehabilitering, b) säkerställa tillgången av en för varje sjukhem
            medicinskt ansvarig läkare med geriatrisk kompetens samt c) stimulera
            till förbättringar av den palliativa vården som ges på våra sjukhem.
          </note>
          <note>
            Frågorna utgår från Socialstyrelsens senaste uppföljningsrapport
            av ÄDEL-reformen och knyter delvis an till My Perssons fråga om
            vården för demenssjuka vid sjukhemmen som jag besvarade tisdagen
            den 15
          </note>
          <note>
            november.
          </note>
          <note>
            Jag vill än en gång slå fast att ÄDEL-reformen, som bl.a. innebar
            att kommunerna fick ansvaret för sjukhemmen, i stort blivit en
            framgång. Den pågående femåriga utvärderingen av ÄDEL, som görs
            av Socialstyrelsen, innebär att vi får tillgång till en mycket
            värdefull kunskapsbank inom ett välfärdsområde som regeringen
            prioriterar högt - vården och omsorgen för äldre.
          </note>
          <note>
            Denna kunskapsbank visar att vi har mycket att känna oss nöjda
            med, inte minst i europeisk och annan internationell jämförelse.
            De flesta äldre ger också vården och omsorgen ett gott betyg.
          </note>
          <note>
            Uppföljningen ger oss ett bra underlag för att ta itu med de
            brister som fortfarande finns kvar inom äldreomsorgen. Det är
            en självklar konsekvens av regeringens deklaration i årets regeringsförklaring
            vad gäller vård och omsorg för äldre.
          </note>
          <note>
            När det gäller sjukhemmen förtjänar det dock att påpekas att
            Socialstyrelsen i sin senaste ÄDEL-
          </note>
          <note>
            rapport konstaterat att dessa i allmänhet är en väl fungerande
            länk i äldreomsorgskedjan.
          </note>
          <note>
            Sjukhemmens innehåll och funktion måste bedömas i relation till
            övriga delar i denna kedja. Låt mig ge ett exempel.
          </note>
          <note>
            De allt kortare vårdtiderna inom akutsjukvården och även inom
            geriatriken innebär att sjukhemmen och övriga särskilda boendeformer
            allt oftare får ta emot personer som behöver rehabiliteringsinsatser,
            medicinsk tillsyn eller som befinner sig i slutstadiet av sitt
            liv. Även en väl fungerande hemvård kräver tillgång till växelvård
            och avlastningsplatser, dagvård och rehabilitering, bl.a. vid
            sjukhem.
          </note>
          <note>
            Våren 1994 genomförde Socialstyrelsens regionala tillsynsenheter
            besök och intervjuer vid sammanlagt
          </note>
          <note>
            189 enheter för särskilt boende, inklusive sjukhem.
          </note>
          <note>
            Totalt berördes ca 10 000 boende.
          </note>
          <note>
            Det visade sig bl.a. att nästan alla boende hade någon form av
            stadigvarande läkarkontakt. Den kommunala sjukvården ansåg sig
            vidare få kontakt med läkare när det behövdes, och man förefaller
            utnyttja den resursen på ett adekvat sätt. Endast 8 av totalt
            4
          </note>
          <note>
            300 boende vid sjukhem bedömdes vara i behov av mer kvalificerad
            medicinsk vård än den som gavs vid sjukhemmet. Behovet är större
            i andra typer av boendeenheter, t.ex. i ålderdomshemmen.
          </note>
          <note>
            Men - och detta är allvarligt - vid vissa sjukhem finns det påtagliga
            kvalitetsbrister. Det gäller framför allt tillgången till kvalificerade
            rehabiliteringsinsatser och geriatrisk specialistkompetens. När
            det gäller vård i livets slutskede konstateras att det är en svår
            vårduppgift med många medicinska och etiska aspekter.
          </note>
          <note>
            Kommuner och landsting har här ett gemensamt ansvar. Det krävs
            nära samverkan för att komma till rätta med de samlade problemen.
            Jag anser att det finns goda förutsättningar för breda och konstruktiva
            samförståndslösningar i landets kommuner och landsting.
          </note>
          <note>
            Jag vill påminna om att det från och med i år finns föreskrifter
            om att sjukvårdshuvudmännen är skyldiga att se till att det finns
            ett system för att säkra kvaliteten i hälso- och sjukvården. Den
            skyldigheten gäller även den kommunala hälso- och sjukvården.
            Riksdagen beslutade hösten 1993 att avsätta 50 miljoner kronor
            för att utveckla kvaliteten och säkerheten i den kommunala hälso-
            och sjukvården, inte minst vid sjukhemmen.
          </note>
          <note>
            Frågan om vård och rehabilitering för äldre uppmärksammas också
            i de s.k. Dagmarförhandlingarna för år 1995. Det pågår även en
            diskussion mellan
          </note>
          <note>
            Socialdepartementet och Socialstyrelsen om vilka initiativ som
            kan tas för att tillsammans med de båda huvudmännen utveckla vården,
            omsorgen och rehabiliteringen för äldre i vårt land. Konkreta
            åtgärder behövs som utgår från lokala bedömningar av problem och
            resurser.
          </note>
          <note type="speaker">
            Anf. 11 MY PERSSON (m):
          </note>
          <note>
            Fru talman! Först vill jag tacka för svaret.
          </note>
          <note>
            Låt oss enas om det som socialminister slår fast och som också
            sägs i rapporten, att ÄDEL-reformen till stor del har slagit väl
            ut. Låt oss också slå fast att vi kan vara överens om att vår
            äldreomsorg i många stycken står sig mycket gott i internationella
            sammanhang. Det har sin grund i bl.a. den förnämliga forskning
            som vi har i vårt land, både på gerontologins och på geriatrikens
            områden. Jag vill också påstå att demensforskningen i vårt land
            är världsledande. Till detta har vi en mycket bra personal. Detta
            tycker jag att vi skall vara stolta över.
          </note>
          <note>
            Det som nu är vårt gemensamma ansvar är att våga se de brister
            som faktiskt finns och att försöka komma till rätta med dem på
            ett konstruktivt sätt. Här anser jag att den tredje av Socialstyrelsens
            utvärderingar är till stor hjälp.
          </note>
          <note>
            Jag har försökt att fokusera mina frågor kring sjukhemsvården,
            där inte bara jag själv utan också
          </note>
          <note>
            Socialstyrelsen har funnit brister, vilka finns redovisade i
            den förra utvärderingen och i den utvärdering som vi nu talar
            om. Det gäller rehabilitering av de äldre på sjukhemmen, avsaknad
            av kontinuerlig geriatrisk läkarkontakt med helhetsansvar för
            ett helt sjukhem och slutligen när det gäller den palliativa vården,
            dvs. vården i livets slutskede.
          </note>
          <note>
            Jag vill börja med de två första frågeställningarna och lämnar
            den tredje till ett senare inlägg.
          </note>
          <note>
            En orsak till bristerna är den otillräckliga tillgången till
            kvalificerade rehabiliteringsinsatser. Som socialministern säger
            beror detta delvis på den kortare vårdtiden på sjukhusen, vilket
            ökar behovet av rehabilitering på sjukhemmen för den som är gammal
            och sjuk. Litet tillspetsat skulle man kunna säga att den som
            är gammal och sjuk tillåts i dag egentligen - bl.a.
          </note>
          <note>
            av ekonomiska skäl - att få vara sjuk bara i fem dagar på sjukhus.
            Sedan blir man hyresgäst på ett sjukhem.
          </note>
          <note>
            Där är resurserna för den avancerade sjukvård och rehabilitering
            som krävs ofta för små i förhållande till de behov som finns.
            Om socialministern eller jag däremot skulle insjukna får vi adekvat
            sjukvård och rehabilitering på sjukhus så länge som vi behöver
            det och till dess att vi blir så bra som vi kan bli.
          </note>
          <note>
            Jag kan inte riktigt förstå varför man skall göra åtskillnad
            mellan en gammal och sjuk människa och den som är något yngre.
            Men detta är faktiskt en effekt av ÄDEL-reformen.
          </note>
          <note>
            Det finns även andra orsaker. Som socialministern påpekade finns
            det bl.a. brister i vårdkedjan där ansvarsfördelningen är oklar.
            Det finns mycket att anföra mot huvudmännen som inte alltid tycks
            kunna komma överens.
          </note>
          <note>
            En annan effekt av ÄDEL-reformen är att det i dag inte finns
            en medicinskt ansvarig läkare med geriatrisk kompetens som har
            det totala ansvaret för ett sjukhem. Så var det tidigare när sjukhemmen
            lydde under sjukvården. I dag är den s.k. vårdtyngden på våra
            sjukhem ännu större. Paradoxalt nog har sjukhemmen nu förvandlats
            till ett boende där man är hyresgäst och där den som är medicinskt
            ansvarig är en sjuksköterska, en s.k. MAS.
          </note>
          <note>
            Det är viktigt att säga att det är inte minst den yrkeskåren
            som har uttalat sig - och nu citerar jag utredningen - om att
            de har en mycket stark önskan om fastare läkarkontakt, inte bara
            någon som kommer som konsult och ordinerar.
          </note>
          <note>
            I dag känner vi bristerna. Tre års utvärdering har inte kunnat
            åtgärda dessa brister. Jag tror inte att bara ekonomiska åtgärder,
            som kvalitetssäkring i vården och samarbete mellan huvudmän, fortsättningsvis
            kan åtgärda dessa brister.
          </note>
          <note>
            Jag tror att det nu är dags att pröva nya lösningar inom ÄDEL-reformen.
            Man kunde t.ex. fundera på om ett sjukhem i gemen verkligen skall
            vara en bostad där man är hyresgäst, låt vara med god omvårdnad
            och bra basal sjukvård. Jag har länge pläderat för att man skulle
            pröva om delar av sjukhemmen, eller ett sjukhem av flera på en
            ort, faktiskt skulle vara någon form av äldresjukhus.
          </note>
          <note>
            Därför blev jag både styrkt och glad när jag i Socialstyrelsens
            utvärdering, som jag återigen hänvisar till, i diskussionsunderlaget
            finner tankar som de formulerar så här: Skall man kanske separera
            boendet från vården inom sjukhemmen, och skall man omdefiniera
            sjukhemmen till att primärt utgöra en vårdinrättning?
          </note>
          <note>
            Jag tror inte man skall göra så rakt av, men jag tror att vi
            kanske måste slå in på den här vägen för att komma till rätta
            med de kvalitetsbrister i sjukhemsvården som de facto finns i
            dag. Detta vore till gagn för både patient och personal.
          </note>
          <note>
            Utifrån detta skulle jag vilja höra socialministerns inställning
            till sådana tankar, liksom om man möjligtvis skulle kunna tänka
            sig som ett försök att i en villig och lämplig kommun initiera
            någon form av pilotprojekt för att utvärdera om det är en sådan
            lösning som vi borde pröva för att komma till rätta med de brister
            som vi båda erkänner finns i sjukhemsvården.
          </note>
          <note>
            Anf. 12 Socialminister INGELA
          </note>
          <note type="speaker">
            THALÉN (s):
          </note>
          <note>
            Fru talman! Det är bra att vi är överens om mycket av det som
            är gott. Då har vi en bra utgångspunkt. Det är också bra att konstatera
            att vi gemensamt kan identifiera ett antal brister.
          </note>
          <note>
            Jag har tagit till mig den kritik som finns i Socialstyrelsens
            rapport. Det tror jag de flesta har gjort av oss som tittar på
            de äldres situation. Man kan också få del av annan erfarenhet,
            t.ex. via de äldre själva, som man träffar. Vi har alla anhöriga
            som är äldre och som man kan lyssna på. Då kan man få höra vad
            de vill ha ut av sjukvården, hur de vill ha sitt boende organiserat
            och vilka kontakter de vill ha.
          </note>
          <note>
            Med detta som bas kan man se hur man vill organisera bra verksamhet
            och undanröja de brister som finns.
          </note>
          <note>
            En av utgångspunkterna för mig när det gäller hälso- och sjukvården
            och de äldre är att äldre människor skall ha tillgång till den
            sjukvård de behöver för att de skall kunna må bra.
          </note>
          <note>
            De skall ha tillgång till en kontinuerlig läkarkontakt. Därför
            ifrågasätter jag litet grand My Perssons utgångspunkt att det
            i alla sammanhang på varje sjukhem skall vara en fast läkare med
            specialistkompetens.
          </note>
          <note>
            Jag tycker att man skall ha en bra och fast läkarkontakt, men
            jag är inte alldeles säker på att den person som skall vara vid
            varje sjukhem måste ha just geriatrisk kompetens. Det kan vara
            en läkare med allmänkompetens som är första kontakten, men man
            skall ha tillgång till den geriatriska specialistkompetensen när
            man så behöver.
          </note>
          <note>
            Vad vi framför allt behöver göra nu är att ta tag i de bekymmer
            som Socialstyrelsen redovisar, nämligen att man inte gör ordentliga
            undersökningar av personer som bor på sjukhem. Man underlåter
            att göra läkarundersökningar i tillräckligt stor omfattning för
            att ta reda på eventuella demenssjukdomar eller andra sjukdomar
            som äldre människor har.
          </note>
          <note>
            My Persson säger, möjligen litet hårdraget, att de äldre får
            bara fem dagars sjukvård och sedan får man klara sig själv, eller
            flytta hem till ett boende, medan vi yngre får hur mycket sjukvård
            som helst.
          </note>
          <note>
            Detta är faktiskt inte sant. När de äldre är sjukvårdade och
            man inte kan göra mer på akutsjukhuset, då får de ett antal dagar,
            fem, på sig att planera för det boende eller den efterbehandling
            som man därefter behöver ha.
          </note>
          <note>
            Det är här, My Persson, som vi är överens om att det inte har
            fungerat bra. Det gäller alltså zonen emellan den medicinska behandlingen
            på akutsjukhus och den rehabilitering som krävs för att man skall
            kunna få ett bra liv efter det att man har lämnat sjukvården.
          </note>
          <note>
            Som jag antydde i mitt svar har vi fört en diskussion med Socialstyrelsen.
            Vi har fört förhandlingar med sjukvårdshuvudmännen om hur man
            skall kunna utveckla olika typer av samverkan så att man klargör
            det som vi har sagt ifrån, nämligen att det är kommunerna som
            är ansvariga för boendet och för den sociala rehabiliteringen,
            medan landstingen är ansvariga för den medicinska rehabiliteringen.
          </note>
          <note>
            Vi kommer att sätta av pengar så att man kan arbeta med detta
            under de kommande åren.
          </note>
          <note>
            Det är möjligt att ett pilotprojekt av den typ som
          </note>
          <note>
            My Persson nu föreslår kan vara en väg att pröva. Jag vill dock
            understryka att jag inte tror att man löser problemet med de brister
            som redovisas i Socialstyrelsens rapport genom att placera en
            geriatrisk specialist på varje sjukhem.
          </note>
          <note>
            När det gäller helhetsansvaret är det ingen tvekan om att varje
            person, varje länk i den här kedjan, har ett ansvar som handlar
            om att man skall se till de äldres hälsotillstånd. Man har också
            rätten och skyldigheten att skaffa den läkarkontakt som behövs
            när man uppmärksammar något som inte är bra.
          </note>
          <note type="speaker">
            Anf. 13 MY PERSSON (m):
          </note>
          <note>
            Fru talman! Låt mig få börja med min
          </note>
          <note>
            "hårdragning" om fem dagars akutsjukvård. Jag har också varit
            ute väldigt mycket och träffat både äldre och personal. Ofta är
            personalen inom aktusjukvården något frustrerad. Alltför ofta
            tvingas man av ekonomiska skäl att skriva tillbaka en gammal människa
            till sjukhemmet trots att man vet att hon icke är rehabiliterad,
            utan har fortsatt stora behov av sjukvård.
          </note>
          <note>
            Jag tror trots allt att det stora misstaget vi gjort är att vi
            säger att alla sjukhem är boenden. De betraktas som boenden där
            lagom friska äldre människor bor.
          </note>
          <note>
            Men så är det inte alltid. Många sjukhem är visserligen boenden
            för människor som utifrån sin ålder är lagom friska. Så kan de
            givetvis förbli, och då räcker de sjukvårdande insatserna, det
            kan jag hålla med om. Men allt fler sjukhem har en allt större
            andel
          </note>
          <note>
            - och kommer att få en ännu större andel - av mycket gamla och
            mycket sjuka människor, ofta demenssjuka.
          </note>
          <note>
            Det är här den viktiga delen med den kontinuerliga läkarkontakten
            kommer in. Där måste man ha en person med det övergripande medicinska
            ansvaret på den nivå där läkarkompetensen ligger. Man måste ha
            det också för personalens skull.
          </note>
          <note>
            Som jag hänvisade till förut är det ofta så att personalen gärna
            vill slå larm. De slår också larm om exempelvis det vi diskuterade
            för 14 dagar sedan på ett som jag tycker förtjänstfullt sätt,
            nämligen misstänkta demenssjuka. Men det är inte lätt att slå
            larm när det inte finns en ansvarig läkare, och det är inte lätt
            att få förståelse hos en läkare som kanske är en relativt ung
            och grön husläkare utan stor erfarenhet av geriatrik för det larm
            man slår om misstänkt demens.
          </note>
          <note>
            Därför är jag tillbaka till att jag tror att vi måste definiera
            boendet inom äldreomsorgen mycket klart och se vad de olika boendeformerna
            har för olika behov av omvårdnad, kanske bara ren service, men
            när vi kommer så långt också av sjukvård.
          </note>
          <note>
            Jag tyckte mig förstå att det fanns en förståelse från socialministerns
            sida för detta, och jag tycker det känns riktigt om vi i samförstånd
            - det är ju meningen med sådana här diskussioner - skall kunna
            komma fram till någonting.
          </note>
          <note>
            Kanske bör man alltså ha delar av sjukhemsvården sådan som den
            var tidigare när det faktist handlade om sjukvård för människor
            som själva ofta inte kan formulera sina behov.
          </note>
          <note>
            Det är där, socialministern, som vi absolut måste ha en fullt
            geriatriskt kompetent läkare som är ansvarig för alla på sjukhemmet
            för att inte minst personalen också skall bli hjälpt.
          </note>
          <note>
            Jag undrar om socialministern kunde utveckla detta litet mer.
            Skulle vi inte kunna gå den vägen och pröva detta innan vi kanske
            kommer att få en ny utvärdering som pekar på samma brister igen?
          </note>
          <note>
            Anf. 14 Socialminister INGELA
          </note>
          <note type="speaker">
            THALÉN (s):
          </note>
          <note>
            Fru talman! Nu skall sjukvårdshuvudmännen, kommunerna och landstingen,
            tillsammans med Socialstyrelsen och Socialdepartementet försöka
            under det kommande året, framför allt med hjälp av de resurser
            som vi kommer att identifiera vid Dagmarförhandlingarna, nå samverkans-
            och samförståndslösningar. Det är möjligt att det är så som My
            Persson säger, att vissa delar av sjukhemmen - jag tror inte att
            det är hela sjukhem - kräver att det finns särskild läkarkontakt.
            Det kommer naturligtvis att variera väldigt mycket över tiden
            inom en kommun eller delar av en kommun vilka det är som kommer
            att bo på detta sjukhem.
          </note>
          <note>
            En sak är vi överens om, och det är att systemet med husläkare
            inte har varit bra för sjukhemmen. Det hade varit betydligt bättre
            om man hade kunnat ha en enda läkarkontakt. Då kommer detta i
            konflikt med en annan fråga som vi kanske inte skall diskutera
            just nu, nämligen att också äldre människor faktiskt har behov
            av att ha kontakt med den läkare som de kanske haft i åratal innan
            de kom in på ett sjukhem. Därför tror jag att man skall vara väldigt
            varsam med generella lösningar för sjukhemsboendet. Man måste
            ta hänsyn till vad den enskilda äldre boende har för önskemål
            och synpunkter. Kritiken i Socialstyrelsens rapport koncentreras
            på bl.a. att man behöver tillgång till läkarkontakter. Det är
            ingen tvekan om att det behövs mycket större uppmärksamhet när
            det gäller de äldres hälsotillstånd. Det finns ett mörkertal när
            det gäller vård och behandling.
          </note>
          <note>
            Vad gäller vård i livets slutskede, som My Persson ännu inte
            nämnt, vill jag hävda att det inte enbart handlar om den medicinska
            kompetensen. Här handlar det i väldigt stor utsträckning om vuxenrollen
            hos den omvårdande personalen, dvs. förmågan och orken att ställa
            upp och vara den nära person som krävs när äldre människor är
            i livets slutskede. Det är någonting vidare än just den geriatriska
            specialistkompetensen.
          </note>
          <note>
            Där tror jag att vi fortfarande har åtskilligt att göra när det
            gäller att utveckla vårdpersonalens kompetens.
          </note>
          <note>
            Jag tar till mig det My Persson säger. Vi kommer att tillsammans
            med huvudmännen försöka finna olika typer av lösningar för det
            här med medicinsk rehabilitering och annan medicinsk utveckling
            när det gäller de äldre, så att vi får en bra hälso- och sjukvård
            som är den bästa man kan ge gamla människor i Sverige.
          </note>
          <note type="speaker">
            Anf. 15 MY PERSSON (m):
          </note>
          <note>
            Fru talman! Tack, socialministern. Jag tycker att det låter hoppfullt.
            Jag vill bara lägga in en liten brasklapp. Man har i tre år i
            diskussioner mellan huvudmän, Socialstyrelsen och departementet
            försökt hitta lösningar. Jag är litet orolig för att vi står här
            om ett år och säger att vi nu försökt i fyra år. Jag tycker att
            vi skall försöka med det praktiska också.
          </note>
          <note>
            Jag skulle vilja nämna några ord om den palliativa vården. Jag
            vet att även denna vård fungerar mycket bra på vissa sjukhem.
            Jag tror att det beror på det socialministern var inne på, att
            vi har en kunnig och hängiven personal. Den palliativa vården
            har inte så mycket med ekonomiska resurser att göra utan snarare
            med kunskap och empati. Kunskap är någonting som vi alla kan tillägna
            oss. Empati är någonting som man får hoppas att var och en som
            vårdar en döende människa har.
          </note>
          <note>
            Det som vi som politiker kan göra för att den här vården skall
            bli bättre är att stödja och hjälpa. Låt mig då gå tillbaka till
            utvärderingen, som jag tycker egentligen är mycket förtjänstfull.
            Där sägs det att fortbildning och vidareutbildning i denna vårdform,
            alltså den palliativa vården, efterlystes av praktiskt taget alla
            som Socialstyrelsens enkät omfattade. Då pekade man också på att
            man ville ha hjälp med att veta hur man skall stödja de anhöriga.
          </note>
          <note>
            Socialministern har belyst litet grand hur hon ser på dessa frågor.
            Men kanske är det här någonting där man med hjälp av Socialstyrelsen
            skulle kunna vidta rätt omgående åtgärder för att vara till stöd
            och hjälp för personalen.
          </note>
          <note>
            England är ju föregångsland vad gäller den palliativa vården
            av bl.a. cancersjuka. Där har vi i vårt land lärt oss väldigt
            mycket om den s.k. hospicevården.
          </note>
          <note>
            Det är en vårdform som är konstruerad så att man har specialkompetens
            i vården av de svårt sjuka och döende, t.ex. smärtlindring, psykologisk
            hjälp, anhörigstöd. Vi har tagit till oss den här kunskapen och
            omsatt den i praktiken på många håll i vårt land.
          </note>
          <note>
            Enligt ÄDEL-utvärderingen framförde många inom personalen önskemål
            om tillgång till en avdelning av hospicekaraktär på sjukhemmen.
            Jag vet att vissa sjukhem har försökt med det. Väldigt ofta stupar
            detta på att man tycker att man saknar specialistkompetensen.
          </note>
          <note>
            Jag är styrkt av Socialstyrelsens utvärdering även här, och jag
            skulle slutligen vilja, innan jag ber om en synpunkt på detta,
            återge vad man i utvärderingen, i diskussionsunderlaget för hur
            vi skall gå vidare för att få all vård bättre för de äldre, säger
            om den palliativa vården: I vissa kommuner kunde det säkert vara
            av godo för den svårt sjuka och ett bra sätt att använda kommunens
            resurser om dessa koncentrerades till någon sjukhemsavdelning
            av hospicekaraktär.
          </note>
          <note>
            Jag har delvis fått svar här, men jag skulle gärna vilja ha ytterligare
            några synpunkter. Skulle socialministern kunna tänka sig att även
            här initiera någon form av vidare försöksverksamhet?
          </note>
          <note>
            Anf. 16 Socialminister INGELA
          </note>
          <note type="speaker">
            THALÉN (s):
          </note>
          <note>
            Fru talman! Jag var för drygt ett och ett halvt år sedan och
            tittade på bl.a. liknande hospiceverksamhet.
          </note>
          <note>
            Jag hade också tillfälle att ta del av det fortbildningsoch vidareutbildningsprogram
            som man hade. Det är ingen tvekan om att det krävs väldigt mycket
            av vidareutbildning och kompetensutveckling i meningen personliga
            samtal med människor som har erfarenhet av att vara närvarande
            när människor dör, att berätta och beskriva vad som händer.
          </note>
          <note>
            My Persson säger att detta inte har så särskilt mycket med ekonomi
            att göra. Jag tycker att det var litet förhastat sagt. Om man
            har en väldigt hårt bantad personalorganisation, så att personalen
            inte har möjlighet att ta sig tid att sitta och också få avsluta
            ett sorgearbete, då blir inte heller vården i livets slutskede
            kvalitativt särskilt bra vare sig för den person som dör, de anhöriga
            som behöver kontakten eller för den vårdande personalen. Den ekonomiska
            situationen under de gångna åren i kommuner och landsting har
            naturligtvis spelat en viss roll för på vilket sätt man har haft
            möjlighet att utveckla detta.
          </note>
          <note>
            Jag kan inte underlåta att säga att det är bra att My
          </note>
          <note>
            Persson och jag nu är överens om en mängd saker som vi skall
            ta itu med, både med anledning av att kommuner och landsting är
            intresserade av att lösa dessa frågor och med anledning av kritiken
            i Socialstyrelsens utvärderingar. Men jag tror också att det finns
            ett helt annat intresse för att finna samförståndslösningar. Det
            har ändå skett en hel del i både landstingsförbund och kommunförbund
            samt i riksdagen efter valet.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellationerna 1994/95:15 och
          </note>
          <note>
            16 om jordbruket och medlemsavgifterna till EU, m.m.
          </note>
          <note>
            Anf. 17 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Lennart Brunander har frågat mig om jag vill att
            Sverige till fullo skall kunna tillgodogöra sig de kvoter som
            förhandlats fram inom olika produktionsområden samt det jordbrukspolitiska
            stödet från EU, bl.a. med inriktning på miljön, och därmed tillse
            att hela landets jordbruk kan utvecklas. Lennart
          </note>
          <note>
            Brunander har också frågat mig om jag anser att jordbruksnäringen
            och landsbygden skall drabbas av en särskild straffskatt för att
            betala medlemsavgiften till
          </note>
          <note>
            EU och vilka konsekvenser jag anser vara acceptabla som en följd
            av detta.
          </note>
          <note>
            Låt mig inleda med några ord om inriktningen på regeringens livsmedelspolitik.
            Konsumentens intresse av bra mat till rimliga priser skall dominera
            livsmedelspoliltiken. Inriktningen av livsmedelspolitiken skall
            också vara att få till stånd en mer rättvis fördelning av EU-medlemskapets
            kostnader och intäkter mellan konsumenter, skattebetalare och
            bönder. Vidare skall det övergripande syftet vara att bidra till
            en minskning av utgifterna över statsbudgeten till jordbruket
            och att begränsa jordbrukets negativa påverkan på miljön genom
            att bl.a. använda miljöavgifterna som ekonomiska styrmedel. Jordbrukets
            positiva påverkan på miljön bör ökas genom att prioritera åtgärder
            för landskapsvård och ett bevarande av den biologiska mångfalden.
            Dessutom bör den svenska livsmedelssektorns konkurrenskraft ökas
            genom en mer offensiv konkurrenspolitik. Vad avser EU:s livsmedelspolitik
            är det viktigaste en fortsatt och fördjupad reform av den gemensamma
            jordbrukspolitiken, att förstärka livsmedelskontrollen och konsumentskyddet
            och att förbättra djurskyddet inom unionen.
          </note>
          <note>
            När det gäller frågan om jag vill att Sverige till fullo skall
            tillgodogöra sig de kvoter som förhandlats fram inom olika produktionsområden
            kan konstateras att några förslag om ändringar av dessa kvoter
            inte föreslagits. Om mjölkkvoten har det sagts att den första
            fördelningen av kvoten skall utgå från ett genomsnitt av produktionen
            åren 1991 och 1992. Särskild hänsyn skall tas till jordbrukare
            som har lagt om produktionen till ekomjölk. Den reserv som uppstår
            skall i första hand tillfalla jordbrukare som nystartat under
            perioden 1993-1994. Därefter skall kvoter fördelas mellan de jordbrukare
            som byggt ut produktionen under år 1993. Vad gäller den stödberättigade
            basarealen, som också kan ses som en form av kvot, bör antalet
            klasser och produktionsregioner minskas.
          </note>
          <note>
            Det finns alltså inget som hindrar att kvoterna fullt ut utnyttjas.
            Hur stort utnyttjandet blir är framför allt beroende av jordbrukssektorns
            förmåga att konkurrera framgångsrikt med producenter i andra länder
            vid ett medlemskap, och det avgörs av livsmedelsproducenterna
            själva och deras förmåga tilll anpassning.
          </note>
          <note>
            Så till frågan om att till fullo kunna utnyttja det jordbrukspolitiska
            stödet med bl.a. inriktning på miljön. Först vill jag då framhålla
            att Sveriges jordbruk totalt sett kommer att få ökade resurser
            som EU-
          </note>
          <note>
            medlem. Detta gäller också för miljöprogram anknutna till jordbruket,
            även om de maximalt tillgängliga ramar som står till förfogande
            för sådana ändamål kanske inte kan utnyttjas i rådande budgetläge.
            I den kommande budgetpropositionen kommer regeringen att precisera
            sina förslag till de belopp som Sverige kan ställa till förfogande
            för delfinansiering. Hur bl.a.
          </note>
          <note>
            miljöstödet bör tillämpas har principiellt beskrivits i proposition
            1994/95:75.
          </note>
          <note>
            Vad gäller medlemsavgiften till EU har regeringen i en särskild
            proposition om budgeteffekter av Sveriges medlemskap i EU redovisat
            vissa ställningstaganden rörande den svenska avgiften till gemenskapsbudgeten.
            Av propositionen framgår bl.a. att avgiften till EG-budgeten beräknas
            till 19,9 miljarder kronor.
          </note>
          <note>
            Vidare framgår det att den totala effekten på den svenska statsbudgeten
            år 1995 blir en belastning om
          </note>
          <note>
            22,3 miljarder kronor, om hänsyn även tas till infasningen av
            avgiften, till inbetalningar till Europeiska investeringsbanken
            och Europeiska kol- och stålgemenskapen samt till förändrade skatteinkomster.
            Den bestående budgeteffekten beräknas till 20,1 miljarder kronor.
          </note>
          <note>
            Regeringen föreslår att vissa principer skall gälla för finansieringen
            av ett svenskt medlemskap i EU.
          </note>
          <note>
            Bl.a. skall avgiften och andra kostnader för staten finansieras
            fullt ut, och de får inte leda till ökat upplåningsbehov. Vidare
            får statens samlade utgifter för administration inte öka på grund
            av medlemskapet.
          </note>
          <note>
            Dessutom skall de nationella åtaganden som krävs för att få bidrag
            från gemenskapsbudgeten finansieras med redan anvisade medel inom
            de departementsområden dit stödet är riktat.
          </note>
          <note>
            Regeringen har den 22 november redovisat förslag till hur Sveriges
            EU-avgift skall finansieras. Förslagen har så långt möjligt koncentrerats
            till sektorer som blir bidragsmottagare från EU eller till områden
            som i andra avseenden särskilt gynnas av medlemskap. För jordbrukets
            del innebär regeringens förslag särskilt bl.a. att fastighetsskatt
            skall tas ut med 1,7 % av jordbruksvärdet och 0,5 % av skogsbruksvärdet
            av lantbruksfastigheten.
          </note>
          <note type="speaker">
            Anf. 18 LENNART BRUNANDER (c):
          </note>
          <note>
            Fru talman! Jag tackar jordbruksministern för svaret. Hennes
            svar borde egentligen ha kommit före folkomröstningen, eftersom
            det i mycket berör frågan om ett svenskt EU-medlemskap. Jag tycker
            att det var synd att så inte blev fallet.
          </note>
          <note>
            Svaret gör mig bekymrad, eftersom det visar att regeringen, vänligt
            uttryckt, inte bryr sig särskilt mycket om det svenska jordbruket
            och den svenska landsbygden. Jag skulle litet mera brutalt uttryckt
            kunna säga att regeringen tycks vara fientligt inställd till de
            svenska jordbrukarna och den svenska landsbygden.
          </note>
          <note>
            Det visar också litet grand på en felaktig utveckling utifrån
            det som stod på valsedeln när vi röstade om ett EU-medlemskap.
            Vi röstade då med utgångspunkt i ett godkännande av det förhandlingsresultat
            som den svenska regeringen och svenska folket har lyckats förhandla
            fram med EU, men det lämnade svaret innebär ett avsteg från det.
          </note>
          <note>
            Jag vill också peka på den syn som redovisas på de delar av Sverige
            som skulle få ett bättre stöd genom det framförhandlade avtalet
            med EU, nämligen hela södra och mellersta Sverige, som har många
            små jordbruk men som inte i alla lägen har särskilt bra förutsättningar
            för jordbruksdrift. Jordbruken där skulle ha fått en förbättrad
            situation men kommer nu att få ett försämrat läge. Förhandlingsresultatet
            gav faktiskt möjligheter för det svenska jordbruket att få ett
            lyft i detta avseende.
          </note>
          <note>
            Jordbruksministern talar om livsmedelspolitik, och livsmedelspolitiken
            innefattar dels konsumentpolitik, dels jordbrukspolitik. Vi ser
            inte särskilt stora spår av konsumentpolitik i de förslag som
            hittills har framlagts.
          </note>
          <note>
            I svaret nämns företeelser i unionen, men vad jag har frågat
            om är hur utfallet kommer att bli för den svenske jordbrukaren
            och även för den svenske konsumenten. Jordbruksministern säger
            att kvoterna kommer att användas. Ja, det är möjligt, och vi kommer
            när vi i jordbruksutskottet behandlar dessa att säga att detta
            måste vara målsättningen. När det gäller mjölkkvoterna är det
            dock tveksamt hur det kommer att bli. Med den konstruktion som
            regeringen nu angivit och som den socialdemokratiska majoriteten
            i riksdagen så småningom kommer att rösta igenom är det inte alls
            säkert att så kommer att bli fallet. Det är ett svek både mot
            bonden och mot den svenska konsumenten. Eftersom de svenska livsmedlen
            har så hög kvalitet, bör man se till att i första hand dessa kommer
            fram till den svenska konsumenten.
          </note>
          <note>
            Jordbruksministern gör ett litet nummer av ekomjölken, och vi
            är överens om att kvoten för ekomjölken skall bli så hög som behövs.
            Det kommer att bli resultatet av riksdagens behandling av frågan.
          </note>
          <note>
            Det handlar inte om några stora mängder. Grunden för denna är
            den målsättning som angivits för det ekologiska jordbruket. Jag
            väckte förra året en motion som antogs av riksdagen, och den ligger
            nu till grund för arbetet på denna punkt.
          </note>
          <note>
            Regeringspartiet har i en motion och också i proposition 75,
            som jordbruksministern hänvisar till, tagit avstånd från en del
            inslag i det framförhandlade resultatet och i de förslag som den
            gamla regeirngen lade fram, nämligen på miljöområdet. Man avsäger
            sig möjligheten att använda miljöstöden, framför allt i södra
            men också i norra Sverige, och det kommer att ge negativa konsekvenser
            för jordbruket inom alla de berörda områdena.
          </note>
          <note>
            Detta kommer också att ge betydligt mindre pengar till Sverige.
            Av de 2 miljarder kronor som regeringen prutar bort skulle mer
            än 1 miljard kronor ha kommit som en delbetalning från EU. Detta
            blir mycket negativt för det öppna landskapet. Det blir negativt
            för den biologiska mångfalden, eftersom vallodlingen försvinner
            inom dessa områden. Det blir över huvud taget negativt för jordbruket,
            för människorna och för den levande landsbygden, som jordbruket
            är en viktig förutsättning för.
          </note>
          <note>
            Jag skulle vidare vilja ställa följande fråga till jordbruksministern:
            Kommer det över huvud taget att bli något av stödet till de mindre
            gynnade områdena i södra Sverige, dvs. LFA-syd? Det ges inte några
            besked i denna fråga, vare sig i jordbruksministerns svar eller
            i proposition 75, som jordbruksministern hänvisade till.
          </note>
          <note>
            Jag skulle avslutningsvis vilja ställa ytterligare några frågor
            till jordbruksministern.
          </note>
          <note>
            Hur kommer Norrlands inland att drabbas av de förslag som regeringen
            lägger fram?
          </note>
          <note>
            Landsbygden står och faller med jordbrukets förutsättningar.
            Skall hela Sverige leva, jordbruksministern? Är det meningen att
            det skall göra det i fortsättningen?
          </note>
          <note>
            Vi har ett socialt viktigt system i avbytartjänsten, som nu också
            aviseras försvinna. Är det rimligt i en situation där vi vet att
            jordbruket har bekymmer?
          </note>
          <note>
            En sista fråga så här inledningsvis. Jordbruksministern beskrev
            också EU-avgiften som jordbruket och skogsbruket skall betala.
            Den utgör 7 % av den totala
          </note>
          <note>
            EU-avgiften, men jordbruket och skogsbruket har bara 0,5 % av
            det skatteunderlag som finns i Sverige.
          </note>
          <note>
            Är det rimligt att dessa näringar skall ta ett ansvar för
          </note>
          <note>
            EU-avgiften som är mångdubbelt större än deras andel av ekonomin?
          </note>
          <note type="speaker">
            Anf. 19 INGVAR ERIKSSON (m):
          </note>
          <note>
            Fru talman! Den frågeställning som Lennart Brunander har tagit
            upp är mycket högaktuell för närvarande, när vi behandlar de här
            viktiga ärendena i utskottet. Det är alldeles uppenbart att en
            stor förändring är på gång inom svensk jordbrukspolitik, som tidigare
            har genomgått ganska dramatiska förändringar under den senaste
            tioårsperioden.
          </note>
          <note>
            Det som nu för många har setts som väldigt viktigt är att svenskt
            jordbruk får en bättre planeringsmöjlighet för framtiden. Det
            har varit alltför ryckigt, och det finns ju förklaringar till
            detta genom de olika faktorer som har inverkat på jordbrukspolitikens
            utformning.
          </note>
          <note>
            1990 års beslut var en kompromiss. Det var ett avbrott mot den
            tidigare förda jordbrukspolitiken i syfte att avreglera, marknadsanpassa,
            minska överskottsproduktionen och dessutom skapa lägre kostnader
            när det gällde t.ex. överskotten.
          </note>
          <note>
            Sedan vet vi alla att de intentioner som vi hade inte har riktigt
            kunnat uppfyllas i och med att GATT-
          </note>
          <note>
            förhandlingarna försenades mycket kraftigt och vi därför aldrig
            kunde göra den avstämning av gränsskyddet som var planerad när
            GATT-rundan var klar.
          </note>
          <note>
            Dessutom kom medlemsansökan till EU, och det gjorde att själva
            omställningspolitiken i grunden förrycktes genom att den gick
            i stå. Det har då skapat vissa problem. Den förra regeringen fullföljde
            ambitionerna inför EU-anslutningen genom att söka anpassa jordbrukspolitiken
            till vad som skulle komma att gälla.
          </note>
          <note>
            Sedan är det självklart att det finns mycket att säga om EU:s
            jordbrukspolitik. Det skall vi kanske inte göra nu, men det är
            klart att en långsiktig förändring är på gång.
          </note>
          <note>
            Det gäller då framför allt från svensk sida vikten av att svenska
            producenter, svensk livsmedelsindustri, får chansen att konkurrera
            på någorlunda lika villkor.
          </note>
          <note>
            Många har sett väldigt positivt på detta, att man för första
            gången verkligen får den chansen, att man också nu för första
            gången får tillgång till en öppen stor marknad, med samma möjligheter
            inte minst för svensk livsmedelsindustri. Det blir slut på EU-
          </note>
          <note>
            ländernas dumping på den svenska marknaden som fullständigt riskerar
            att förrycka möjligheten för svenska producenter att hävda sig.
          </note>
          <note>
            Det blir också tryggare avsättning av produkter på skogssidan,
            och det blir förbättrade möjligheter att stötta upp mindre gynnade
            områden. Det som då är väldigt intressant i sammanhanget här är
            att statsrådet klart har sagt ut att man skall utnyttja de kvoter
            vi förhandlat oss till fullt ut.
          </note>
          <note>
            Mera oroande är att statsrådet och departementet inte tycks vara
            inriktade på att fullt ut utnyttja möjligheterna vad gäller miljöstödet
            och stöd till mindre gynnade områden. Det motiveras i viss utsträckning
            genom att man inte heller fullföljer den gamla principen om att
            arealersättningarna skall följa produktiviteten i områdena fullt
            ut, utan man har eftersträvat utjämning mellan områdena.
          </note>
          <note>
            Det innebär allvarliga avbrott när det gäller den gamla planeringen,
            att det skall vara ett samband mellan produktionsmöjlighet och
            stödnivå. Det har då motiverats av att själva arealstöden är ersättning
            för lägre priser.
          </note>
          <note>
            Det är oroande, inte minst från Sydsveriges horisont, att genom
            de olika åtgärder som här föreslås riskerar man att få en konkurrensojämnhet
            gentemot t.ex. Danmark - genom lägre arealstöd, genom införande
            av nya och kraftiga gödselskatter, genom dosavgifter och genom
            sänkt spannmålspris men dessutom en skatt på 1,7 % som gör att
            t.ex. den skånske bonden framöver kommer i konkurrensunderläge
            med 1 200-1 500 kronor per hektar.
          </note>
          <note>
            Det var ju inte meningen, och som jag ser det kan det skapa en
            allvarlig spänning mellan norr och söder, mellan skogs- och mellanbygd
            och slättbygderna. Det är första gången det inträffar i Sverige,
            och jag vill då fråga statsrådet om man inte är beredd att inse
            risken av dessa faktorer.
          </note>
          <note>
            Sedan något om finansieringen av EU-
          </note>
          <note>
            medlemskapet. Det ger ökad tillväxt, sänkta räntor, ökad konkurrens
            och därigenom sänkta priser som gynnar alla - konsumenter, producenter,
            skattebetalare och bidragstagare.
          </note>
          <note>
            Vissa får alltså ökad ekonomisk nytta genom större bidrag, andra
            får det genom lägre priser eller genom tillgång till större marknader.
            Det är inte rimligt att peka ut någon grupp som mera gynnad än
            någon annan, och jag tycker att det är mycket olyckligt att man
            från departementets sida gör detta. Jag vill gärna ställa frågan:
            Varför gör man detta utpekande?
          </note>
          <note>
            Anf. 20 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Om vi blickar tillbaka litet grand i historien bara
            några månader kan vi se hur jordbrukets organisation, LRF, var
            en väldigt ivrig tillskyndare av ett EU-medlemskap, med motivet
            att det skulle vara till fördel för Sveriges bönder. Det var väl
            ingen som kunde undgå att läsa de stora affischer som fanns runt
            om i landet. LRF var i själva verket en av de största finansiärerna
            av ja-kampanjen.
          </note>
          <note>
            Det är heller ingen hemlighet att när vi socialdemokrater vann
            valet redovisade vi mycket tydligt två saker: För det första att
            de som fick gott av medlemskapet, de som skulle få tillbaka pengar
            genom medlemskapet, skulle i större utsträckning än andra få vara
            med om att betala det. Det är ingen tvekan om att vi därvid även
            avsåg bönderna.
          </note>
          <note>
            För det andra menade vi, med tanke på det budgetläge som staten
            befann sig i och som vi trodde att vi skulle finna på när vi kom
            in i bl.a. Finansdepartementet, att vi förstås måste finansiera
            en medlemsavgift fullt ut men att det inte var säkert att vi skulle
            kunna ta emot alla de program som var framförhandlade.
          </note>
          <note>
            Detta redovisades före valrörelsen, under valrörelsen och i folkomröstningskampanjen
            av både ja- och nejsidan inom det Socialdemokratiska partiet.
            Så det kan inte ha varit någon hemlighet för vare sig Centerpartiet
            eller Moderaterna att det var på det viset. Det var heller ingen
            hemlighet för bönderna, för jag var ute i många debatter och höll
            många föredrag där jag redovisade det här.
          </note>
          <note>
            Trots detta ansåg tydligen LRF att det var så viktigt för Sveriges
            bönder att Sverige skulle bli medlem att man fortsatte att driva
            en ja-kampanj. Det måste ändå tolkas på det sättet att trots de
            pålagor som vi aviserade ansåg man att ett EU-medlemskap skulle
            vara gynnsamt för svenskt jordbruk.
          </note>
          <note>
            Så några svar. Lennart Brunander frågade: Hur blir det med LFA
            Syd? Ja, vi kommer att ha ett sådant stöd.Vi kommer också att
            ha ett miljöstöd. Vi har aldrig sagt att det skall upphöra eller
            att det inte skall finnas. Vad vi nu diskuterar och vad som kommer
            att framgå av budgetpropositionen är storleken - nivåerna - på
            stödet.
          </note>
          <note>
            Vi är i den situationen att vi har ett budgetunderskott på ca
            201 miljarder, en statsskuld på 1,2 biljoner och ränteutgifter
            på 121 miljarder varje år. Vi gick till val på löftet eller hotet
            - vi ser det som ett löfte - att under perioden vidta sådana åtgärder
            att statsskuldens utveckling 1998 inte skall vara uppåtgående.
          </note>
          <note>
            Det betyder att alla får vara med och bära bördorna. Det betyder
            att vi i den budgetprocess som just nu sker sitter och diskuterar
            om vi har råd att ta emot de framförhandlade stöden på miljöns
            område till fullo.
          </note>
          <note>
            Har vi råd att ta emot resultatet av förhandlingarna på
          </note>
          <note>
            LFA-området till fullo?
          </note>
          <note>
            Svaret på de frågorna kommer i budgetpropositionen. Men redan
            nu kan man konstatera, precis som vi gjorde i valrörelsen och
            i kampanjen inför folkomröstningen, att vi inte kommer att ha
            råd att fullt ut ta emot de pengar som är framförhandlade. Den
            borgerliga regeringen hade tydligen de här pengarna. Jag vet inte
            hur man hade tänkt sig att finansiera. Ni gav inte uttryck för
            hur ni hade tänkt att finansiera medlemsavgiften.
          </note>
          <note>
            Lennart Brunander frågar hur det går med Norrlands inland. Vi
            har lagt fram ett förslag, och vi kommer att precisera det ytterligare,
            som är något bättre än det som den borgerliga regeringen lade
            fram.
          </note>
          <note>
            Det gäller litet mer pengar. Vi vill att man skall uppnå en kostnadsteckningsgrad
            som är jämförbar med den man uppnådde 1990.
          </note>
          <note>
            Ingvar Eriksson pratar om ryckighet i politiken.
          </note>
          <note>
            Det är bara att instämma i det. Vi var överens 1990, men sedan
            ryckte det till. Ingvar Eriksson har själv förklarat att han ser
            GATT och EU som orsaker till det. Vi socialdemokrater ville ha
            en annan politik, och det blev också strid om jordbrukspolitiken
            under de tre åren.
          </note>
          <note>
            Ingvar Eriksson tar också upp den stora marknad som svenskt lantbruk
            nu får tillgång till. Det var också ett argument i folkomröstningskampanjen.
            Det var viktigt med ett ja därför att man i och med ett medlemskap
            skulle få tillgång till en stor marknad. Nu kommer man att få
            tillgång till denna stora marknad.
          </note>
          <note>
            Jag är övertygad om att många bönder kommer att klara konkurrensen
            bra. Vad man framför allt måste inrikta sig på är att sälja och
            exportera de varor vi kan konkurrera med. Det handlar då inte
            om bulkvaror utan om vissa nischprodukter som vi är betydligt
            bättre på än många av unionens nuvarande länder.
          </note>
          <note>
            Ingvar Eriksson tar upp frågan om konkurrensen med Danmark. Det
            är bara att konstatera att handeln med spannmål mellan unionsländerna
            hittills är relativt begränsad. Det finns heller inte någon enhetlig
            politik. Det finns ingen enhetlig bonde i EU, utan det är olika
            i olika unionsländer.
          </note>
          <note type="speaker">
            Anf. 21 LENNART BRUNANDER (c):
          </note>
          <note>
            Fru talman! Margareta Winberg säger att bönderna var för EU.
            Det visar sig nu att det nog var ganska klokt. Vid ett medlemskap
            är man något mindre beroende av den socialdemokratiska jordbrukspolitiken,
            som är ganska negativ. Den kan inte slå igenom fullt ut på det
            sättet, för det finns ändå vissa regler som måste följas.
          </note>
          <note>
            Visst är det ont om pengar. Det vet vi alla. I det läget måste
            det vara bra dumt att inte ta emot de pengar som vi har möjlighet
            att få in i den svenska ekonomin från EU. De pengar vi får genom
            att satsa på jordbruket tillför ju den svenska ekonomin mer resurser.
            De hamnar så småningom, efter olika kringelvägar, i statens kassa
            genom moms och skatt och annat. Här kan jag använda det gamla
            bevingade uttrycket om att snålheten bedrar visheten.
          </note>
          <note>
            Det fanns en tro på att jordbruket skulle få det bättre. Men
            den politik som Socialdemokraterna nu tycks föra är inte bra.
            Jag säger tycks, för vi ser inte hela sanningen än. Vi ser fragment
            av politiken och inriktningen på den.
          </note>
          <note>
            Man tar nu bort större delen av miljöstödet. Det var på 2,8 miljarder
            totalt sett. EU finansierar drygt hälften. EU finansierar litet
            mer än hälften i norra
          </note>
          <note>
            Sverige även vad gäller detta stöd. Stödet trappas nu ned så
            att det kanske blir mindre än en miljard kvar.
          </note>
          <note>
            Man lägger på fastighetsskatter, tar bort finansieringen av avbytartjänsten
            osv. Summan av allt detta får mig att tro att det faktiskt blir
            sämre för jordbruket nu när vi kommer in i EU än vad det var förut.
          </note>
          <note>
            Inriktningen i det svenska jordbruket under senare år har varit
            att man skulle klara sig genom att situation blev bättre om vi
            kom med i EU och fick en större marknad. Om de förslag som Socialdemokraterna
            lägger fram går igenom blir det troligen inte så.
          </note>
          <note>
            Medan jag tänker på det skulle jag vilja fråga någonting om skogsbruket.
            Det har sagts länge att det skall finnas en skogsbruks- eller
            skogsvårdsavgift för jordbruket. Nu blir det en fastighetsskatt
            på 0,5 %.
          </note>
          <note>
            Kommer den andra avgiften också på, så att det blir
          </note>
          <note>
            1 %? Då blir det ännu värre.
          </note>
          <note>
            Margareta Winberg säger återigen att man tänker satsa mer på
            Norrland. Det är en sanning med modifikation. Det regeringen har
            gjort är att man har plockat in de arealstöd för spannmålsodling
            som ligger i botten. De räknade inte den gamla regeringen med.
            Socialdemokraterna har räknat med 315 miljoner som egentligen
            inte hör dit. Därför är den redovisningen felaktig. Den nya inriktningen
            på arealstöden gör att det är kustlandet och inte inlandet som
            vinner.
          </note>
          <note type="speaker">
            Anf. 22 INGVAR ERIKSSON (m):
          </note>
          <note>
            Fru talman! Statsrådet säger att man fullt ut redovisat sina
            ambitioner inför ett eventuellt regeringsövertagande. Det är jag
            beredd att hålla med om, för jag har själv varit i debatt med
            fru statsrådet tidigare i sommar. Det hedrar i och för sig att
            man står fast vid en uppfattning man har.
          </note>
          <note>
            Men vi har ändå känt en viss förhoppning om att statsrådet och
            den nya regeringen skulle inse realiteterna när man nu kom i denna
            ansvariga ställning. Det har man uppenbarligen inte riktigt gjort.
            Som jag sade inledningsvis skapar man en motsättning mellan norr
            och söder och mellan skogs-, mellan- och slättbygd genom det sätt
            att tackla problemen som man nu har aviserat och föreslagit.
          </note>
          <note>
            Vi har fortfarande visst hopp om att regeringen skall komma fram
            till ett nytänkande och en mer realistisk syn. Det gäller nu verkligen
            att ta vara på
          </note>
          <note>
            Sveriges möjligheter på denna nya marknad, som vi har samma uppfattning
            om. Den kan skapa möjligheter. Men det gäller att inte belasta
            näringen - i detta fall livsmedelsindustrin och lantbruket - så
            att man dämpas i sin ambition och sin framtidstro. Det är ju det
            som är så viktigt om vi skall kunna ta vara på de möjligheter
            Sverige behöver för att komma till rätta med de stora problem
            vi har - inte minst med våra statsfinanser. Det är oerhört viktigt.
          </note>
          <note>
            Det gäller också frågan om medlemsavgiften. Socialdemokraterna
            har uppenbarligen helt inriktat sig på att medlemskapet inte ger
            något plus. Vi tror att ett viktigt syfte med Sveriges anslutning
            till EU är att öka landets ekonomiska tillväxt. Bara en liten
            ökning årligen skapar ju väldigt bra finansieringsmöjligheter
          </note>
          <note>
            - också vad gäller medlemsavgiften.
          </note>
          <note>
            Om man får en stabilisering av den ekonomiska situationen kan
            man räkna med en räntesänkning, vilket inte minst bidrar till
            att sänka kostnaderna i produktionen och öka konkurrenskraften.
            Detta tar vi på den borgerliga sidan in i vårt koncept. Vi har
            tydligen en helt annan framtidstro än regeringen i detta sammanhang.
            Det finns också en dynamik i en ökad framtidstro som vi tror bidrar
            till att skapa bättre förutsättningar - inte minst för denna del
            av vårt näringsliv, liksom för andra delar av vårt näringsliv.
          </note>
          <note>
            Jag vill till sist fråga varför ni har denna negativa syn. Det
            behövs ett nytänkande också inom socialdemokratin. Vi hoppas på
            och förväntar oss litet mer besked om detta här i dag.
          </note>
          <note type="speaker">
            Anf. 23 GUDRUN LINDVALL (mp):
          </note>
          <note>
            Fru talman! Även Miljöpartiet, som står utanför blockpolitiken,
            har engagerat sig mycket i jordbrukspolitiken. Det är ett av de
            områden som vi anser viktigast för miljön.
          </note>
          <note>
            Miljöpartiet var inte överens om 1990 års jordbrukspolitiska
            beslut. Det fanns två vägar att välja mellan. Vi ansåg att man
            skulle ta chansen att välja den väg som skulle kunna leda till
            ett resurssnålt och på sikt ekologiskt lantbruk. Vi menade att
            spannmålsöverskottet skulle minskas genom att minska intensiteten
            i odlingen i stället för att minska arealen, dvs. vi skulle producera
            mindre per hektar. Då skulle vi också kunna minska användningen
            av handelsgödsel och bekämpningsmedel.
          </note>
          <note>
            Det känns litet grand som om vi nu står inför samma valmöjlighet
            igen. Antingen ser vi till att vi nu får till stånd en utveckling
            som leder till ett resurssnålt jordbruk eller också har vi kvar
            det konventionella jordbruket som vi vet ofta medför miljöproblem
            på grund av användningen av konstkväve och bekämpningsmedel.
          </note>
          <note>
            Vi menar att det nu finns en möjlighet att välja väg genom de
            miljöstöd som det finns möjligheter att få vid inträdet i EU.
            Miljöstöden är alltså uppbyggda som ett LFA-stöd till områden
            som har mindre förutsättningar för ett konventionellt lantbruk,
            framför allt spannmålsodling. Där kan man få stöd till vall och
            bete. Det ger också stöd till ett resurssnålt brukande, dvs. om
            man minskar användningen av konstgödsel och bekämpningsmedel har
            man möjlighet att få ett visst stöd.
          </note>
          <note>
            Det finns en stor samsyn inom lantbruket i dag om att vi måste
            anträda den här vägen. Det är en väg som leder till ett resurssnålt
            och mer ekologiskt inriktat lantbruk där kretslopp blir något
            naturligt. Det är det ju inte i dag i lantbruket, framför allt
            inte på de slättgårdar där man bara har spannmålsodling.
          </note>
          <note>
            Det verkar som om socialdemokraterna förfäktar den åsikten att
            man skall ta bort miljöstöden. Detta skulle kunna leda till en
            utveckling som vi tycker är mycket oroande.
          </note>
          <note>
            Många inom det konventionella lantbruket är överens med alternativodlarna
            om att vi måste anträda den vägen. Därför anser vi att dessa stöd
            skall finnas kvar som en möjlighet i Sverige. Tillsammans med
            både Naturskyddsföreningen och alternativodlarna ser vi med stor
            oro på att den utvecklingsvägen inte väljs.
          </note>
          <note>
            Vi menar att den jordbrukspolitik som socialdemokraterna ibland
            förfäktar innehåller motsättningar.
          </note>
          <note>
            I det förslag som nu föreligger vill man bevara ett musealt lantbruk
            på vissa områden genom stöd till landskapsvård och NOLA, men man
            accepterar samtidigt den konventionella jordbruket som egentligen
            är grunden till att vi börjat få en allt mindre biologisk mångfald.
            Om vi väljer den andra vägen, att minska användning av bekämpningsmedel
            och konstgödsel, återskapar vi biotoper så att den biologiska
            mångfalden ökar på ett naturligt sätt. Vi anser att det på lång
            sikt skulle leda till ett betydligt bättre tillstånd.
          </note>
          <note>
            Vi delar alltså inte socialdemokraternas syn på en återgång till
            1990 års politik. Vi anser att det med miljöstöden finns förutsättningar
            att få in det svenska lantbruket på en mycket positiv väg och
            även på en positiv väg när det gäller konkurrensen på lantbruksprodukter
            i EU. Vi tror att Sverige har stora och bra möjligheter att exportera
            livsmedel, och då skall det vara livsmedel av bra kvalitet som
            ofta är ekologiskt odlade. Det finns en efterfrågan på det.
          </note>
          <note>
            Faktum är att efterfrågan på ekoprodukter är så stor att vi importerar
            sådana till Sverige i dag. Det skulle egentligen inte vara nödvändigt,
            men det är nödvändigt därför att många konventionella odlare saknar
            det stöd som de behöver för att våga ta steget över från ett konventionellt
            lantbruk till ett ekologiskt.
          </note>
          <note>
            Det är inte så enkelt att lägga om sin drift.
          </note>
          <note>
            Om vi t.ex. tittar på produktionen av ekomjölk i
          </note>
          <note>
            Sverige vet vi att det finns många gårdar som gärna skulle vilja
            lägga om till ekomjölkproduktion men som inte kan eftersom det
            inte finns tillgång till fodersäd som är KRAV-odlad i Sverige.
            För att vi skall få i gång den produktionen gäller det att med
            hjälp av stöd få många spannmålsodlare att börja odla ekologiskt
            odlad fodersäd.
          </note>
          <note>
            I det socialdemokratiska förslaget sägs det att för att få stöd
            till alternativ ekologisk odling skall man lägga om hela gården.
            Vi menar att det är ett effektivt sätt att stoppa utvecklingen.
            I dag finns det inte avsättning för så mycket fodersäd att många
            stora spannmålsgårdar skulle kunna lägga om hela driften.
          </note>
          <note>
            Men det är viktigt att man i alla fall lägger om vissa arealer.
            De socialdemokratiska farhågorna att det blir de sämsta arealerna
            har jag svårt att förstå. Det viktigaste är att konventionella
            bönder börjar lägga om och tänka annorlunda. Vi tror att vi då
            kan få i gång en utveckling som på sikt kommer att innefatta allt
            större arealer.
          </note>
          <note>
            Vi kommer alltså att yrka avslag på den motion som vi så småningom
            skall behandla där socialdemokraterna lägger upp riktlinjerna
            för den framtida politiken. Vi menar att vi verkligen skall se
            till att utnyttja de stöd till t.ex. ekonomisk bärkraft, resurshushållningsprogram
            och ekologisk odling som finns inom
          </note>
          <note>
            EU och som kräver nationell delfinansiering.
          </note>
          <note>
            Vi i Miljöpartiet kan mycket väl tänka oss att höja miljöavgifterna
            både på konstgödsel och bekämpningsmedel. Då kan vi få råd med
            detta. Vi får in pengar från lantbruket. Vi kan helt enkelt se
            till att få in pengar från de konventionella odlarna som använder
            mycket konstgödsel för att kunna stödja de odlingsformer som är
            mindre intensiva och som så småningom leder till en ekologisk
            odling. Jag hoppas att socialdemokraterna kan tänka om i den här
            frågan.
          </note>
          <note>
            Anf. 24 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Låt mig börja med det Gudrun Lindvall sade. Det sista
            hon sade om att Miljöpartiet kan tänka sig att höja avgifterna
            ytterligare för att få råd med detta låter ju miljövänligt och
            bra. Det finns dock ett slags punkt där det blir för dyrt för
            lantbruket och där man faktiskt kommer att fortsätta att använda
            handelsgödsel och bekämpningsmedel trots att vi höjer avgifterna.
          </note>
          <note>
            I förhållande till den tidigare regeringen har vi höjt avgifterna.
            Den genomförde ju också en höjning, men vi har höjt dem ytterligare
            ungefär tre gånger så mycket. Vi tror att den här punkten ligger
            där någonstans.
          </note>
          <note>
            När det gäller den tidigare regeringens program, t.ex. bärkraftsprogrammet,
            var vi inte alls säkra på att få igenom det i EU på grund av att
            det inte var förknippat med särskilt stora miljövillkor. Det förvånar
            mig mycket att Miljöpartiet är berett att stötta det.
          </note>
          <note>
            Vi har gjort om den tidigare regeringens miljöprogram till tre
            delprogram. Det handlar om landskapsvårdsstöd, NOLA och ekologiskt
            jordbruk. När det gäller den ekologiska produktionen betyder det
            att vi har förhoppningar om att kunna nå upp till det mål som
            riksdagen i full enighet fattade beslut om i våras, nämligen 10
            % före sekelskiftet.
          </note>
          <note>
            Det betyder en kraftig ökning av pengarna till dem som vill gå
            över till ekologisk produktion. Man får ju självfallet fundera
            på hur det skall gå till att lägga om hela gården. Vår tanke är
            inte att man från ett år till ett annat skall göra det. Tanken
            är att man skall förbinda sig att genomföra detta på några års
            sikt.
          </note>
          <note>
            Ingvar Eriksson inledde med att säga att han för sin del hade
            uppfattat vår redovisning. Det var bra att få höra. Det är bra
            om han säger det till t.ex. Centerpartiet. De har inte uppfattat
            den. Det kan man läsa i tidningarna de senaste dagarna. De verkar
            mycket förvånade och nästa yrvakna när de konstaterar: Oj, var
            det så här det skulle bli. Det hade vi inte hört ett ord om.
          </note>
          <note>
            Berätta gärna detta för de tidigare regeringsbröderna i Centerpartiet!
          </note>
          <note>
            Sedan uppmanar han mig att inse realiteterna. Det är just det
            vi har gjort. Vi har insett realiteterna. Vi har insett att vi
            har ett budgetunderskott och en statsskuld som är förfärande stora.
            Vi har insett att om inte de grupper som fick bära stora bördor
            under den borgerliga regeringen skall drabbas ytterligare måste
            också jordbruket ta sin del av det ekonomiska ansvaret i den situation
            som vi befinner oss i.
          </note>
          <note>
            Ingvar Eriksson säger också att vi måste stabilisera den ekonomiska
            situationen. Då måste jag ställa en motfråga: Hur skall det gå
            till? Ni var inte något vidare på det själva när ni mer än fördubblade
            statsskulden under era tre år vid makten.
          </note>
          <note>
            Vilka alternativa vägar finns det nu enligt er mening? Det vore
            intressant att få höra. Hur vill ni finansiera medlemsavgiften?
            Även om också regeringen tror att det på sikt kan finnas fördelar
            med ett EU-
          </note>
          <note>
            medlemskap är det i dagens situation vi befinner oss.
          </note>
          <note>
            Det är nu vi skall börja betala om någon månad, och då måste
            pengarna fram.
          </note>
          <note>
            Vi har sagt att vi vägrar att låna pengar, och vi vill inte skära
            i den sociala sektorn för att finansiera medlemskapet. Hur skall
            man då få fram pengarna?
          </note>
          <note>
            De måste åtminstone på kort sikt fram.
          </note>
          <note>
            Vi är överens om att det finns en möjlighet till konkurrens och
            export. Jag kan för min del lova att göra mitt yttersta för att
            svensk mat, den goda och bra svenska maten, skall kunna lanseras
            utomlands, och jag har redan påbörjat det arbetet.
          </note>
          <note>
            Jag har deltagit i en livsmedelsmässa i Paris, och jag kommer
            snart att åka till Berlin, för att lansera bra svenskproducerad
            mat. Med den växande miljörörelse och den växande insikt som givetvis
            också finns ute bland folket unionen kommer man att vilja köpa
            vår mat. Jag har redan haft en diskussion om det med industrin,
            och vi skall tillsammans göra vårt yttersta för att detta skall
            kunna bli verklighet.
          </note>
          <note>
            Lennart Brunander säger att det är dumt att inte ta emot pengar
            som tillförs den svenska ekonomin. Det är bara det att vi måste
            också hitta medfinansieringen.
          </note>
          <note>
            Det är inte sant som Lennart Brunander säger att det i själva
            verket blir en förtjänst, eftersom man köper saker och det blir
            moms och liknande.
          </note>
          <note>
            I så fall skulle vi göra klokast i att dela ut en massa pengar
            till svenska folket. Människor köper ju så mycket, och då får
            vi egentligen tillbaka pengarna.
          </note>
          <note>
            Det är ett resonemang som inte håller. Det tycker jag att både
            Lennart Brunander och LRF, som använder precis samma tema, borde
            inse.
          </note>
          <note>
            Både Lennart Brunander och Ingvar Eriksson efterfrågar en framtidstro.
            Jag har självfallet en vision om svenskt jordbruk. Jag tror på
            svenskt jordbruk. Jag tror att vi har goda förutsättningar att
            i denna situation vara duktiga och konkurrera. Jag kan återkomma
            till detta sedan.
          </note>
          <note type="speaker">
            Anf. 25 LENNART BRUNANDER (c):
          </note>
          <note>
            Fru talman! Det är bra, Margareta Winberg, att vi har en jordbruksminister
            som tror på svenskt jordbruk och vill hjälpa till att föra ut
            våra produkter. Men då får man inte först slå ihjäl det. Det skall
            ha möjlighet att producera, så att man har något jordbruk att
            tycka om.
          </note>
          <note>
            Det är tyvärr så att jordbruket inte har den fantastiska lönsamhet
            att det finns förfärligt mycket att ta.
          </note>
          <note>
            Därför kan man inte hantera dessa frågor riktigt hur som helst.
          </note>
          <note>
            När det gäller finansieringen av avgiften har Margareta Winberg
            här och även tidigare sagt att de som tjänar på ett EU-medlemskap
            skall betala. Men de förslag som den socialdemokratiska regeringen
            nu lägger fram innebär de facto att jordbruket kommer att förlora
            på det. Då är det inte särskilt rimligt att det skall betala för
            att vara med om något som det förlorar på. Det stämmer heller
            inte överens med det som ni har sagt före omröstningen.
          </note>
          <note>
            Nu kan man säkert räkna fram sifforna på olika sätt. Men man
            tar ändå bort 2 miljarder på miljöprogrammet. Det är i sig en
            märklig företeelse från ett parti som säger sig vilja värna om
            miljön och skapa förutsättningar för en bättre utveckling av miljön.
          </note>
          <note>
            Man borde ju i stället se till att pengarna används på ett bra
            och riktigt sätt så att vi får en bättre miljö och förutsättningar
            för att skapa en sådan. Det är inte nog med det. Som jag tidigare
            sade lägger man på ytterligare pålagor. När man räknar fram det
            hela blir det faktiskt ett minus.
          </note>
          <note>
            Sedan till frågan om de pengar som kommer in i landet. Det är
            väl ändå så, att om man får mer pengar utifrån är det ett plus.
            Det är inte att likställa med att dela ut pengar som man redan
            har. Det är en väldig skillnad.
          </note>
          <note>
            De pengar som kommer utifrån är ett plus för den svenska ekonomin.
            Det är inte nödvändigtvis omedelbart ett plus för den svenska
            statskassan. Det är det inte, eftersom det kräver en medfinansiering.
            Men efter en tid kommer naturligtvis pengarna svensk ekonomi och
            även statskassan till godo. Det handlar här om, som jag tidigare
            sade, att snålheten bedrar visheten.
          </note>
          <note>
            Man kan också fundera över - och jag fick förresten inte något
            svar på min fråga om detta - att jordbruket och skogsbruket är
            en förhållandevis liten del av den svenska ekonomin om man tittar
            på vilka inkomster som sektorn har. De utgör 1,5 % av skatteunderlaget.
            Men ändå skall man stå för 7 % av EU-
          </note>
          <note>
            avgiften, vilket också ter sig mycket orimligt.
          </note>
          <note>
            Det finns naturligtvis många åsikter om arealstödet. Men det
            man nu tänker sig - tre klasser, eller om det nu blir en klass
            - är för litet. Elva klasser är inte nödvändigt. Vi har erbjudit
            oss att gå ner i antal, men socialdemokraterna har inte velat
            diskutera det. Vi får återkomma till det senare.
          </note>
          <note type="speaker">
            Anf. 26 INGVAR ERIKSSON (m):
          </note>
          <note>
            Fru talman! Visst har vi uppfattat Socialdemokraternas redovisning.
            Det var inte minst det som gjorde ambitionen att komma med i EU
            så angelägen. Oavsett politisk uppfattning bland EU:s politiker
            har man en bättre och positivare grundsyn till modernäringen och
            till livsmedelsindustrin.
          </note>
          <note>
            När det sedan gäller statsskulden är det självklart att vi liksom
            tidigare har ambitionen att minska underskotten och stabilisera
            ekonomin. Vi ställer upp på principen att statens upplåningsbehov
            inte får stiga. Vi stöder också ambitionen att förhindra en ökning
            av statens utgifter för administration.
          </note>
          <note>
            Det är givet att vi också har en strävan att täcka utgifter för
            medlemskapet. Det får ske över statsbudgeten genom prioriteringar
            och omprioriteringar. Det är en grundläggande finanspolitisk princip
            att skatter inte skall vara specialdestinerade till särskilda
            utgiftsändamål.
          </note>
          <note>
            Denna grundtanke präglar enligt vår mening också, som framgår
            av propositionen, uppbyggnaden av
          </note>
          <note>
            EU:s gemenskapsbudget. Det är väldigt viktigt att vi inser detta
            och inte hämmar möjligheterna för vårt näringsliv att utnyttja
            de nya stora möjligheter till expansion och utveckling som EU-medlemskapet
            ger.
          </note>
          <note>
            När det gäller gödselavgifterna är, som statsrådet säger, gränsen
            nådd. Den är mer än nådd. Man kan inte ens motivera de nya avgifterna
            med hänsyn till miljöintresset och de effekter som gödseln har
            på miljön.
          </note>
          <note>
            När man ändrar antalet områden för arealstödet från elva till
            tre riskerar man att skapa alltför liten spännvidd mellan olika
            områden beroende på produktiviteten från marken.
          </note>
          <note>
            Det är onekligen så att risken är uppenbart stor att vi får en
            kapitaliseringseffekt på mindre goda marker, och då höjs värdet
            på den marken. Det kanske t.o.m.
          </note>
          <note>
            går så illa att bönder i de delarna plöjer upp vallar som är
            mijövänliga, sår spannmål, och vi får nya miljöproblem och en
            dålig avkastning. Det kan inte vara rimligt att politiken leder
            till sådana effekter.
          </note>
          <note>
            Vi menar att det är lönsamt för statskassan att fullt ut utnyttja
            de möjligheter till återflöde från EU-kassan som finns. Vi kan
            inte förstå att inte Socialdemokraterna inser den dynamiska effekten
            som detta återflöde kan ge.
          </note>
          <note>
            Chansen finns fortfarande till förändringar i positiv riktning.
            Jag vädjar till statsrådet att ge nya mer positiva signaler till
            uppdragsgivarna i jordbruksutskottet så att vi skall kunna sy
            ihop det för Sveriges bästa.
          </note>
          <note type="speaker">
            Anf. 27 GUDRUN LINDVALL (mp):
          </note>
          <note>
            Fru talman! Detta blir mitt inlägg, eftersom jag höll på att
            missa debatten.
          </note>
          <note>
            Vad gäller miljöavgifterna föreslår Miljöpartiet att konstkväveavgiften
            höjs till 5:60 kr. Vi har räknat på detta. I det förslag som Socialdemokraterna
            har att dela in arealstödet i tre klasser är det lägsta arealstödet
            nästan 1 800 kronor. Om vi höjer konstkväveavgiften till 5:60
            kr tar vi tillbaks ungefär en tredjedel av det bidraget.
          </note>
          <note>
            I dag finns det inte någon inom bondeorganisationen som tror
            att spannmålspriset kommer att sänkas vid ett inträde i EU. Det
            innebär att kostnaden för mycket av det som Socialdemokraterna
            kritiserar EU
          </note>
          <note>
            för, nämligen stora bidrag, skulle vi i detta fall kunna få in
            genom miljöavgifter.
          </note>
          <note>
            Vad beträffar programmet för ekonomisk bärighet och stödet till
            resurshushållningsprogrammet finns ett utarbetat förslag som heter
            Förstärkta miljöinsatser i jordbruket.
          </note>
          <note>
            Där satt både Naturskyddsföreningen och alternativodlarna med.
            Det måste vara mycket besvärande för
          </note>
          <note>
            Socialdemokraterna att dessa organisationer inte stöder det socialdemokratiska
            förslaget vad gäller miljöstöd till jordbruket. De stöder det
            borgerliga förslaget, eftersom de anser att det förslaget var
            mycket väl genomarbetat och att det fanns möjlighet till utveckling.
          </note>
          <note>
            Det ekonomiska bärkraftsprogrammet ger stöd till vall och bete
            i något som kallas för miljöstöd nord och miljöstöd syd. De områden
            som får stöd har ofta natur som vi vill bevara. Kulturmarkerna
            finns där. Det finns en fauna och framför allt flora som vi anser
            måste bevaras. Genom att man utnyttjar det ekonomiska bärkraftsprogrammet
            gynnas precis de områden som av biologiska skäl behöver skydd
            och hjälp.
          </note>
          <note>
            Jag kan hålla med om att det skulle kunna finnas mycket i resurshushållningsprogrammet
            som skulle kunna skärpa miljökraven. Det föreslås också i Miljöpartiets
            motion. Jag förutsätter att vi kommer att kunna återkomma till
            detta.
          </note>
          <note>
            Det viktiga i dessa program är att de ger en förutsättning för
            utveckling. Inte ens Alternativodlarnas riksförbund tror att målet
            att 10 % av arealen skall vara ekologiskt odlad år 2000 är möjligt
            att nå med det socialdemokratiska förslaget.
          </note>
          <note>
            Det är en åsikt som miljöministern måste lyssna noggrant på.
            Om de ekologiska brukarna anser att det inte är möjligt att nå
            detta mål med det socialdemokratiska förslaget måste man tänka
            om.
          </note>
          <note>
            Det socialdemokratiska förslaget konserverar det nuvarande lantbruket.
            Man stöder indirekt det konventionella lantbruket samtidigt som
            man säger sig vilja sätta igång en utveckling mot ett ekologiskt
            lantbruk. Jag tror inte att det blir möjligt med det socialdemokratiska
            förslaget.
          </note>
          <note>
            Jag hoppas verkligen att ni ser över möjligheten att öka stödet
            till vall och bete i det vanliga jordbruket. Det är där stöden
            behöver sättas in, så att de som i dag odlar börjar använda mindre
            av insatsmedel.
          </note>
          <note>
            Anf. 28 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Kära meddebattörer! Om vi hade hur mycket pengar
            som helst skulle jag kanske kunna förstå er argumentering. Nu
            är ju situationen den att pengarna är slut. De är slut flera gånger
            om, eftersom vi har lånat så mycket under flera år. Vi har ett
            årligt budgetunderskott på 201 miljarder och en statsskuld på
            ungefär 1,2 biljoner.
          </note>
          <note>
            Det är inte möjligt att öka stödet till en grupp i samhället
            när andra grupper - löntagare, handikappade, sjuka och arbetslösa
            - har fått sin standard sänkt.
          </note>
          <note>
            Med tanke på de direktbidrag som jordbruket får till följd av
            ett EU-medlemskap är det inte rimligt och fördelningspolitiskt
            rättvist att hävda att de program som ni nu har pläderat för fullt
            ut skall utnyttjas.
          </note>
          <note>
            Lennart Brunander! Vi skall inte slå ihjäl något jordbruk. Enligt
            vad LRF sade före folkomröstningen och enligt de preliminära beräkningar
            som nu finns är jordbruket en vinnare. Jordbruket är en av de
            få grupper som kan pekas ut som en vinnare av ett medlemskap,
            en vinnare även på mycket kort sikt.
          </note>
          <note>
            Lennart Brunander säger att man tar bort 2 miljarder från miljön.
            Han vet i så fall mer än jag själv.
          </note>
          <note>
            Dessa siffror är nämligen inte färdiga. Vi är mitt i en budgetprocess.
            Svaret kommer i budgetpropositionen.
          </note>
          <note>
            Ingvar Eriksson säger att man liksom tidigare skall stabilisera
            ekonomin. Vad menas med "liksom tidigare"? Ni fördubblade ju statsskulden.
            Det anser inte jag vara att stabilisera ekonomin. Vi skall nu
            städa upp efter er och ta hand om detta.
          </note>
          <note>
            Vi vill minska antalet klasser när det gäller arealstödet. Det
            handlar också i detta fall om att göra en rättvisare fördelning
            över landet inom de relativt små ramar som vi har att förändra
            EU:s jordbrukspolitik.
          </note>
          <note>
            Det betyder att vi skjuter upp pengar. Det betyder också att
            vi till en viss del minskar behovet av att vara med och finansiera
            på dessa områden. Det betyder att den kapitaliseringseffekt som
            skulle bli stor i vissa delar av landet blir något uppskjuten.
            Den blir också något jämnare fördelad.
          </note>
          <note>
            Överläggningen var härmed avslutad.
          </note>
          <note>
            5 § Hänvisning av ärenden till utskott och beslut om förkortad
            motionstid
          </note>
          <note>
            Föredrogs och hänvisades
          </note>
          <note>
            Proposition 1994/95:97 Ändring i lagen (1971:176)
          </note>
          <note>
            om vissa internationella sanktioner till utrikesutskottet
          </note>
          <note>
            Regeringen hade föreslagit att riksdagen skulle besluta att motionstiden
            för denna proposition förkortades till sju dagar.
          </note>
          <note>
            Kammaren beslöt att förkorta motionstiden till att utgå onsdagen
            den 30 november.
          </note>
          <note>
            Motioner
          </note>
          <note>
            1994/95:Fi1 - Fi24 till finansutskottet
          </note>
          <note>
            1994/95:Jo6 - Jo11 till jordbruksutskottet
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1994/95:50 Nya kapitaltäckningsregler
            m.m.
          </note>
          <note>
            1994/95:N8 av Inga-Britt Johansson m.fl. (s)
          </note>
          <note>
            med anledning av prop. 1994/95:52 Beskattningen vid gränsöverskridande
            omstruktureringar inom EG, m.m
          </note>
          <note>
            1994/95:Sk33 av Bo Lundgren m.fl. (m)
          </note>
          <note>
            med anledning av prop. 1994/95:78 Ett Sverigehus i
          </note>
          <note>
            S:t Petersburg
          </note>
          <note>
            1994/95:Fi25 av Barbro Andersson m.fl. (s)
          </note>
          <note>
            Konstitutionsutskottets betänkanden
          </note>
          <note>
            1994/95:KU10 Vissa datalagsfrågor
          </note>
          <note>
            1994/95:KU13 Lagstiftningsprocessen m.m.
          </note>
          <note>
            1994/95:KU16 Ordensväsendet
          </note>
          <note>
            1994/95:KU20 Överklagande av Datainspektionens beslut i vissa
            ärenden
          </note>
          <note>
            Skatteutskottets betänkanden
          </note>
          <note>
            1994/95:SkU2 Dubbelbeskattningsavtal med Frankrike avseende arv
            och gåva
          </note>
          <note>
            1994/95:SkU3 Dubbelbeskattningsavtal med Amerikas Förenta Stater
          </note>
          <note>
            Justitieutskottets betänkanden
          </note>
          <note>
            1994/95:JuU1 Handläggning av ungdomsmål
          </note>
          <note>
            1994/95:JuU2 Ett effektivare brottmålsförfarande
          </note>
          <note>
            1994/95:JuU3 Teleavlyssning och teleövervakning
          </note>
          <note>
            1994/95:JuU4 Fortsatt giltighet av 1952 års tvångsmedelslag
          </note>
          <note>
            Lagutskottets betänkande 1994/95:LU1 Ändringar i aktiebolagslagens
            firmaregler m.m.
          </note>
          <note>
            Utrikesutskottets betänkande
          </note>
          <note>
            1994/95:UU6 Svenska åtgärder på nedrustningsområdet
          </note>
          <note>
            Socialutskottets betänkanden
          </note>
          <note>
            1994/95:SoU6 Folkhälsofrågor
          </note>
          <note>
            1994/95:SoU11 Detaljhandel med receptfria läkemedel m.m.
          </note>
          <note>
            Kulturutskottets betänkanden
          </note>
          <note>
            1994/95:KrU3 Kulturmiljöfrågor
          </note>
          <note>
            1994/95:KrU4 Allmänna kulturfrågor
          </note>
          <note>
            Utbildningsutskottets betänkanden
          </note>
          <note>
            1994/95:UbU1 Tillsyn av skolan
          </note>
          <note>
            1994/95:UbU2 Vissa skolfrågor
          </note>
          <note>
            1994/95:UbU3 Vissa högskolefrågor
          </note>
          <note>
            Trafikutskottets betänkande
          </note>
          <note>
            1994/95:TU1 Slutligt godkännande av Eurocontrolkonventionen m.m.
          </note>
          <note>
            Jordbruksutskottets betänkande
          </note>
          <note>
            1994/95:JoU8 Miljölagstiftningen
          </note>
          <note>
            Näringsutskottets betänkande
          </note>
          <note>
            1994/95:NU4 Införlivande av vissa direktiv om enskilda näringsidkare
            enligt EES-avtalet, m.m.
          </note>
          <note>
            Arbetsmarknadsutskottets betänkande
          </note>
          <note>
            1994/95:AU2 Arbetstid m.m.
          </note>
          <note>
            Bostadsutskottets betänkanden
          </note>
          <note>
            1994/95:BoU1 Vissa fastighetsrättsliga frågor
          </note>
          <note>
            1994/95:BoU2 Plan- och byggfrågor
          </note>
          <note>
            1994/95:BoU3 Vissa frågor om naturresurslagen
          </note>
          <note>
            1994/95:BoU4 Vattenrätt
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 23 november
          </note>
          <note>
            1994/95:30 av Rigmor Ahlstedt (c) till kommunikationsministern
            om Estoniakatastrofen
          </note>
          <note>
            1994/95:31 av Gustaf von Essen (m) till statsrådet
          </note>
          <note>
            Leif Blomberg om åtgärder mot människosmuggling
          </note>
          <note>
            den 24 november
          </note>
          <note>
            1994/95:32 av Ingrid Näslund (kds) till statsrådet
          </note>
          <note>
            Pierre Schori om Kenya
          </note>
          <note>
            1994/95:33 av Sigge Godin (fp) till statsministern om välfärdssystemet
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 29 november.
          </note>
          <note>
            8 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 23 november
          </note>
          <note>
            1994/95:160 av Lennart Brunander (c) till civilministern om Tipsbingo
          </note>
          <note>
            1994/95:161 av Lars Stjernkvist (s) till arbetsmarknadsministern
            om uppsägning av kommunal- och landstingsanställda
          </note>
          <note>
            den 24 november
          </note>
          <note>
            1994/95:162 av Ingrid Näslund (kds) till statsrådet
          </note>
          <note>
            Pierre Schori om Rwanda
          </note>
          <note>
            1994/95:163 av Barbro Westerholm (fp) till statsrådet Anna Hedborg
            om indirekt tobaksreklam
          </note>
          <note>
            1994/95:164 av Sigge Godin (fp) till kommunikationsministern
            om Posten och formerna för adresser
          </note>
          <note>
            1994/95:165 av Erik Arthur Egervärn (c) till utbildningsministern
            om professurer vid de mindre och medelstora högskolorna
          </note>
          <note>
            den 25 november
          </note>
          <note>
            1994/95:166 av Berndt Ekholm (s) till statsrådet
          </note>
          <note>
            Pierre Schori om biståndet till Gaza
          </note>
          <note>
            1994/95:167 av Bengt Hurtig (v) till finansministern om tullpersonalen
          </note>
          <note>
            1994/95:168 av Ingvar Eriksson (m) till jordbruksministern om
            naturreproducerad lax
          </note>
          <note>
            1994/95:169 av Mats Odell (kds) till finansministern om den kommunala
            ekonomin
          </note>
          <note>
            1994/95:170 av Dan Ericsson (kds) till arbetsmarknadsministern
            om nya arbetstillfällen
          </note>
          <note>
            1994/95:171 av Ragnhild Pohanka (mp) till miljöministern om reningen
            av Dalälven
          </note>
          <note>
            1994/95:172 av Ragnhild Pohanka (mp) till finansministern om
            tullpersonalen
          </note>
          <note>
            1994/95:173 av Ragnhild Pohanka (mp) till statsrådet
          </note>
          <note>
            Leif Blomberg om avvisning av barn
          </note>
          <note>
            1994/95:174 av Ulf Björklund (kds) till statsrådet
          </note>
          <note>
            Jörgen Andersson om avdragsrätt för bostadsrättsinnehavare
          </note>
          <note>
            1994/95:175 av Ragnhild Pohanka (mp) till statsrådet
          </note>
          <note>
            Leif Blomberg om de irakiska feilikurderna
          </note>
          <note>
            1994/95:176 av Ewa Larsson (mp) till statsrådet
          </note>
          <note>
            Mona Sahlin om ridsporten och momsen
          </note>
          <note>
            1994/95:177 av Eva Goës (mp) till statsrådet Jörgen
          </note>
          <note>
            Andersson om EU:s energipolitik
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 29 november.
          </note>
          <note>
            9 § Kammaren åtskildes kl. 10.46.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
