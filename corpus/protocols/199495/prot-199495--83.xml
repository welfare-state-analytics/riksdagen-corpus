<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--83</head>
          <docDate when="1995-03-31">1995-03-31</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <u>
            <seg>
              ____________________________________________________________________
            </seg>
          </u>
          <note>
            1 § Meddelande om aktuell debatt
          </note>
          <note>
            Förste vice talmannen meddelade att Moderata samlingspartiet
            framställt önskemål om aktuell debatt om Sveriges ekonomi.
          </note>
          <note>
            Talmannen hade beslutat att en sådan debatt skulle anordnas onsdagen
            den 5 april kl. 9.00.
          </note>
          <u>
            <seg>
              I debatten skulle regeringen företrädas av finansminister Göran
              Persson.
            </seg>
          </u>
          <note>
            Den från Moderata samlingspartiet inkomna skrivelsen hade följande
            lydelse:
          </note>
          <note>
            Till talmannen
          </note>
          <note>
            Framställning om aktuell debatt.
          </note>
          <u>
            <seg>
              Med anledning av ränteuppgången och kronans försvagade ställning
              anhåller Moderata samlingspartiet om att riksdagen utan dröjsmål
              håller en aktuell debatt i detta ämne.
            </seg>
          </u>
          <note>
            Stockholm den 30 mars 1995
          </note>
          <note>
            Sonja Rembo
          </note>
          <note>
            Vice gruppordförande
          </note>
          <note>
            2 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1994/95:82
          </note>
          <note>
            Till riksdagen
          </note>
          <note>
            Beträffande interpellation 1994/95:82 av Birgitta
          </note>
          <u>
            <seg>
              Hambraeus (c) om penningpolitik för full sysselsättning, får
              jag meddela att jag inte kan besvara den inom föreskrivna fyra
              veckor.
            </seg>
          </u>
          <u>
            <seg>
              Skälet härtill är att vi inte funnit någon debattdag som passar
              interpellanten och mig på grund av bl.a.
            </seg>
          </u>
          <u>
            <seg>
              påskuppehåll och utrikes tjänsteresor.
            </seg>
          </u>
          <note>
            Jag kommer att besvara interpellationen den 8 maj
          </note>
          <note>
            1995.
          </note>
          <note>
            Stockholm den 29 mars 1995
          </note>
          <note>
            Göran Persson
          </note>
          <note>
            Interpellation 1994/95:83
          </note>
          <note>
            Till riksdagen
          </note>
          <note>
            Beträffande interpellation 1994/95:83 av Birgitta
          </note>
          <u>
            <seg>
              Hambraeus (c) om internationella valutasystemet, får jag meddela
              att jag inte kan besvara den inom föreskrivna fyra veckor.
            </seg>
          </u>
          <u>
            <seg>
              Skälet härtill är att vi inte funnit någon debattdag som passar
              interpellanten och mig på grund av bl.a.
            </seg>
          </u>
          <u>
            <seg>
              påskuppehåll och utrikes tjänsteresor.
            </seg>
          </u>
          <note>
            Jag kommer att besvara interpellationen den 8 maj
          </note>
          <note>
            1995.
          </note>
          <note>
            Stockholm den 29 mars 1995
          </note>
          <note>
            Göran Persson
          </note>
          <note>
            Interpellation 1994/95:86
          </note>
          <note>
            Till riksdagen
          </note>
          <note>
            Beträffande interpellation 1994/95:86 av Tone
          </note>
          <note>
            Tingsgård "Offentlighetsprincipen och EU-
          </note>
          <u>
            <seg>
              handlingar" får jag meddela att jag inte kan besvara denna inom
              föreskrivna fyra veckor.
            </seg>
          </u>
          <u>
            <seg>
              Skälet härtill är att riksdagen har påskuppehåll vecka 15 och
              ingen interpellationsstund vecka 16.
            </seg>
          </u>
          <u>
            <seg>
              Jag kommer att besvara interpellationen den 24
            </seg>
          </u>
          <note>
            april 1995.
          </note>
          <note>
            Stockholm den 27 mars
          </note>
          <u>
            <seg>
              Laila Freivalds
            </seg>
          </u>
          <note>
            3 § Svar på interpellation 1994/95:78 om jordförvärvslagen
          </note>
          <note>
            Anf. 1 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Herr talman! Sinikka Bohlin har frågat mig om jag är beredd att
              medverka till en förändring av jordförvärvslagen.
            </seg>
          </u>
          <u>
            <seg>
              Sinikka Bohlin anför bl.a. att speciellt i glesbygden har penningstarka,
              men mindre seriösa köpare, under senare tid förvärvat skogsfastigheter.
              Sinikka
            </seg>
          </u>
          <u>
            <seg>
              Bohlin anför vidare att under tiden från det att köparen i ett
              åtagande förbundit sig att bosätta sig på förvärvsegendomen till
              dess att han i praktiken flyttar till egendomen kan en oseriös
              köpare avverka all skog, försälja denna och i sin hemkommun betala
              skatt för inkomsten.
            </seg>
          </u>
          <note>
            Riksdagen beslutade våren 1991 om en omfattande avreglering av
            jordförvärvslagen. Samtidigt förstärktes lagen kraftigt som regionalpolitiskt
            instrument medan reglerna om prisprövning togs bort.
          </note>
          <u>
            <seg>
              Ambitionen i lagstiftningen har varit att bevara boendet och
              sysselsättningen i glesbygden. Myndigheterna kan dock bevilja
              förvärvstillstånd utan att det kommer till stånd någon bosättning
              på egendomen. Det kan ske t.ex. om förvärvaren inte kan flytta
              till egendomen eller om det inte finns några på orten bosatta
              intressenter. Andra exempel är om ett vägrat tillstånd bedöms
              inte få någon direkt eller påvisbar effekt på sysselsättningen
              i området och det saknas möjlighet att vara bosatt på förvärvsegendomen.
            </seg>
          </u>
          <u>
            <seg>
              Om myndigheterna ändå bedömer det angeläget och realistiskt att
              få till stånd en varaktig inflyttning, får förvärvstillstånd vägras.
              Jag vill i detta sammanhang erinra om bestämmelserna i jordförvärvslagen
              i fråga om utebliven bosättning. Om en förvärvare inte uppfyller
              sitt åtagande om bosättning, får staten lösa in egendomen. Länsstyrelsen
              skall genast anmäla till
            </seg>
          </u>
          <u>
            <seg>
              Statens jordbruksverk om det föreligger förutsättningar för att
              lösa egendomen.
            </seg>
          </u>
          <u>
            <seg>
              När det gäller avverkningsreglerna i skogsvårdslagstiftningen
              vill jag nämna att skogsvårdsförordningen sedan den 1 januari
              i år har ändrats. Ändringen innebär att den begränsning för föryngringsavverkning
              som tidigare gällde enbart för brukningsenheter större än 100
              hektar nu också skall gälla för mindre brukningsenheter som har
              skapats genom delning.
            </seg>
          </u>
          <u>
            <seg>
              Ändringen gjordes för att hindra att skogsvårdslagstiftningen
              kringgås med hjälp av fastighetsbildningslagen genom att större
              brukningsenheter delas upp i bitar som är mindre än 100 hektar.
            </seg>
          </u>
          <u>
            <seg>
              Jordbruksverket har år 1994 genomfört en omfattande enkät hos
              länsstyrelserna för att utvärdera jordförvärvslagstiftningens
              effekter. Såvitt jag erfarit kommer Jordbruksverket under april
              eller maj månad i år att lämna resultatet av denna utvärdering
              till regeringen. Jag emotser verkets rapport med mycket stort
              intresse. Först efter det att jag tagit del av innehållet i rapporten
              samt verkets eventuella förslag till författningsändring är jag
              beredd att uttala mig om huruvida jag kommer att medverka till
              en översyn av jordförvärvslagstiftningen.
            </seg>
          </u>
          <u>
            <seg>
              Jag vill i sammanhanget också nämna att jag mycket noga följer
              myndigheternas olika beslut vad avser köpares underlåtenhet att
              uppfylla åtaganden om bosättning på lantbruksenheter.
            </seg>
          </u>
          <note type="speaker">
            Anf. 2 SINIKKA BOHLIN (s)
          </note>
          <u>
            <seg>
              Herr talman! Jag vill börja med att tacka jordbruksministern
              för svaret.
            </seg>
          </u>
          <u>
            <seg>
              När vi i riksdagen våren 1991 fattade beslut om en omfattande
              avreglering av jordförvärvslagen förstod jag att det inte var
              för att man skulle hitta kryphål i lagen, utan ambitionen var
              att lagstiftningen skulle underlätta boendet och sysselsättningen
              i glesbygden.
            </seg>
          </u>
          <u>
            <seg>
              Men problemet kanske ändå återstår, därför att samtidigt trädde
              också en annan lag i kraft, vilket jordbruksministern också nämner
              i sitt svar, nämligen skogsvårdslagen som underlättar avverkning
              för skogsägare. Parollen i den lagen var ju ansvar med frihet.
              Ansvar är bra, och frihet är bra. Men man måste kunna kombinera
              detta.
            </seg>
          </u>
          <u>
            <seg>
              Vad som egentligen föranledde min interpellation till jordbruksministern
              är de signaler som har kommit från fem olika län om att en köpare
              lyckats förvärva flera olika fastigheter. Man köper fastigheterna
              utan att bosätta sig där. Man avverkar all skog, säljer den och
              lämnar fastigheterna till eventuell försäljning utan några egentliga
              tillgångar i fastigheten. Detta har hänt i Halland, Gävleborg,
              Jämtland, Skåne och Värmland.
            </seg>
          </u>
          <u>
            <seg>
              På alla ställen kunde en och samma köpare förvärva fastigheterna
              utan att tillsynsmyndigheten hade möjlighet till insyn.
            </seg>
          </u>
          <u>
            <seg>
              Vi socialdemokrater varnade litet grand för konsekvenserna redan
              1991.
            </seg>
          </u>
          <u>
            <seg>
              Jag hittade faktiskt en tidningsartikel av Martin
            </seg>
          </u>
          <note>
            Segerstedt, dåvarande riksdagsledamot från Västernorrland, som
            i Dagbladet i Sundsvall skrev följande:
          </note>
          <u>
            <seg>
              "Med en näst intill fri marknad på skogsfastigheter som vi numera
              har, finns det risk för att många klippare och spekulanter dyker
              upp på marknaden. Den som inte har något långsiktigt intresse
              för skogen, kanske inte bor i bygden, kan trissa upp priset på
              fastigheten för att sedan avverka allt som går att sälja.
            </seg>
          </u>
          <u>
            <seg>
              Kvar finns kalhyggen, jakt och fiskerätt, som kan avyttras eller
              behållas.
            </seg>
          </u>
          <u>
            <seg>
              Detta blir till förfång för en seriös skogsbrukare, som bor i
              bygden och vill köpa till mera mark för att kunna leva kvar med
              ett långsiktigt skogsbruk som försörjningsbas."
            </seg>
          </u>
          <u>
            <seg>
              Detta skrevs alltså 1991. Verklighetsbeskrivningen blev tyvärr
              en verklighet 1994-1995.
            </seg>
          </u>
          <u>
            <seg>
              Jordbruksministern säger också i sitt svar att man kommer att
              följa upp frågan och att Jordbruksverket
            </seg>
          </u>
          <u>
            <seg>
              1994 har gjort en omfattande enkät hos länsstyrelserna för att
              utvärdera jordförvärvslagstiftningens effekter.
            </seg>
          </u>
          <u>
            <seg>
              Min fråga är: Kommer man i det fortsatta arbetet att också väva
              in den andra lagstiftningen, skogsvårdslagstiftningen? Där har
              man ju precis som jordbruksministerns säger gjort en förändring
              i skogsvårdsförordningen för att ändra ransoneringsbestämmelsen.
              Men jag tror att det är viktigt att man följer dessa två lagar
              samtidigt.
            </seg>
          </u>
          <u>
            <seg>
              Jag hoppas att jordbruksministern delar min mening att de areella
              näringarna, dvs. jordbruket och skogsbruket, fortfarande är grunden
              i landsbygden och i glesbygden för att människorna skall kunna
              leva och verka där i framtiden.
            </seg>
          </u>
          <note>
            Anf. 3 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Herr talman! För att börja med den sista frågan så är jag övertygad
              om att Sinikka Bohlin och jag är fullständigt överens om att förändringen
              av lagstiftingen inte skulle medföra att färre människor skulle
              kunna bo och arbeta i de mer glesbefolkade delarna av landet.
              Tvärtom skulle det vara en regionalpolitisk reform. Där tror jag
              inte att det råder några delade meningar.
            </seg>
          </u>
          <u>
            <seg>
              Efter det att jordförvärvslagstiftningen ändrades år
            </seg>
          </u>
          <u>
            <seg>
              1991 av den dåvarande socialdemokratiska regeringen fick vi en
              ny regering och en annan lagstiftning, vilket också har spelat
              in. Fastighetsbildningslagen ändrades under Görel Thurdin den
              1 januari 1994. Konstigt nog gjordes detta. Det medförde att man
              kunde kringgå bestämmelserna på det sätt som vi har kunnat läsa
              om i många tidningar. Det var just av det skälet att man inte
              skulle kunna dela upp områdena i mindre områden och avverka som
              skogsförordningen ändrades den
            </seg>
          </u>
          <note>
            1 januari i år.
          </note>
          <u>
            <seg>
              När det gäller den konkreta fråga som Sinikka
            </seg>
          </u>
          <u>
            <seg>
              Bohlin ställer om man även kommer att väva in en ändring av skogsvårdslagstiftningen
              kan jag inte svara på det i dag. Det beror litet grand på det
              resultat man kommer fram till i den undersökning som nu görs.
            </seg>
          </u>
          <u>
            <seg>
              Skogsstyrelsen håller också på att göra en utredning om avverkning
              i förhållande till storleken på fastigheten. Det räknar man med
              att skall vara klart någon gång under den senare delen av det
              här året. Självfallet måste man titta på båda dessa två utredningar
              för att se efter vilka åtgärder man skall vidta för att uppnå
              det mål som vi är alldeles överens om.
            </seg>
          </u>
          <note type="speaker">
            Anf. 4 SINIKKA BOHLIN (s)
          </note>
          <u>
            <seg>
              Herr talman! Jag är tacksam att jordbruksministern i varje fall
              delar min åsikt om framtiden, glesbygden och jordbruket i glesbygden
              och landsbygden.
            </seg>
          </u>
          <u>
            <seg>
              Men jag tror fortfarande att det är väldigt viktigt i det fortsatta
              arbetet att man försöker att i utvärderingen väva ihop uppföljningen
              av flera lagar.
            </seg>
          </u>
          <u>
            <seg>
              Dessa lagar samverkar i många fall. Om det finns kryphål i lagar,
              och det samtidigt finns tre olika lagar, som jordbruksministern
              här har nämnt, är det viktigt att man ser till följderna samtidigt.
            </seg>
          </u>
          <u>
            <seg>
              Det som jag har en mycket liten förståelse för efter det att
              man ute i landet i olika massmedier uppmärksammat dessa frågor
              är att man från myndighetens sida kritiserar de förordningsförändringar
              som har gjorts under hösten och i januari. Man får i massmedierna
              höra att Lantmäteriverket, som är den myndighet som övervakar
              dessa frågor, t.o.m. är mycket kritiskt till att man från Näringsdepartementet
              ändrade dessa ransoneringsbestämmelser. Jag tycker att myndigheterna
              skall försöka följa de ändringar som vi gör i lagstiftningen och
              inte i massmedierna öppet kritisera att de har gjorts.
            </seg>
          </u>
          <u>
            <seg>
              Det är inte myndigheternas uppgift att direkt följa detta. Människor
              som bor i dessa bygder känner oro.
            </seg>
          </u>
          <u>
            <seg>
              De märker att folk utifrån köper fastigheter, avverkar och, som
              jag skrev i in interpellation, skattar i sina hemkommuner. Det
              innebär att kommunen mister sina skattemöjligheter. Dessa pengar
              går till en hemkommun. Men möjligheterna försvinner också för
              de människor som eventuellt vill köpa dessa fastigheter i framtiden,
              livnära sig på dem och kunna avverka skog så småningom.
            </seg>
          </u>
          <u>
            <seg>
              Jag tycker att det är väldigt viktigt att poängtera att länsstyrelserna
              noga skall följa upp frågorna. Vissa kommuner har upplevt att
              tillsynsmyndigheten kanske inte alla gånger har gjort de saker
              som den är ålagd att göra. Min förhoppning är att jordbruksministern
              i det fortsatta arbetet tittar på t.ex. bosättningskraven som
              finns i lagen. Kan man på olika sätt inom lagstiftningen stärka
              juridiska eller ekonomiska påföljder?
            </seg>
          </u>
          <note>
            Anf. 5 Jordbruksminister MARGARETA
          </note>
          <note>
            WINBERG (s)
          </note>
          <note>
            Herr talman! Till det första inlägg som Sinikka
          </note>
          <u>
            <seg>
              Bohlin gjorde vill jag säga att de fall som Sinikka
            </seg>
          </u>
          <u>
            <seg>
              Bohlin redovisade var rent kriminella fall. Det är klart att
              sådant skall beivras och att man skall försöka förebygga det.
              Det är också därför som översynen görs.
            </seg>
          </u>
          <u>
            <seg>
              När det gäller de regionalpolitiska bestämmelserna och bestämmelserna
              om bosättning i jordförvärvslagen kan man dela in dem i tre områden.
            </seg>
          </u>
          <u>
            <seg>
              Det är fråga om friområden, där fysiska personer fritt får förvärva
              lantbruksenheter.
            </seg>
          </u>
          <u>
            <seg>
              Det handlar om de glesbygdsområden som vi båda två nu diskuterar,
              där fysiska personer fritt får förvärva lantbruksenheter om de
              minst sex månader har varit bosatta i glesbygd inom den kommun
              där den aktuella förvärvsegendomen är belägen, eller om de i ett
              särskilt åtagande förbinder sig att bosätta sig på egendomen och
              därefter bo på den i minst fem år.
            </seg>
          </u>
          <u>
            <seg>
              Det tredje fallet är omarronderingsområden. Där får förvärvstillstånd
              vägras om förvärvet skulle göra det svårare att genomföra rationaliseringar
              av ägostrukturen.
            </seg>
          </u>
          <u>
            <seg>
              Bosättning i detta sammanhang är enligt folkbokföringslagen ett
              väldigt klart och entydigt begrepp. En person anses vara bosatt
              på den fastighet där regelmässigt tillbringar sin dygnsvila. Om
              man vill är det därför relativt enkelt att avgöra var någonstans
              en person är bosatt. Jag kan också nämna att Jordbruksverket har
              tillskrivit Riksskatteverket och påtalat att det skall beivra
              denna typ av s.k. fusk om det upptäcker det.
            </seg>
          </u>
          <u>
            <seg>
              Det kan i sammanhanget vara värdefullt med litet statistik. Enligt
              Jordbruksverket gjordes under budgetåren 1991/92, 1992/93 och
              1993/94 i landet totalt
            </seg>
          </u>
          <note>
            585 åtaganden om bosättning i samband med förvärv av lantbruksenheter
            i glesbygd. Av dessa anmälde länsstyrelserna 38 till Jordbruksverket
            för eventuell inlösen. Av dessa 38 ärenden återstår i dag endast
            13
          </note>
          <u>
            <seg>
              ej avgjorda ärenden. Det är ungefär 2 %. I övriga 25
            </seg>
          </u>
          <note>
            ärenden har antingen bosättningen uppfyllts, ärendet avskrivits
            eller, som i tre fall, överlämnats till domstol för inlösen.
          </note>
          <u>
            <seg>
              Jag vill slutligen säga att jag tycker att de artiklar som Sinikka
              Bohlin redovisar är väldigt bra. Det är bra att ortspressen och
              den lokala opinionen bevakar de ärenden som avser utebliven bosättning.
              Vi har sett att detta kan vara ett verksamt komplement till övriga
              mer formella åtgärder för att uppnå efterrättelse av de åtaganden
              om bosättning som är nödvändiga.
            </seg>
          </u>
          <note type="speaker">
            Anf. 6 SINIKKA BOHLIN (s)
          </note>
          <u>
            <seg>
              Herr talman! Efter det att jag har lyssnat på den sista redovisningen
              av alla lagar får jag fortfarande en känsla att det verkligen
              är fråga om en snårskog av bestämmelser. Det är kanske inte alla
              gånger så lätt för en vanlig köpare att över huvud taget gå in
              i den snårskogen.
            </seg>
          </u>
          <u>
            <seg>
              Det är därför ännu viktigare att länsstyrelserna följer upp ärendena
              på ett bra sätt. Visst är det som jordbruksministern säger bra
              att massmedierna och lokalbefolkningen följer frågorna. Enligt
              lagstiftningen är det inte de som egentligen skall bevaka frågorna,
              men jag förstår att de ser verkligheten på att annat sätt än vad
              kanske länsstyrelserna gör alla gånger.
            </seg>
          </u>
          <u>
            <seg>
              Jordbruksministern redovisade alla de olika bestämmelserna när
              det gäller bosättning. Det finns ändå konstigt nog möjlighet att
              gå vid sidan om och ta ett sidospår. Det är precis som jordbruksministern
              säger.
            </seg>
          </u>
          <u>
            <seg>
              Köparen förbinder sig att bosätta sig på fastigheten inom ett
              år. Om så ej sker kan staten lösa in densamma inom ett halvt år.
            </seg>
          </u>
          <u>
            <seg>
              Men det är under dessa ett och ett halvt år som de här sakerna
              har hänt. Det har alltså inte funnits översyn, och det är då man
              har avverkat all skog, fastän bestämmelsen finns. Jag har lovat
              att jag skall bosätta mig där om ett år. Men jag gör inte det,
              utan jag avverkar skogen och åker därifrån. Jag åker från Gävleborg
              till Jämtland och tar nästa fastighet, i stort sett.
            </seg>
          </u>
          <u>
            <seg>
              Utan att gå djupare in i snårskogen önskar jag fortfarande att
              jordbruksministern om det är möjligt följer upp de tre olika lagarna
              samtidigt för att klara av frågan och ge människorna i glesbygden
              och landsbygden möjligheten att tro att i framtiden kan varje
              fall inte kriminella fall ske som minskar människornas möjligheter
              till inkomster i landsbygds- och glesbygdskommuner.
            </seg>
          </u>
          <note>
            Anf. 7 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Herr talman! Att tro att man kan gardera sig från kriminella
              inslag i verksamheten är nog att tro litet för mycket. Finns sådana
              skall de beivras med de metoder vi har inom juridiken. Däremot
              skall det inte på lagliga vägar vara möjligt att göra dessa saker.
            </seg>
          </u>
          <u>
            <seg>
              Det som Sinikka Bohlin sade om att man så snabbt kan avverka
              skogen stämmer inte riktigt. Det var ju den möjligheten som den
              nya förändringen som skedde den 1 januari täppte till. Det måste
              gå tre år efter förvärvet innan man får slutavverka, vilket har
              bidragit till att minska de möjligheter som det har stått om så
              mycket i tidningen.
            </seg>
          </u>
          <u>
            <seg>
              I övrigt vill jag bara återigen hänvisa till att när utredningen
              är klar och behandlad i vanlig ordning kommer jag att överväga
              en förändring av jordförvärvslagen, om det visar sig att de misshälligheter
              och kryphål som Sinnika Bohlin påstod skulle finnas existerar
              i verkligheten.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellation 1994/95:77 om tandvården
          </note>
          <note>
            Anf. 8 Socialminister INGELA
          </note>
          <note>
            THALÉN (s)
          </note>
          <u>
            <seg>
              Herr talman! Med anledning av den av regeringen aviserade propositionen
              om ersättningssystemet för vuxentandvård har Sigge Godin ställt
              följande tre frågor till mig.
            </seg>
          </u>
          <u>
            <seg>
              1. Avser regeringen att lägga fram ett förslag som garanterar
              god tandhälsa för hela befolkningen?
            </seg>
          </u>
          <u>
            <seg>
              2. Hur avser regeringen att garantera konkurrensneutraliteten
              mellan produktionen av offentlig och privat tandvård?
            </seg>
          </u>
          <note>
            3. Kommer regeringen i propositionen att tillgodose de krav som
            riksdagen ställt beträffande särredovisning av folktandvårdens
            ekonomiska verksamhet?
          </note>
          <u>
            <seg>
              Inledningsvis vill jag framhålla att regeringen i budgetpropositionen
              redovisat sin avsikt att fullfölja arbetet med att reformera ersättningssystemet
              för vuxentandvård med beaktande av vad riksdagen anfört bl.a.
              i fråga om de civilrättsliga aspekterna på ett system med premietandvård.
              Innan den aviserade propositionen kan föreläggas riksdagen måste
              regeringen inhämta yttrande av lagrådet. Arbetet med att utforma
              lagförslagen pågår för närvarande inom regeringskansliet och alla
              frågor om utformningen av det förändrade ersättningssystemet är
              ännu inte lösta.
            </seg>
          </u>
          <u>
            <seg>
              Till följd härav är jag inte bredd att i dag i detalj redovisa
              och diskutera de frågor som Sigge Godin har ställt. Mina svar
              på de ställda frågorna skall ses mot den bakgrunden.
            </seg>
          </u>
          <u>
            <seg>
              Jag avser att snarast efter nämnda lagrådsbehandling föreslå
              regeringen att lägga fram ett förslag till förändrat ersättningssystem
              för vuxentandvård som i stora drag motsvarar det som den förra
              regeringen förelade riksdagen under våren 1994. Det är dock denna
              gång inte fråga om några riktlinjer som riksdagen skall ta ställning
              till utan om förslag om den lagreglering som erfordras för att
              införa det förändrade ersättningssystemet. Detta innebär i korthet
              att två parallella ersättningssystem skall finnas, premietandvård
              med fast årlig försäkringsersättning och avgift samt åtgärdstaxa.
              Gemensamt för båda systemen skall finnas ett särskilt högkostnadsskydd.
              Vårdens kvalitet och standard och nivån på det ekonomiska stödet
              från försäkringen skall vara detsamma oavsett system. För patientgrupper
              som av olika skäl har stora tandvårdsbehov under kortare eller
              längre tid skall särskilda regler gälla.
            </seg>
          </u>
          <u>
            <seg>
              Denna principiella konstruktion av ersättningssystemet bör skapa
              goda förutsättningar för att hela befolkningen skall kunna behålla
              och utveckla en god tandhälsa. Jag vill dock erinra om att de
              besparingar som av statsfinansiella skäl företagits i tandvårdsförsäkringen
              innebär att alla patienter, oavsett vilket ersättningssystem som
              tillämpas, får betala en större andel av behandlingskostnaderna
              än tidigare.
            </seg>
          </u>
          <u>
            <seg>
              När det gäller Sigge Godins fråga hur regeringen avser att garantera
              konkurrensneutraliteten mellan produktionen av offentlig och privat
              tandvård kan jag konstatera att nuvarande regering inte har annan
              uppfattning än den som framfördes i den förra regeringens proposition
              och som Sigge Godin stod bakom. Jag anser således att det så långt
              möjligt bör skapas lika villkor för konkurrens mellan privata
              och offentliga vårdgivare. Åtgärder behöver därför vidtas i olika
              avseenden. Det gäller olikheterna i fråga om redovisning av mervärdesskatt.
              Vidare bör utvecklingen av landstingens redovisning av folktandvårdens
              ekonomi och verksamhet inom tandvården påskyndas. Dessutom bör
              reglerna i tandvårdstaxan om upprättande av tandvårdsräkning,
              om period för utbetalning av försäkringsersättning och om förhandsprövning
              ändras så att privata och offentliga vårdgivare så långt möjligt
              får samma rutiner. När det gäller frågan om redovisning av mervärdesskatt
              har jag inhämtat att denna för närvarande bereds inom Finansdepartementet.
            </seg>
          </u>
          <u>
            <seg>
              Den tredje frågan har jag redan berört. Jag vill dock tillägga
              att den nuvarande regeringen, i likhet med den förra, inte har
              för avsikt att införa några tvingande regler för den kommunala
              redovisningen.
            </seg>
          </u>
          <u>
            <seg>
              Regeringen förutsätter således att ett utvecklingsarbete inom
              landstingen kommer till stånd och att Landstingsförbundet därvid
              bör ha en samordnande roll.
            </seg>
          </u>
          <u>
            <seg>
              Arbetet består kort sagt i att avgränsa vissa landstings- och
              folktandvårdsspecifika verksamheter och kostnaderna för dessa
              i förhållande till allmäntandvård för vuxna. Det måste dock framhållas
              att landstingen och folktandvården har flera lagstadgade uppgifter
              såsom barn- och ungdomstandvården samt specialisttandvården. Allmän
              vuxentandvård är däremot en uppgift som inte är tvingande på samma
              sätt.
            </seg>
          </u>
          <u>
            <seg>
              Det är rimligt att redovisningen principiellt bör vara sådan
              att kostnader och intäkter så långt det är möjligt hänförs till
              respektive verksamhetsgren.
            </seg>
          </u>
          <note type="speaker">
            Anf. 9 SIGGE GODIN (fp)
          </note>
          <u>
            <seg>
              Herr talman! Jag ber att få tacka socialministern för svaret.
            </seg>
          </u>
          <u>
            <seg>
              Låt mig inledningsvis framföra att frågan om en ny tandvårdsförsäkring
              har varit en lång och segsliten fråga. Det har varit en jobbig
              fråga också för oss här i riksdagen.
            </seg>
          </u>
          <u>
            <seg>
              Läget är nu allvarligt av flera skäl. Tandläkarna behöver arbetsro
              och långsiktighet i sitt arbete. Det krävs även inom tandvården
              ytterligare betydande besparingar med hänsyn till statens finanser.
              Det är dags att tandvårdsförsäkringen får en sådan utformning
              att den står sig några år framåt i tiden.
            </seg>
          </u>
          <u>
            <seg>
              Som jag har skrivit i min interpellation är det också många patienter
              som är oroliga för framtiden, samtidigt som många privattandläkare
              inte vet om de vågar starta eller överta kliniker, eftersom osäkerheten
              fortfarande är så stor.
            </seg>
          </u>
          <u>
            <seg>
              Herr talman! Jag överraskas av socialministerns svar, att regeringen
              överväger att införa ett premietandvårdssystem. Den socialdemokratiska
              majoriteten i riksdagen avskaffade ju de riktlinjer som den förra
              regeringen presenterade. Jag är dock en aning tveksam till att
              två parallella system skall skapas, samtidigt som vi tvingas spara
              ytterligare i tandvården.
            </seg>
          </u>
          <u>
            <seg>
              Därmed får man ett system som subventionerar även relativt billiga
              åtgärder och ett system som har en betydande självrisk i botten.
              Det blir då betydligt färre medel i systemet och därmed andra
              förutsättningar än för ett år sedan, eftersom ytterligare besparingar
              måste göras.
            </seg>
          </u>
          <u>
            <seg>
              Vi skall med stort intresse avvakta regeringens förslag, så får
              vi se hur det ser ut när det kommer.
            </seg>
          </u>
          <u>
            <seg>
              I betänkande SfU18 från i fjol tas konkurrensfrågorna upp. Den
              socialdemokratiska majoriteten påpekade med kraft att riksdagen
              vid ett flertal tillfällen har krävt att fri konkurrens bör råda
              även inom barnoch ungdomstandvården. Ingela Thalén tar inte upp
              den frågan i sitt svar.
            </seg>
          </u>
          <u>
            <seg>
              Situationen är i dag sådan att trots att barntandvårdspengen
              har införts i några landsting fortsätter
            </seg>
          </u>
          <u>
            <seg>
              80 % av ungdomarna mellan 20 och 25 år hos folktandvården medan
              20 % går över till den privata tandvården. Detta medför att privattandläkarna
              får en allt äldre patientstock, eftersom huvuddelen av de unga
              stannar kvar hos folktandvården.
            </seg>
          </u>
          <u>
            <seg>
              Detta visar också att det är god kvalitet såväl i den privata
              vården som i folktandvårdens verksamhet. Nu har det gått så långt
              att även tjänstetandläkarna anser i dag att barn- och ungdomstandvården
              bör släppas fri.
            </seg>
          </u>
          <u>
            <seg>
              Frågan till socialministern blir då: Kommer regeringen med ett
              förslag om fri konkurrens även inom barnoch ungdomstandvården?
            </seg>
          </u>
          <u>
            <seg>
              Herr talman! Jag konstaterar med glädje att regeringen arbetar
              med konkurrensfrågorna. Det är bra att vi får en lösning på mervärdesskattefrågan.
              Men vad menar socialministern men att landstingen inte skall tvingas
              att införa särredovisning av tandvården?
            </seg>
          </u>
          <u>
            <seg>
              Riksdagen har med stöd av Konkurrensverket mycket klart tagit
              ställning i den här frågan. Det är då en socialdemokratisk majoritet
              som har fattat det beslutet, och jag instämmer självfallet i den
              åsikten.
            </seg>
          </u>
          <u>
            <seg>
              Är det inte dags att uppfylla riksdagens krav när det gäller
              konkurrensneutraliteten? Kan vi lita på att regeringen kommer
              med en proposition som ger både långsiktighet och en tandvårdsförsäkring
              som gynnar det fria valet hos såväl barn som vuxna? Det svar som
              socialministern har givit ger inte klart besked, men vi kan kanske
              få ett besked här.
            </seg>
          </u>
          <note type="speaker">
            Anf. 10 LISELOTTE WÅGÖ (m)
          </note>
          <u>
            <seg>
              Herr talman! Jag har för avsikt att i mitt inlägg koncentrera
              mig på frågan om konkurrensneutraliteten mellan folktandvården
              och privattandläkarvården. Är de åtgärder som socialministern
              anger i sitt svar på
            </seg>
          </u>
          <u>
            <seg>
              Sigge Godins interpellation tillräckliga för att skapa konkurrensneutralitet?
              Även om det är ett tappert försök, måste jag be socialministern
              att överväga följande.
            </seg>
          </u>
          <u>
            <seg>
              Det är av utomordentligt stor vikt att folktandvårdens monopol
              avseende barn- och ungdomstandvården upphävs. Det är av utomordentligt
              stor vikt att etableringskontrollen försvinner. Det är av utomordentligt
              stor vikt att man inte inför två parallella ersättningssystem
              för tandvården. Jag skall kort utveckla varför jag tycker att
              just dessa åtgärder i de två första fallen bör vidtas och i det
              tredje inte bör vidtas.
            </seg>
          </u>
          <u>
            <seg>
              För det första: Om vi i Sverige skall ha tillgång till en privattandläkarkår
              är en ödesfråga för dessa tandläkare att de får möjlighet att
              konkurrera på lika villkor när det gäller barn- ungdomstandvården.
              Folktandvården har en alldeles klar konkurrensfördel genom att
              den efter det att ungdomarna fyllt 20 år kan erbjuda dessa vuxentandvård.
              Det innebär att folktandvården hela tiden kan rekrytera nya patienter.
            </seg>
          </u>
          <u>
            <seg>
              Motsvarande möjligheter finns inte inom den privata vården, eftersom
              den mycket sällan kommer i kontakt med tandvårdssökande barn och
              ungdomar.
            </seg>
          </u>
          <u>
            <seg>
              För det andra: Etableringskontrollen hämmar utvecklingen inom
              den privata vården. Det är därför som vi den struktur som vi har
              inom privattandvården.
            </seg>
          </u>
          <u>
            <seg>
              Taxans konstruktion har naturligtvis också påverkat strukturen.
              Privattandvård i dag är småföretagande i dess rätta bemärkelse.
              De allra flesta privattandläkare arbetar ensamma, har en eller
              kanske en och en halv anställd och arbetar i ett eller i bästa
              fall två arbetsrum. Den som vill förändra och utveckla sin verksamhet
              för att anpassa utbudet till sitt klientel har inte möjlighet
              att göra det därför att det inte går att anställa ytterligare
              en tandläkare.
            </seg>
          </u>
          <u>
            <seg>
              När det sedan gäller de två parallella ersättningssystem som
              nämns i svaret vill jag påstå att premietandvård enbart gynnar
              folktandvården, eftersom den har en struktur som passar ett sådant
              system, men den har inte privattandläkarna. Om premietandvård
              mot all förmodan skulle vara möjlig att genomföra är jag ytterst
              tveksam - det var jag redan under den förra perioden - till att
              man kan lösa den civilrättsliga delen på ett tillfredsställande
              sätt. Om man genomför det inför man ytterligare ett konkurrenshämmande
              moment för privattandvården.
            </seg>
          </u>
          <u>
            <seg>
              Det är i det här perspektivet som jag vill fråga socialministern:
              Skall vi ha någon privat tandvård i
            </seg>
          </u>
          <u>
            <seg>
              Sverige? Har socialministern i så fall för avsikt att vidta kraftfulla
              åtgärder för att värna den privata tandvården?
            </seg>
          </u>
          <note>
            Anf. 11 Socialminister INGELA
          </note>
          <note>
            THALÉN (s)
          </note>
          <u>
            <seg>
              Herr talman! Låt mig börja med att säga att tandvårdsorganisationen
              ju inte i första hand är till för producenterna utan för patienterna.
              Vi vill ha en tandvårdsorganisation som är sådan att man kan förebygga
              tandskador, främja tandhälsa och god tandstatus på lång sikt,
              alltså en livslång god tandhälsa. Tandvården skall vara organiserad
              så att det finns tillräckliga resurser för att de som har stora
              behov av tandreparationer och ständigt har särskilda behov av
              tandvård -
            </seg>
          </u>
          <u>
            <seg>
              handikappade och äldre människor med stora tandvårdskostnader
              - skall få den vård de behöver.
            </seg>
          </u>
          <u>
            <seg>
              När det gäller själva organisationen vill jag säga att jag anser
              att det bör finnas utrymme, ungefär som i dag, för privata vårdgivare
              inom tandvården. Men jag måste också slå fast att folktandvården
              är utomordentligt bra. Det är bekymmersamt att man för en diskussion
              om det som har varit basen för den goda tandhälsan i dag, nämligen
              den samordnade organisationen för barn- och ungdomstandhälsovården.
              Folktandvården har varit ett utomordentligt verktyg för att se
              till att vi har fått en så bra tandhälsa. Nu har landstingen möjlighet
              att lägga ut barn- och ungdomstandvården på entreprenad. Jag tycker
              att de skall ta den möjligheten.
            </seg>
          </u>
          <u>
            <seg>
              Så till de mera specifika frågorna. Sigge Godin hade som utgångspunkt
              producenterna, att vi skall se till att tandläkarna får arbetsro.
              Det är riktigt. Vi skall se till att vi får ett system för vuxentandvården
              som innebär att man får utrymme för nödvändiga besparingar. Vi
              skall ha en långsiktighet. Det känns därför ganska bra när både
              Sigge Godin och Liselotte Wågö säger att det måste finnas en bred
              och stabil majoritet i riksdagen så att vi inte får några tvära
              kast när det gäller tandvårdsorganisationen och försäkringssystemet.
            </seg>
          </u>
          <u>
            <seg>
              Jag tror att jag redan inledningsvis svarade på
            </seg>
          </u>
          <u>
            <seg>
              Sigge Godins fråga om barn- och ungdomstandvården. När det gäller
              redovisningen frågade Sigge Godin om socialministern inte skall
              komma med förslag som tvingar landstingen att göra en särredovisning.
            </seg>
          </u>
          <u>
            <seg>
              Nej, inte på det sättet. Riksdagen har uttalat sin mening om
              att man skall ha särredovisning. Jag har i mitt svar sagt att
              jag tycker att man skall ha särredovisning och att landstingen
              skall se till att man verkligen gör en ordentlig och tydlig särredovisning
              så att man därmed tillgodoser Konkurrensverkets synpunkter på
              att det hela skall vara synligt, det skall vara lätt att jämföra
              och konkurrensneutralt.
            </seg>
          </u>
          <u>
            <seg>
              Både Sigge Godin och Liselotte Wågö var oroliga för att två ersättningssystem
              skulle innebära problem.
            </seg>
          </u>
          <u>
            <seg>
              Jag delar delvis den oro som Liselotte Wågö förde fram. Det är
              naturligtvis så att premietandvården som organisation är lättare
              att föra in i folktandvården, därför att folktandvården från början
              har en bred bas.
            </seg>
          </u>
          <u>
            <seg>
              Skälet till denna breda bas är att folktandvården också har skyldigheter
              och åtaganden som inte privattandvården har. Det hindrar inte
              att privattandvården, sett i ett längre perspektiv, kan utvecklas
              och organiseras så att man får fler yrkesgrupper och bredare service
              som passar alldeles utmärkt i en premietandvårdsorganisation.
              Av det skälet anser jag att det är bra med två olika taxor, inom
              ramen för ett gemensamt högkostnadsskydd, dvs. att privattandläkarna
              både kan ha åtgärdstaxa och gå in i en premietandvård.
            </seg>
          </u>
          <u>
            <seg>
              När det gäller de civilrättsliga frågorna är det naturligtvis
              min avsikt att komma till riksdagen med ett bra förslag som gör
              att man löser problemen, så att det inte skall uppstå några problem
              där.
            </seg>
          </u>
          <note type="speaker">
            Anf. 12 SIGGE GODIN (fp)
          </note>
          <u>
            <seg>
              Herr talman! Låt mig börja med att säga att det självklart är
              så att om vi har bra producenter av tandvård är valfriheten mycket
              större för patienterna. Då har man goda förutsättningar, både
              inom folktandvården och inom privattandvården, att producera den
              tandvård som det svenska folket vill ha. Om man talar för tandläkarna
              innebär det inte att man inte talar för patienterna. Det är självklart
              patienten som står i centrum för oss. Har man dåliga producenter
              har man ingen möjlighet att producera en bra tandvård.
            </seg>
          </u>
          <u>
            <seg>
              Låt mig då gå till barntandvården. Sju landsting,
            </seg>
          </u>
          <note>
            40 % av dem, utnyttjar i dag barntandvårdspengen.
          </note>
          <u>
            <seg>
              Men det har inte hänt någonting i de andra landstingen. Menar
              socialministern att det är acceptabelt? Kan man inte kräva att
              landstingen verkligen utnyttjar denna möjlighet? Samtidigt tycker
              tjänstetandläkare att det är rimligt i vårt samhälle att det finns
              en möjlighet att välja även för barn och ungdom. Är det rimligt
              att i det ansträngda ekonomiska läget inte utnyttja den konkurrens
              för att spara som ändå finns i barn- och ungdomstandvården? Eftersom
              vi vet att kvaliteten är god på båda håll kan vi hävda det.
            </seg>
          </u>
          <u>
            <seg>
              Sedan vill jag ta upp en annan fråga. Hur ser socialministern
              på tandläkarutbildningen? Vi börjar få ett stort överskott av
              tandläkare. Vad kommer regeringen att göra åt det?
            </seg>
          </u>
          <u>
            <seg>
              Så tillbaka till konkurrensfrågorna.
            </seg>
          </u>
          <u>
            <seg>
              När riksdagen kräver särredovisning måste regeringen - också
              så här långt efter det att det kravet ställdes i denna kammare
              av bl.a. Socialdemokraterna
            </seg>
          </u>
          <u>
            <seg>
              - ta detta på allvar och se till att landstingen verkligen ordnar
              denna särredovisning. Det går inte att bara säga att det är skäligt
              att detta görs men att den saken, om de vill eller tänker göra
              detta, får vara upp till dem. Hur det hela skall lösas kan vi
              alltid diskutera.
            </seg>
          </u>
          <u>
            <seg>
              Det är alltså rimligt att man ser till att saken ordnas.
            </seg>
          </u>
          <u>
            <seg>
              Sedan tycker jag att socialministern kunde ha synpunkter på hur
              specialisttandvården skall ordnas i vårt land. I vissa delar av
              landet är ju det intressant även på den privata sidan.
            </seg>
          </u>
          <note type="speaker">
            Anf. 13 LISELOTTE WÅGÖ (m)
          </note>
          <u>
            <seg>
              Herr talman! Socialministern och jag har samma uppfattning när
              det gäller Folktandvårdens insatser för en god tandhälsa hos våra
              barn och ungdomar. Socialministern skall inte uppfatta mig så,
              att det skulle vara fråga om det ena eller det andra. Det är alltså
              både och som det är fråga om. Jag vill nämligen ha både en bra
              folktandvård och ett bra utbud av privattandvård.
            </seg>
          </u>
          <u>
            <seg>
              Jag är emellertid allvarligt oroad över att nuvarande tandvårdstaxa
              ger en orimlig arbetsbörda på grund av flera år med urholkad taxa.
              Dessutom har ersättningsnivåerna varit frysta i två år. Stressen
              är faktiskt stor ute bland våra privattandläkare. Nyinvesteringarna
              är lika med noll.
            </seg>
          </u>
          <u>
            <seg>
              I det perspektivet hyser jag mycket stor oro just för de två
              parallella systemen. Var skall privattandläkarna få utrymme för
              nyinvesteringar för att klara den struktur som socialministern
              säger skall kunna åstadkommas på sikt även i privattandvården?
              Jag tror att det kommer att dröja ganska länge. Dessutom tror
              jag att man mycket noga skall fundera på detta innan man tar steget
              och inför två parallella system.
            </seg>
          </u>
          <u>
            <seg>
              Jag är rädd för att två parallella system kan vara ganska kostnadsdrivande
              i tider då vi verkligen måste se över våra försäkringssystem,
              spara och se till att erforderliga insatser riktas till de bäst
              behövande i samhället.
            </seg>
          </u>
          <u>
            <seg>
              Vi har ju i riksdagen fattat beslut om att amalgamet på sikt
              skall försvinna. Det kommer att kräva investeringar även i privattandvården.
              Det kommer också att kräva utbildning. Därför är det oerhört viktigt
              att skapa möjligheter för privattandläkare att utveckla sin verksamhet.
              Jag är rädd för att de åtgärder som socialministern nu nämner
              inte är tillräckliga för att skapa den konkurrensneutralitet som
              verkligen är nödvändig.
            </seg>
          </u>
          <u>
            <seg>
              Jag har ytterligare några frågor till socialministern:
            </seg>
          </u>
          <u>
            <seg>
              Har regeringen för avsikt att göra något när det gäller tandtekniska
              laboratorier och konkurrensen där? De tandtekniska kostnaderna
              visar sig vara oerhört kostnadsdrivande - kanske de mest kostnadsdrivande
              i dag i svensk tandvård.
            </seg>
          </u>
          <u>
            <seg>
              När får privata specialister tillgång till specialisttaxan?
            </seg>
          </u>
          <u>
            <seg>
              Funderar socialministern på att införa fri prissättning i åtgärdstaxan?
            </seg>
          </u>
          <note>
            Anf. 14 Socialminister INGELA
          </note>
          <note>
            THALÉN (s)
          </note>
          <u>
            <seg>
              Herr talman! Det är bra att vi är överens om att det är god service
              och tandhälsa - inte produktionens organisation - som är utgångspunkten.
              Jag sade inledningsvis att jag tycker att det skall finnas utrymme
              för olika vårdgivare.
            </seg>
          </u>
          <u>
            <seg>
              Sigge Godin vill att jag på olika sätt skall pressa på beträffande
              landstingen. Men i landstingen, precis som här i riksdagen, kommer
              ju pressen från medborgarna och de politiska partierna. Om det
              finns ett starkt tryck i landstingen och en vilja att ha flera
              vårdgivare finns det ett utrymme där att också ha alternativa
              vårdgivare.
            </seg>
          </u>
          <u>
            <seg>
              Man skall kanske se hur det ser ut i landstingen.
            </seg>
          </u>
          <u>
            <seg>
              Man kan ju faktiskt vara ganska nöjd med verksamheten i de landsting
              där barn- och ungdomstandvården inte har lämnats ut till annan
              vårdgivare än Folktandvården.
            </seg>
          </u>
          <u>
            <seg>
              Sigge Godin frågade återigen om jag skall kräva en särredovisning.
              Som jag uttrycker i mitt svar anser jag att det skall vara en
              särredovisning. Vidare utgår jag från att Landstingsförbundet
              hjälper landstingen och ser till att ett sådant underlag kommer
              fram att man faktiskt får en tydlig redovisning. Tydligare än
              så tycker jag inte att jag kan vara.
            </seg>
          </u>
          <u>
            <seg>
              När det gäller specialisttandvården har vi redan tidigare aviserat
              en översyn.
            </seg>
          </u>
          <u>
            <seg>
              Till Liselotte Wågö vill jag säga att det är riktigt att situationen
              under ett par år har pressat väldigt hårt.
            </seg>
          </u>
          <u>
            <seg>
              Det är också riktigt att risken finns att det har hållit tillbaka
              en utveckling som borde ha varit gynnsam på det här området. Just
              av det skälet är vi faktiskt angelägna om att kunna komma fram
              till ett beslut och om att under våren komma till riksdagen med
              ett förslag om en lagreglering som inte enbart innebär riktlinjer
              för att därefter komma tillbaka med en lagreglering.
            </seg>
          </u>
          <u>
            <seg>
              Det gäller alltså att nu komma med ett ordentligt förslag.
            </seg>
          </u>
          <u>
            <seg>
              Däremot delar jag inte uppfattningen om oron för de två olika
              systemen. Jag tror nämligen att det är just det som skapar möjligheter
              för privata vårdgivare att välja att dels få möjlighet att successivt
              utvecklas mot en premietandvård också inom den privata vårdgivarverksamheten,
              dels ha en åtgärdstaxa så att de så effektivt som möjligt kan
              välja mellan dessa båda system.
            </seg>
          </u>
          <u>
            <seg>
              Jag tror precis tvärtom, Sigge Godin och Liselotte
            </seg>
          </u>
          <u>
            <seg>
              Wågö, att det här är det allra bästa man kan göra för att åstadkomma
              en säker bas också för de privata vårdgivarna.
            </seg>
          </u>
          <u>
            <seg>
              När det gäller tandtekniska frågor är min tanke att detta skall
              bakas in i ersättningen.
            </seg>
          </u>
          <u>
            <seg>
              I frågan om den fria prissättningen har jag ännu inte tagit ställning.
              Men jag kan säga att jag nog lutar åt att det inte skall vara
              fri prissättning.
            </seg>
          </u>
          <u>
            <seg>
              Så några ord om kostnadseffektiviteten. Kostnaderna per behandlad
              patient i barn- och ungdomstandvården har sjunkit med 25 % i fasta
              priser åren
            </seg>
          </u>
          <u>
            <seg>
              1985-1991. För vuxna patienter - det gäller då både folktandvård
              och privattandvård - har kostnaderna ökat med 11,5 %. För Folktandvården
              minskade kostnaderna för vuxna patienter med 16 % i fasta priser
              under samma period. Det är klart att vi då anser att premietandvården
              skulle kunna ge skjuts åt en bra och effektiv verksamhet på båda
              områdena. Siffrorna talar ändå ett tydligt språk.
            </seg>
          </u>
          <note type="speaker">
            Anf. 15 SIGGE GODIN (fp)
          </note>
          <u>
            <seg>
              Herr talman! Jag kan förstå Ingela Thalén om hon i dag försöker
              krypa ur det här med konkurrensneutraliteten. Socialdemokraterna
              gjorde ju upp med Ny demokrati, som inte längre finns i Sveriges
              riksdag -
            </seg>
          </u>
          <u>
            <seg>
              därmed behöver man kanske inte kännas vid detta.
            </seg>
          </u>
          <u>
            <seg>
              Visserligen kan människorna ute i landstingen välja mellan privat
              och offentlig tandvård. Men det går inte till på det sättet, Ingela
              Thalén! Alla har vi varit hos tandläkaren. Därför vet vi hur det
              är. Har man en bra tandläkare, reflekterar man inte över något
              annat val. Men konkurrensneutraliteten måste faktiskt komma till
              stånd. Vi kan inte acceptera att landstingen hanterar dessa frågor
              som de vill.
            </seg>
          </u>
          <u>
            <seg>
              En enig riksdag har ju år efter år kommit med krav här. Då är
              det regeringens uppgift att leva upp till vad riksdagen säger.
              Det går inte att bara säga att människorna ute i landstingen inte
              tycker att det här är en viktig fråga och att det därför får gå
              som det går.
            </seg>
          </u>
          <u>
            <seg>
              Likadant är det med barn- och ungdomstandvården. Riksdagen har
              gång på gång sagt att detta måste ordnas. Därför skall förslag
              självklart läggas på bordet, så att vi kan effektuera detta.
            </seg>
          </u>
          <u>
            <seg>
              Jag ser fram emot att socialministern funderar ett varv till
              för att se om det inte går att lösa de här frågorna. Om frågan
              om premietandvården skall upp på bordet här - och så verkar det
              vara - skall vi studera den frågan. Men vi i Folkpartiet har självklart
              kravet att det, innan vi studerar detta, skall finnas konkurrensneutralitet
              i de andra delarna. Barn- och ungdomstandvården skall erbjudas
              över hela linjen. Det skall vara en särredovisning så att vi verkligen
              kan konstatera att inte vare sig statliga pengar eller landstingspengar
              oskäligt förrycker konkurrensen.
            </seg>
          </u>
          <u>
            <seg>
              Jag återkommer så till specialisttandvården. Det vore bra om
              socialministern hade synpunkter på om den också kan få ligga på
              privata tandläkare i de fall det är rimligt och bra.
            </seg>
          </u>
          <u>
            <seg>
              Den allt överskuggande frågan i dag är frågan om hur det går
              med tandläkarutbildningen. Skall vi fortsätta att utbilda så många
              tandläkare som nu är fallet, eller skall högskolor och universitet
              rätta sig efter riksdagens uttalande om att vi bör begränsa utbildningen?
            </seg>
          </u>
          <note type="speaker">
            Anf. 16 LISELOTTE WÅGÖ (m)
          </note>
          <u>
            <seg>
              Herr talman! Jag är mycket tacksam för de svar som jag har fått
              av socialministern. Det gläder mig att höra att socialministern
              är angelägen om att vi skall ha kvar den privata tandvården. Jag
              delar dock inte uppfattningen att premietandvården på sikt skulle
              gynna privattandvården. Jag tror att det är så, socialministern,
              att medan gräset gror, dör kon. Jag är mycket orolig för att den
              privattandläkarkår som vi för närvarande har är i utdöende eller
              för att vi på sikt kanske får en kår som enbart arbetar utanför
              taxesystemet och som vänder sig bara till landets mest besuttna,
              som kan betala hela kostnaden.
            </seg>
          </u>
          <u>
            <seg>
              Jag tror alltså att det är för tidigt att införa två parallella
              system. I så fall måste man samtidigt och parallellt vidta kraftiga
              åtgärder i åtgärdstaxan, så att en privattandläkare kan överleva
              på denna, om han eller hon av de två parallella systemen väljer
              åtgärdstaxan. Med nuvarande konstruktion är det i det närmaste
              omöjligt.
            </seg>
          </u>
          <u>
            <seg>
              Som jag tidigare sagt förhindrar detta också en utveckling mot
              att en privattandläkares verksamhet kan få en sådan struktur att
              denne kan ta till sig premietandvårdssystemet.
            </seg>
          </u>
          <u>
            <seg>
              Jag känner till bakgrunden till det här, eftersom jag satt med
              i beredningsgruppen för tandvården, och vet att man sneglade mycket
              på motsvarande plan i
            </seg>
          </u>
          <u>
            <seg>
              England. Man kan naturligtvis dra två paralleller, men den planen
              baserar sig på privattandvård, och vi har två sorters tandläkare.
              Utan värdering av någondera tror jag att det är svårt att införa
              ett sådant här system med den svenska konstruktionen, där fortfarande
              så stor andel tandläkare har anställning inom folktandvården.
            </seg>
          </u>
          <u>
            <seg>
              Jag tror att det är möjligt, även om det principiellt kanske
              är litet konstigt, att lägga en försäkringsrisk på vårdtagare.
              Jag tror att det är första gången som man i
            </seg>
          </u>
          <u>
            <seg>
              Sverige gör en sådan konstruktion. Jag nu inte sett det förslag
              till premietandvård som regeringen säkerligen kommer att presentera.
              Det var något åt det hållet på gång under den förra perioden,
              men jag vet inte om ni har tänkt i andra banor.
            </seg>
          </u>
          <u>
            <seg>
              Jag tror att det allvarligt att göra på det här sättet just nu
              när det gäller privattandvården. Det krävs litet andra åtgärder,
              och jag vädjar till socialministern att fundera noga innan man
              inför de här nyheterna. Jag är tacksam för de åtgärder som socialministern
              tänker vidta för att befrämja delar av konkurrensneutraliteten,
              men de är inte tillräckliga, och framför allt är det inte bra
              att i det här läget införa ytterligare en faktor som kan verka
              konkurrenshämmande mellan folktandvården och privattandvården.
            </seg>
          </u>
          <note>
            Anf. 17 Socialminister INGELA
          </note>
          <note>
            THALÉN (s)
          </note>
          <u>
            <seg>
              Herr talman! Jag anser att jag i mitt svar vad gäller konkurrensneutraliteten
              har klarat ut att landstingen skall ta fram redovisningar, att
              de redovisningarna måste bygga på distinkta rutiner och tydlighet
              när det gäller vuxentandvård och att man också måste ta hänsyn
              till att det i dag finns åtaganden inom folktandvården - jag talar
              nu om barn- och ungdomstandvården - som gör att man där har litet
              speciella skyldigheter.
            </seg>
          </u>
          <u>
            <seg>
              Jag tycker fortfarande att vi varken när det gäller specialisttandvård
              eller när det gäller barn- och ungdomstandvård får glömma bort
              att det finns utrymme.
            </seg>
          </u>
          <u>
            <seg>
              Jag anser också att det är bra att det skall finnas ett utrymme,
              men jag anar efter Sigge Godins anföranden att Sigge Godin anser
              att riksdagen skall fatta ett lagtvingande beslut om en fri etablering
              för privata vårdgivare inom barn- och ungdomstandvården.
            </seg>
          </u>
          <u>
            <seg>
              Riksdagen har tidigare inlett med att säga att landstingen skall
              kunna öppna för privata vårdgivare inom barn- och ungdomstandvården.
              Jag tycker att det är bra och att landstingen skall ta på sig
              det ansvaret.
            </seg>
          </u>
          <u>
            <seg>
              När det gäller specialisttandvården skall vi se över både organisationen
              i dess helhet och finansieringen, så att vi får en samlad bild.
              Det finns privata vårdgivare också inom specialisttandvården,
              även om det skall erkännas att det är en mycket liten krets.
            </seg>
          </u>
          <u>
            <seg>
              Liselotte Wågö säger att det är för tidigt att införa två parallella
              system. Jag tycker inte det. Vi måste nu öppna möjligheterna för
              att skapa ett nytt sätt att långsiktigt stärka tandhälsan också
              hos vuxna. Jag anser att premietandvården är ett bra sätt att
              göra det.
            </seg>
          </u>
          <u>
            <seg>
              Som jag sade i ett av mina tidigare inlägg är jag medveten om
              att folktandvården när det gäller premietandvården genom sin bredare
              bas har det betydligt lättare, men det finns utveckling på gång
              inom området för privata vårdgivare som gör att jag tror att också
              de kommer att - även om det kan ta litet längre tid - få mycket
              goda möjligheter att vara bra vårdgivare inom ramen för ett premietandvårdssystem.
              Därför har vi också utrymme för två åtgärdstaxor. Jag tror inte
              att det skall bli särskilt komplicerat.
            </seg>
          </u>
          <u>
            <seg>
              Låt mig också säga att det i maj månad kommer en taxejustering
              för privattandläkarna.
            </seg>
          </u>
          <u>
            <seg>
              Herr talman! Jag vill avslutningsvis säga att jag tycker att
              detta har varit en bra diskussion. Det kommer naturligtvis att
              finnas med många synpunkter när vi så småningom gör de sista skrivningarna
              till propositionen. Jag kan lova både Sigge Godin och Liselotte
              Wågö att detta protokoll kommer att läsas noga av dem som skall
              förbereda propositionen.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 1994/95:69 om
          </note>
          <u>
            <seg>
              Bromma flygplats
            </seg>
          </u>
          <note>
            Anf. 18 Kommunikationsminister INES
          </note>
          <note>
            UUSMANN (s)
          </note>
          <u>
            <seg>
              Herr talman! Birgitta Wistrand har till mig ställt tre frågor
              rörande Bromma flygplats framtid.
            </seg>
          </u>
          <u>
            <seg>
              Den första frågan gäller om jag avser att stödja en avveckling
              av Bromma flygplats. Den andra frågan är vem som skall stå för
              avvecklingskostnaderna och saneringen av området. Den tredje frågan
              är om staten, i det fall Bromma flygplats läggs ned, kommer att
              medverka till att Stockholmsregionen får en andra flygplats.
            </seg>
          </u>
          <note>
            Som Birgitta Wistrand nämner i sin interpellation finns för närvarande
            ett markupplåtelseavtal om
          </note>
          <u>
            <seg>
              Bromma flygplats mellan staten och Stockholms stad, som avser
              tiden fram till år 2011.
            </seg>
          </u>
          <note>
            Kommunfullmäktige i Stockholms stad beslöt den
          </note>
          <note>
            16 december 1994 att "Bromma flygplats snarast möjligt skall
            avvecklas". Kommunstyrelsen har till följd av detta begärt att
            få inleda förhandlingar med staten med denna inriktning.
          </note>
          <u>
            <seg>
              Regeringen har gentemot staden visat en öppen attityd till att
              genomföra analyser av möjligheterna till en förtida avveckling
              av Bromma flygplats jämfört med gällande markupplåtelseavtal.
              Den närmare utformningen av en sådan analys bereds för närvarande
              inom regeringskansliet.
            </seg>
          </u>
          <u>
            <seg>
              I avvaktan på att denna analys genomförs är det ännu för tidigt
              att svara på Birgitta Wistrands frågor om eventuella avvecklingskostnader
              och ersättningar för Bromma flygplats.
            </seg>
          </u>
          <note type="speaker">
            Anf. 19 BIRGITTA WISTRAND (m)
          </note>
          <u>
            <seg>
              Herr talman! Jag får börja med att tacka kommunikationsministern
              för svaret, men jag blev både ledsen och bekymrad och kanske t.o.m.
              litet arg när jag fick det. Jag tycker inte att jag har fått svar
              på mina frågor. Jag anser att detta är en allvarlig fråga, som
              har ekonomiska konsekvenser inte bara för staden utan också för
              landet. Den har oerhörda konsekvenser för en rad medborgare ute
              i landet, och den har också stora ekonomiska konsekvenser för
              en rad svenska och utländska företag. Jag tycker dessutom att
              det här sättet att bryta ingångna avtal är oroande.
            </seg>
          </u>
          <u>
            <seg>
              Jag skulle på nytt vilja måla upp situationen för kommunikationsministern.
              Det finns faktiskt ett avtal som slöts förra året och som skulle
              gälla till år 2011.
            </seg>
          </u>
          <u>
            <seg>
              Vi vet i dag också att Arlanda har oerhörda kapacitetsproblem.
              Man har där brist på s.k. slots, dvs. startoch landningstillfällen,
              särskilt när det gäller högtrafik. Bromma har vidare tjänat som
              en bra avlastning för Arlanda. Vi vet också att den tredje landningsbana
              som byggs är i första hand avsedd för utlandstrafiken.
            </seg>
          </u>
          <u>
            <seg>
              Jag måste här ta upp min första fråga igen. Anser kommunikationsministern
              att Stockholm behöver ha två flygplatser? Anser kommunikationsministern
              vidare inte att den villkorade utredningen om det nya avtalet
              för 2011 bör tillsättas, så att vi får flygkapaciteten i Stockholmsområdet
              utredd?
            </seg>
          </u>
          <u>
            <seg>
              I anledning av den frågan vill jag också gå vidare och säga att
              vi i och med att avregleringen kom till stånd har fått en rad
              flygförbindelser från hela Sverige med nya företag. Ser kommunikationsministern
            </seg>
          </u>
          <u>
            <seg>
              Bromma flygplats som en kommunal eller regional angelägenhet,
              som det har stått i några tidningar, eller är det en statlig angelägenhet?
              Vilken synpunkt har kommunikationsministern?
            </seg>
          </u>
          <u>
            <seg>
              Har kommunikationsministern tänkt igenom vad det betyder att
              bryta avtalet? Det står i svaret att man skall analysera frågan,
              men är det en framkomlig väg att bryta ett avtal som löper så
              långt fram?
            </seg>
          </u>
          <u>
            <seg>
              Det finns också säkerhetsproblem när det gäller att avveckla
              Arlanda. Den mindre tunga trafik som i dag går på Bromma har ingen
              plats om Bromma läggs ned. Det betyder att varken affärsflyg eller
              ambulansflyg får en ordentlig plats att landa på. Det betyder
              också stora svårigheter för skolflyget, som då inte heller har
              någon möjlighet att fungera. Det är oerhört viktigt att också
              få ett svar på frågan om säkerhetsaspekterna.
            </seg>
          </u>
          <u>
            <seg>
              En annan fråga som jag tog upp gäller om vi verkligen har råd
              att lägga ned Bromma i det ekonomiska läge som landet i dag befinner
              sig i. Det blir inte bara kostnader för att sanera Bromma flygplats,
              utan i så fall också för att härbärgera trafiken. Det gäller också
              att betala för brutna avtal.
            </seg>
          </u>
          <u>
            <seg>
              Faktum är att Bromma numera är en verksamhet som går med vinst.
              Tidigare gick den med förlust.
            </seg>
          </u>
          <u>
            <seg>
              Hur ser kommunikationsministern på de frågorna?
            </seg>
          </u>
          <u>
            <seg>
              Det är intressant att se hur särskilt finansborgarrådet använder
              sig av Bromma. Det skall naturligtvis inte kommunikationsministern
              svara för, men jag har ställt en fråga i ett annat sammanhang.
              Det gäller
            </seg>
          </u>
          <u>
            <seg>
              E 18. Anser kommunikationsministern att det är möjligt att också
              avstänga vägar plötsligt? Kan vi förvänta oss det också?
            </seg>
          </u>
          <note type="speaker">
            Anf. 20 STEN ANDERSSON (m)
          </note>
          <u>
            <seg>
              Herr talman! Efter att ha läst svaret och lyssnat på statsrådets
              uppläsning av detsamma i kammaren i dag måste jag säga att jag
              ifrågasätter hennes kompetens som statsråd. I samband med Estonia
              utmärkte hon sig i alla fall inte positivt. I taxifrågorna var
              det inte bättre. I cirkusen kring utnämningar har hennes departement
              under den senaste tiden faktiskt inte varit något föredöme - tvärtom.
            </seg>
          </u>
          <u>
            <seg>
              Herr talman! Jag delar helt och fullt de åsikter som
            </seg>
          </u>
          <u>
            <seg>
              Birgitta Wistrand har fört fram om Bromma. Jag tycker att det
              är svagt att ett statsråd gömmer sig bakom hänvisningar till kommande
              utredningar. Det är typiskt för ett svagt statsråd. När man har
              dåligt på fötterna säger man att man inte kan diskutera enskilda
              fall, men när man har bra på fötterna kan man gärna frossa och
              verbalisera även kring de mesta enskilda fall.
            </seg>
          </u>
          <u>
            <seg>
              Herr talman! Jag deltar i debatten därför att jag varje vecka
              flyger mellan Malmö och Bromma. Även
            </seg>
          </u>
          <u>
            <seg>
              Birkabor som åker till Skåne tycker att Bromma är ett mycket
              bra alternativ.
            </seg>
          </u>
          <u>
            <seg>
              Herr talman! Jag tycker att debatten om Bromma flygplats visar
              att det tyvärr i Sverige finns alltför många politiker som i valtider
              lovar mycket, men som vet om att de inte har resurser till detsamma.
              Det finns ingen i dag som har pengar för att betala en ny flygplats
              i Stockholmsregionen. Men när det gäller valet har man inga hämningar.
              Man tänker att det kommer en dag i morgon då valet är klart. Då
              kan man strunta i vad man har sagt tidigare.
            </seg>
          </u>
          <u>
            <seg>
              Jag tycker ändå att det är konstigt att statsrådet inte vågar
              säga vad hon egentligen tycker om Bromma. Om jag inte missminner
              mig helt hade statsrådet som riksdagsman och politiker faktiskt
              synpunkter på
            </seg>
          </u>
          <u>
            <seg>
              Bromma flygplats. De kunde hon torgföra här i dag utan att riskera
              att bli beskylld för ministerstyre.
            </seg>
          </u>
          <u>
            <seg>
              Brommaflygen är ytterst miljövänliga. Man har i dag mycket skarpa
              miljökrav på de flygplan som skall landa på Bromma. De uppfylls.
              Det sparar tid, och det sparar miljön.
            </seg>
          </u>
          <u>
            <seg>
              Det är inte helt oväsentligt, herr talman, vad
            </seg>
          </u>
          <u>
            <seg>
              Brommaborna egentligen tycker. Jag har sett en del undersökningar
              under senare tid som om jag inte minns helt fel visar att majoriteten
              av Brommaborna faktiskt inte är negativa till att flygplatsen
              finns där den finns.
            </seg>
          </u>
          <u>
            <seg>
              Man pratar om att Bromma skall vara ett bostadsalternativ. Jag
              sitter i bostadsutskottet och vet att om det är någonting vi saknar
              så är det pengar till att bygga nya bostäder. Jag tror inte heller
              att Stockholms stad på relativt kort sikt har pengar att bygga
              bostäder på detta område.
            </seg>
          </u>
          <u>
            <seg>
              Visst kan man flytta den tunga trafiken från
            </seg>
          </u>
          <u>
            <seg>
              Bromma till Arlanda. Det kan man lösa på en eftermiddag. Men
              skolflyget, privatflyget och taxiflyget får fortfarande inte lov
              att landa på Arlanda. Då måste man prestera en ny flygplats i
              Stockholmsregionen.
            </seg>
          </u>
          <u>
            <seg>
              Vem har pengar till det, fru statsrådet? Vem kan betala en sådan
              satsning?
            </seg>
          </u>
          <u>
            <seg>
              Jag tycker att fru statsrådet skall vara realist och låta Bromma
              vara kvar.
            </seg>
          </u>
          <note>
            Anf. 21 Kommunikationsminister INES
          </note>
          <note>
            UUSMANN (s)
          </note>
          <u>
            <seg>
              Herr talman! Birgitta Wistrand ställde en stor mängd frågor.
              Jag tycker på det hela taget att det var berättigade frågor. Det
              är just det som är anledningen till att det är viktigt att göra
              denna ordentliga analys innan man tvärsäkert kan säga exakt hur
              saken skall lösas.
            </seg>
          </u>
          <u>
            <seg>
              Bakgrunden är att Stockholms fullmäktige har fattat ett beslut
              där man begär att staten skall medverka till att avtalet förkortas.
            </seg>
          </u>
          <u>
            <seg>
              Som jag sade i svaret tidigare har vi från statens sida - det
              är Luftfartsverket som är statens arm i detta
            </seg>
          </u>
          <u>
            <seg>
              - sagt att vi är beredda till en diskussion för att se vilka
              lösningar man kan få fram på de problem som vi alla inser måste
              lösas.
            </seg>
          </u>
          <u>
            <seg>
              Det är riktigt att en nedläggning får ekonomiska konsekvenser.
              Man behöver verkligen analysera hur man skall lösa de ekonomiska
              konsekvenserna.
            </seg>
          </u>
          <u>
            <seg>
              Det finns en del andra saker i det som Birgitta
            </seg>
          </u>
          <u>
            <seg>
              Wistrand sade som jag redan nu tycker att jag kan bemöta, bl.a.
              Arlandas kapacitetsproblem och tredje banan. Tredje banan skall
              enligt planerna komma till
            </seg>
          </u>
          <u>
            <seg>
              1999. Förmodligen blir det en förskjutning på något år, men det
              är ändå rätt så kort tid kvar. När tredje banan kommer blir det
              utrymme för fler flyg. Även om banan kommer att användas för utrikesflyg
              blir det ändå ett större kapacitetsutrymme. Man kan naturligtvis
              diskutera hur det skall användas. Det är väl ingen som tror att
              det skulle gå att avveckla Bromma innan tredje banan har kommit
              till stånd? Jag tror att vi alla skall vara så realistiska.
            </seg>
          </u>
          <u>
            <seg>
              Detta är en av de saker som behöver analyseras.
            </seg>
          </u>
          <u>
            <seg>
              Birgitta Wistrand talade också om villkoren för utredningen.
              Den förra regeringen förberedde en utredning, men den tillsattes
              aldrig. Den analysgrupp som vi nu förbereder och som kommer att
              vara klar inom de allra närmaste veckorna har uppdraget att titta
              just bl.a. på de frågor som den borgerliga regeringen också hade
              funderingar kring.
            </seg>
          </u>
          <u>
            <seg>
              Sedan frågar Birgitta Wistrand om man kan bryta ett avtal. Det
              handlar inte om att bryta ett avtal om båda parter är överens
              om det. Avtalet är mellan staten och staden, och skulle båda parter
              bli överens så handlar det inte om ett avtalsbrott.
            </seg>
          </u>
          <u>
            <seg>
              Sedan gällde det skolflyget och affärsflyget. Det är några av
              de saker som skall lösas. Var skall denna del av flygtrafiken
              placeras? Jag har sagt att statens primära ansvar naturligtvis
              är linjeflyget. Jag ser inga större problem att placera linjeflyget
              på Arlanda.
            </seg>
          </u>
          <u>
            <seg>
              Däremot ser jag vissa problem när det gäller affärsflyget och
              skolflyget. Både staten och staden måste naturligtvis konstruktivt
              medverka till hur det skall lösas.
            </seg>
          </u>
          <u>
            <seg>
              Bland alla de invektiv som Sten Andersson uttryckte kan jag skönja
              en fråga. Det var vad brommaborna egentligen tycker. Brommaborna
              har i en stor brevskörd till mig talat om vad de tycker. Men primärt
              är det Stockholms kommuns fullmäktige som har begärt att vi skall
              diskutera den här saken. Jag har den respekten för fullmäktigeförsamlingen
              i Stockholm att jag litar på att de representerar dem som har
              valt dem.
            </seg>
          </u>
          <note type="speaker">
            Anf. 22 BIRGITTA WISTRAND (m)
          </note>
          <u>
            <seg>
              Herr talman! Tack, kommunikationsminister
            </seg>
          </u>
          <u>
            <seg>
              Uusmann, för synpunkten att det var rätt frågor som jag inte
              fick svar på.
            </seg>
          </u>
          <u>
            <seg>
              Jag skulle vilja börja där kommunikationsministern slutade och
              ta upp frågan om vad de som bor i
            </seg>
          </u>
          <u>
            <seg>
              Stockholm tycker. Jag menar att stockholmarna vill ha
            </seg>
          </u>
          <u>
            <seg>
              Bromma. Det visar rader av undersökningar som har gjorts om vad
              folk tycker och inte tycker. Det finns studier som är gjorda på
              vad de tycker som bor i bullerområdet, de som bor utanför bullerområdet,
              de som flyger ofta och de som inte flyger ofta. I princip kan
              man säga att två tredjedelar av dem som bor i bullerområdet fortfarande
              vill ha kvar flygplatsen. Man kan inte säga att det är en folkstorm
              emot Bromma. Sedan finns det säkert sådana som skriver brev, och
              det vet jag också. Men det handlar mer om att man aldrig vill
              förändra något. Så det tror jag inte så mycket på. Jag tror att
              brommaborna och stockholmarna vill ha kvar
            </seg>
          </u>
          <u>
            <seg>
              Bromma.
            </seg>
          </u>
          <u>
            <seg>
              Jag vill gå tillbaka till den fråga som jag ställde om ansvaret
              för att det finns två flygplatser i Stockholmsområdet. Anser kommunikationsministern
              att det är en statlig eller kommunal uppgift? Vem har ansvaret
              för att Stockholm får den andra flygplats som alla är eniga om
              att Stockholm skall ha? I de undersökningar som kommunen redovisat
              sägs det att det är förmån eller en möjlighet som en kommun har
              att driva en flygplats. Delar kommunikationsministern den uppfattningen?
              Det kan alltså betyda att om varken staten eller kommunen vill
              ta ansvar för en andra flygplats finns det ingen som kan ta ansvar
              för den.
            </seg>
          </u>
          <u>
            <seg>
              Till sist vill jag ta upp en fråga till. Det är alltså tredje
              part som skall stå för att man bryter avtalet, dvs. företagen
              och passagerarna. Det är de som skall förlora på att den socialdemokratiska
              majoriteten i
            </seg>
          </u>
          <u>
            <seg>
              Stockholms kommun, i riksdagen och regeringen ser till att det
              inte kostar dem något. Det är alltså vi vanliga medborgare som
              skall betala de ökade kostnaderna.
            </seg>
          </u>
          <note type="speaker">
            Anf. 23 STEN ANDERSSON (m)
          </note>
          <u>
            <seg>
              Herr talman! Efter den fortsatta debatten noterar jag att den
              nuvarande regeringen inte har tillsatt kommunikationsministern
              i första hand baserat på kompetens.
            </seg>
          </u>
          <u>
            <seg>
              Statsrådet säger att man inte skall vara tvärsäker om Bromma.
              Men jag vet, och jag kan nog plocka fram litet urklipp där statsrådet
              faktisk var ganska tvärsäker när hon var riksdagsledamot. Men
              i dag när realismen dyker upp bakom horisonten finns det kanske
              skäl att inte vara lika tvärsäker.
            </seg>
          </u>
          <u>
            <seg>
              Herr talman! Jag har en fråga. Statsrådet säger att det finns
              vissa problem med att flytta taxiflyget och privatflyget till
              Arlanda. Vad menar statsrådet med vissa problem? Det finns inte
              möjlighet till det. De får inte lov att landa där. Här står ett
              statsråd i Sveriges riksdag och säger att det finns vissa problem.
              De är förbjudna att trafikera och landa på Arlanda. Man borde
              nog ha bättre argument än detta.
            </seg>
          </u>
          <u>
            <seg>
              Det må vara hänt att jag blir beskylld för att använda invektiv.
              Det kan jag leva med, men det var min ärliga uppfattning om statsrådets
              kompetens.
            </seg>
          </u>
          <u>
            <seg>
              När det gäller brevskörden är det precis som
            </seg>
          </u>
          <u>
            <seg>
              Birgitta Wistrand säger. Genom åren har det gjorts många undersökningar
              där det bevisligen är så att de som bor nära Bromma inte har något
              emot att flygplatsen finns kvar i det skick som den är i dag.
              Att statsrådet sedan har fått några brev eller några telefonsamtal
              må vara förlåtet. Lyssna i stället på en majoritet av brommaborna!
              Då inser kanske t.o.m. statsrådet, mot förmodan, att Bromma flygplats
              skall vara kvar.
            </seg>
          </u>
          <note>
            Anf. 24 Kommunikationsminister INES
          </note>
          <note>
            UUSMANN (s)
          </note>
          <u>
            <seg>
              Herr talman! Om stockholmarna vill ha Bromma eller ej är faktiskt
              en fråga som Stockholms kommunfullmäktige med förlov sagt måste
              få lov att diskutera.
            </seg>
          </u>
          <u>
            <seg>
              Stockholmarna har valt sitt fullmäktige. Jag tycker att vi i
              första hand skall överlämna den frågan till dem att diskutera.
            </seg>
          </u>
          <u>
            <seg>
              Birgitta Wistrand säger att alla är eniga om att det behövs två
              flygplatser i Stockholmsregionen. Jag måste säga att det egentligen
              är fel utgångspunkt att fråga sig om det är en, två eller tre
              flygplatser som behövs i Stockholmsregionen. Det är ju flygresenärerna
              och flyget som skall avgöra hur flygplatserna skall användas.
            </seg>
          </u>
          <u>
            <seg>
              När diskussionen om Tullinge var som hetast fick många av regionens
              politiker bli varse att det fanns en stor mängd människor som
              inte tyckte att det skull vara en flygplats på deras bakgård -
              "not in my backyard".
            </seg>
          </u>
          <u>
            <seg>
              Det system som vi är eniga om i Sverige innebär att kommunerna
              har planmonopol på marken. Om man skall bygga en ny flygplats
              har den kommun det handlar om ett mycket stort inflytande.
            </seg>
          </u>
          <u>
            <seg>
              Vi har ett avreglerat inrikesflyg i Sverige. Det innebär att
              vi har fritt tillträde till de flygplatser som är öppna för reguljär
              trafik. Men den här avregleringen innebär inte att det antal flygplatser
              som fanns när avregleringen inträdde skall vara permanent. Om
              en flygplats skall fortleva eller om det skall byggas en ny är
              beroende av lokalisering, miljöpåverkan och funktioner i trafikförsörjningen.
              Det är en sådan samlad avvägning som vi skall göra när vi skall
              besluta om
            </seg>
          </u>
          <u>
            <seg>
              Bromma skall stängas eller fortleva fram till år 2011.
            </seg>
          </u>
          <u>
            <seg>
              Jag finner ingen anledning att ifrågasätta det beslut som har
              fattats i Stockholms fullmäktige. Jag går in i analysarbetet med
              öppna ögon. Jag förutsätter att både staden och staten i form
              av Luftfartsverket är intresserade av att lösa de problem som
              vi är eniga om finns.
            </seg>
          </u>
          <note type="speaker">
            Anf. 25 BIRGITTA WISTRAND (m)
          </note>
          <u>
            <seg>
              Herr talman! Det var i alla fall ett första medgivande från kommunikationsministern
              om att det behövs flera flygplatser i Stockholm. Om det sedan
              var två, tre eller fyra fick vi inget svar på. Vi får väl avvakta
              utredningen.
            </seg>
          </u>
          <u>
            <seg>
              I anslutning till det som kommunikationsministern sade om avregleringen
              vill jag säga att Bromma är ett resultat just av avregleringen.
              Det var faktiskt efter avregleringen som Bromma flygplats kunde
              komma i gång igen 1992. Det är verkligen ett tecken på att Bromma
              flygplats behövs. I och med att den kom till stånd kunde man öppna
              nya linjer. Man kunde också på ett helt annat sätt avlasta Arlanda.
              Därför tycker jag att Bromma flygplats redan har visat att det
              finns ett stort behov av den flygplatsen.
            </seg>
          </u>
          <u>
            <seg>
              Jag tycker också att vi skall avvakta den här utredningen. Jag
              hoppas att den kommer fram till det som jag önskar, nämligen att
              det är omöjligt att bryta avtalet och att trafiken på Bromma flygplats
              får fortgå till år 2011. Om det inte skulle bli så skulle jag
              vilja att kommunikationsministern tog med sig några av mina synpunkter.
              Bromma borde då kunna bli ett kulturminnesmärke. Hangarerna och
              allt annat som finns där ute borde k-märkas. Det är också viktigt
              att bibehålla den miljö som finns där ute. Om det skall byggas
              bostäder undrar jag hur man skall kunna klara av detta.
            </seg>
          </u>
          <u>
            <seg>
              Som sagt: jag tackar för svaren! Jag hoppas att man i utredningen
              och analysen kommer fram till det som jag önskar, dvs. att Bromma
              flygplats skall vara kvar.
            </seg>
          </u>
          <note type="speaker">
            Anf. 26 STEN ANDERSSON (m)
          </note>
          <u>
            <seg>
              Herr talman! Jag noterade att statsrådet för att slippa svara
              på frågor försökte excellera i engelska.
            </seg>
          </u>
          <u>
            <seg>
              Hon sade: not in my backyard. Men strunt i det!
            </seg>
          </u>
          <u>
            <seg>
              Hon påstår att det kan vara vissa problem med taxi och privatflyg
              på Arlanda. Vad har statsrådet i Sveriges riksdag för bakgrundsmaterial
              för att föra fram detta argument? Det finns faktiskt en risk att
              människor som begriper detta med flygproblematiken och som vet
              hur läget är och kommer att bli på Arlanda läser detta protokoll.
              Vad kommer de då att tro om statsrådet? De måste bli förvånande.
              I dag finns det nämligen ingen möjlighet för dessa flygplan att
              landa.
            </seg>
          </u>
          <u>
            <seg>
              De förbjuds att landa på Arlanda. Då måste man skapa en ny flygplats.
            </seg>
          </u>
          <u>
            <seg>
              Herr talman! Det skulle vara mycket intressant att höra statsrådets
              skäl till att hon kan kasta fram det här argumentet i dag i den
              här debatten.
            </seg>
          </u>
          <u>
            <seg>
              Till sist, herr talman, vill jag säga att jag mycket intresserad
              lyssnade till statsministerns inlägg i
            </seg>
          </u>
          <u>
            <seg>
              Go´morron Sverige. På ett pedagogiskt sätt talade han om att
              det finns en bristvara i dag i Sverige, nämligen pengar. Här står
              man och pratar om att en ny flygplats kanske skulle kunna byggas
              i Stockholmsregionen om några år. Den skulle, i alla fall initialt,
              betalas av skattebetalarna. Man skall väl inte använda ordet snömos
              i Sveriges riksdag. Men undantaget får bekräfta regeln. Jag betraktar
              statsrådets inlägg i det här fallet som just snömos.
            </seg>
          </u>
          <note>
            Anf. 27 Kommunikationsminister INES
          </note>
          <note>
            UUSMANN (s)
          </note>
          <u>
            <seg>
              Herr talman! Först vill jag ta upp frågan om förbudet för plan
              att landa på Arlanda. Luftfartsverket har regler för de olika
              starter och landningar som finns. Men självfallet är Luftfartsverket
              intresserat av att diskutera hur man skall lösa flygets problem.
              Om den bästa lösningen innebär att man också får dessa plan på
              Arlanda får man naturligtvis inrätta reglerna efter det, så att
              det säkerhetsmässigt blir helt korrekt.
            </seg>
          </u>
          <u>
            <seg>
              Jag personligen tror inte att vi i framtiden kommer att se några
              skolflygplan på Arlanda. De problemen får man lösa på andra sätt.
            </seg>
          </u>
          <u>
            <seg>
              Till Birgitta Wistrand vill jag säga att jag tycker att man,
              när man skall göra en analys, skall gå in ganska förutsättningslöst.
              Jag är inte lika tvärsäker som Birgitta Wistrand på hur den här
              analysen kommer att sluta. I så fall skulle vi egentligen inte
              behövde någon analys.
            </seg>
          </u>
          <u>
            <seg>
              Till sist vill jag kommentera det som sades om att det skall
              vara omöjligt att bryta avtalet. Jag tycker också att det skall
              vara omöjligt att bryta avtalet. Det handlar om att staten och
              staden skall komma överens om en acceptabel lösning för alla parter.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 1994/95:75 om väg
          </note>
          <note>
            E 20
          </note>
          <note>
            Anf. 28 Kommunikationsminister INES
          </note>
          <note>
            UUSMANN (s)
          </note>
          <u>
            <seg>
              Herr talman! Ulla-Britt Hagström har frågat mig dels vad som
              kommer att hända med väg E 20 sett i ett tioårsperspektiv, dels
              vilket förtydligande som jag är beredd att göra om Skaraborgsdelen
              av väg E 20.
            </seg>
          </u>
          <u>
            <seg>
              Bakgrunden till frågan är att regeringen i årets budgetproposition
              föreslagit att målstandard på bl.a.
            </seg>
          </u>
          <u>
            <seg>
              väg E 20 mellan Göteborg och Örebro bör vara 13 m och att man
              skall ha rätt att avvika från denna målstandard då det är uppenbart
              att en avvikelse skulle innebära betydande samhällsekonomiska
              effektivitetsvinster.
            </seg>
          </u>
          <note>
            Regeringens förslag till riksdagsbeslut är i överensstämmelse
            med det beslut som riksdagen tog år
          </note>
          <note>
            1993. Efter förslag från den borgerliga regeringen om att målstandard
            på väg E 20 mellan Göteborg och
          </note>
          <note>
            Örebro bör vara 13 m uttalade riksdagen att
          </note>
          <u>
            <seg>
              "regeringen i fråga om vissa vägavsnitt och inom investeringsramen
              för resp. vägavsnitt bör kunna avvika från den målstandard som
              anges i propositionen, i fall då det är uppenbart att en avvikelse
              skulle innebära betydande effektivitetsvinster. Sådana vinster
              synes kunna nås t.ex. på E 20, sträckan Göteborg-
            </seg>
          </u>
          <u>
            <seg>
              Örebro- - -." Riksdagen uttalade också att "När det gäller E
              20 är det utskottets uppfattning att inga åtgärder bör vidtas
              som hindrar att även sträckan Göteborg-Örebro på sikt kan uppnå
              motorvägsstandard."
            </seg>
          </u>
          <u>
            <seg>
              År 1994 uttalade riksdagen sig ånyo om målstandarden på bl.a.
              väg E 20. Riksdagen konstaterade då att regeringen och Vägverket
              ser investeringarna i olika tidsperspektiv. Riksdagen tolkade
              Vägverkets förslag om att hela väg E 20 skall byggas ut till motorväg
              på sådant sätt att "betydande effektivitetsvinster kan uppnås
              om vägsträckorna på sikt byggs ut till motorvägsstandard." Riksdagen
              konstaterade emellertid också att riksdagsbeslutet år 1993 inte
              innebar några extra medel utöver regeringens förslag. Utbyggnaden
              på bl.a. E 20 kan därför inte slutföras under den kommande tioårsperioden.
            </seg>
          </u>
          <u>
            <seg>
              Mot bakgrund av det stora underskott i statsbudgeten som Sverige
              har kan jag inte se att det finns förutsättningar att inom en
              rimlig tid genomföra en utbyggnad av väg E 20 till motorväg på
              sträckan Göteborg-Örebro. Osäkerheten om ett fullföljande av projektet,
              som i allt väsentligt ligger efter år 2003, är mycket stor. Att
              vidmakthålla uppfattningen att väg
            </seg>
          </u>
          <u>
            <seg>
              E 20 skall byggas ut till motorväg kan enligt min uppfattning
              innebära en risk att ett fåtal delsträckor byggs ut till en mycket
              hög standard, vilket allvarligt och under lång tid kan komma att
              försvåra möjligheten att genomföra andra angelägna åtgärder på
              väg
            </seg>
          </u>
          <note>
            E 20.
          </note>
          <u>
            <seg>
              De resurser som finns avsatta för väg E 20 mellan
            </seg>
          </u>
          <u>
            <seg>
              Göteborg och Örebro fram till år 2003 är mycket små, totalt 240
              miljoner kronor. Skälet för detta är en medveten prioritering
              av riksdagen av att riksväg 40 skall byggas ut till motorväg.
              Jag bedömer att de resurser som finns avsatta för väg E 20 endast
              räcker för att genomföra vissa punktåtgärder av trafiksäkerhetsskäl
              på befintlig väg.
            </seg>
          </u>
          <u>
            <seg>
              Den kommitté som för närvarande arbetar med att utarbeta en nationell
              plan för kommunikationerna i
            </seg>
          </u>
          <note>
            Sverige, Kommunikationskommittén, skall lämna ett delbetänkande
            den 15 januari 1996 som redovisar alternativa inriktningar samt
            ger förslag till inriktning av infrastrukturinvesteringar under
            perioden 1998-
          </note>
          <u>
            <seg>
              2007. I samband med att kommittén utarbetar detta delbetänkande
              kommer även frågan om vägsystemets utbyggnad att övervägas. Jag
              förutsätter att funktion, utformning och standard på bl.a. väg
              E 20 kommer att ingå i kommitténs analys. Beroende på kommitténs
              rekommendationer kan en omprövning av mina bedömningar komma att
              ske i samband med det förslag till inriktning av infrastrukturinvesteringarna
              som kommer att läggas fram för riksdagen under hösten
            </seg>
          </u>
          <note>
            1996.
          </note>
          <note>
            Anf. 29 ULLA-BRITT HAGSTRÖM (kds)
          </note>
          <u>
            <seg>
              Herr talman! Jag vill tacka för svaret på min interpellation
              om E 20.
            </seg>
          </u>
          <u>
            <seg>
              Det är viktigt att det finns en balans på infrastruktursatsningarna,
              så att inte ett helt län hamnar utanför med risk att hamna vid
              sidan av de stora trafikströmmarna i Sverige. Min fråga ställs
              också beroende av att tolkningen är svår mellan Vägverkets nationella
              väghållningsplan och regeringens förslag. Här föreligger olika
              målstandard. I Vägverkets plan föreslås att E 20 sträckan Göteborg-Örebro
              skall motorvägsstandardiseras, medan regeringen har sagt 13 meter
              vägbreddsstandard.
            </seg>
          </u>
          <u>
            <seg>
              I svaret från kommunikationsministern anges att regeringen och
              Vägverket ser investeringarna i olika tidsperspektiv. Det är alltså
              meningen att först göra
            </seg>
          </u>
          <u>
            <seg>
              13-metersstandard, där inga åtgärder vidtas som på sikt kan hindra
              att motorvägsstandard uppnås. Frågan är bara om det är ekonomiskt
              att bygga en väg i två steg på detta sätt. Jag har som lekman
              mycket svårt att begripa detta.
            </seg>
          </u>
          <note>
            Trafikvolymen på E 20 beräknas öka med 12 %
          </note>
          <u>
            <seg>
              från 1993 till 2005. Jag ser heller ingen ljusning i kommunikationsministerns
              svar. Projektet ligger tydligen i allt väsentligt efter 2003.
              Tydligen har jag bara att sätta mina förhoppningar till Kommunikationskommittén
              och en omprövning av bedömningarna efter 1996.
            </seg>
          </u>
          <u>
            <seg>
              Det finns bekymmer med en 13-metersväg. Bussar och långtradare
              går sällan närmare dikesrenen än 1
            </seg>
          </u>
          <u>
            <seg>
              meter. Då återstår 11 meter vägbana. Större fordonsbredd är 2,5
              meter. På 13-metersväg skall omkörning kunna ske mellan större
              fordon i båda riktningarna.
            </seg>
          </u>
          <u>
            <seg>
              Fyra sådana fordon i bredd kräver 10 meter. Då återstår 1 meter
              att dela på. En motorväg har också enkelriktade körbanor, med
              väl tilltagna mittfält, vilket skulle vara mycket bättre.
            </seg>
          </u>
          <u>
            <seg>
              För ett läns utveckling betyder infrastrukturen mycket. Skaraborg
              finns i en riskzon för att inte kunna utvecklas tillräckligt,
              med brist på snabba möjligheter till och från länet. Vi kan inte
              underskatta X 2000:s betydelse för Skövdes kommunikationer. Det
              har vi sett väldigt tydligt i länet. Samma sak gäller bra vägar.
            </seg>
          </u>
          <u>
            <seg>
              Skaraborg har inte heller fått tillgång till något statligt verk.
              De finns huvudsakligen i Stockholms län, men också i Jämtlands
              län, Östergötlands län,
            </seg>
          </u>
          <note>
            Södermanlands län, Örebro län, Blekinge län, Värmlands län, Göteborg,
            Jönköpings län, Malmöhus län,
          </note>
          <note>
            Uppsala län, Västernorrlands län, Kopparbergs län,
          </note>
          <u>
            <seg>
              Gävleborgs län och Älvsborgs län. Skaraborgs län tillhör alltså
              den tredjedel av länen i landet som saknar statligt verk. Man
              undrar vad detta kan bero på.
            </seg>
          </u>
          <u>
            <seg>
              En bidragande orsak kan vara att motorväg saknas.
            </seg>
          </u>
          <u>
            <seg>
              I det alltmer uppbyggda Europasamarbetet spelar västra Sverige
              en stor roll. Detta betyder att förbindelsen mellan Göteborg och
              Stockholm borde vara extra viktig. Mycket av den tunga trafiken
              går också från Stockholm med Stenafärjorna över Jylland mot kontinenten.
              Min förhoppning är givetvis att en utveckling sker så att alltmer
              gods kan fraktas via järnväg, men så är inte fallet i dag.
            </seg>
          </u>
          <u>
            <seg>
              I det s.k. robusta vägnätet finns ca 500 mil huvudvägar, som
              har stor betydelse för välfärden. En länk i detta robusta vägnät
              skulle vara E 20 mellan Göteborg och Stockholm. Det måste också
              rimligen vara samhällsekonomiskt.
            </seg>
          </u>
          <u>
            <seg>
              En motorväg kanaliserar givetvis också den kortväga trafiken
              inom regionen. Det visar sig att 95 % av lastbilstransporterna
              går mindre än 30 mil.
            </seg>
          </u>
          <u>
            <seg>
              Jag anser, herr talman, att en ny väg skulle ge kortare transporttider
              för näringslivet, vilket skulle betyda lägre kostnader. Det skulle
              förhoppningsvis också bli nya näringsetableringar. I rent ekonomiska
              termer har det beräknats för E 20 att en motorväg på hela sträckan
              skulle ge en avkastning på 49 öre per investerad krona - detta
              genom bättre trafiksäkerhet med färre olyckor, kortare res- och
              transporttider och andra förbättringar.
            </seg>
          </u>
          <u>
            <seg>
              Jag är helt medveten om riksdagens beslut i juni
            </seg>
          </u>
          <note>
            1993, om en långsiktig inriktning av investeringar i trafikens
            infrastruktur. Beslutet innebar att väg- och järnvägssatsningar
            för totalt 88 miljarder skulle genomföras under en tioårsperiod.
            Det handlade om investeringar i stomjärnvägar för 32 miljarder,
            i riksvägar för 40 miljarder, i länstrafikanläggningar för 9
          </note>
          <u>
            <seg>
              miljarder och i bärighetshöjande åtgärder för 7 miljarder. Till
              detta kom 10 miljarder för redan beslutade men då inte finansierade
              investeringar.
            </seg>
          </u>
          <u>
            <seg>
              Personligen tycker jag att dåvarande kommunikationsministern,
              Mats Odell, gjorde en god insats, inte minst genom den stora järnvägssatsningen.
              Men också han glömde Skaraborg. Regeringen ansåg då att ett slutligt
              ställningstagande till stamvägarna i sydöstra
            </seg>
          </u>
          <note>
            Sverige skulle anstå till efter nästa revidering av investeringsplanerna.
          </note>
          <u>
            <seg>
              Herr talman! För trafikanterna innebär en motorväg ökad trafiksäkerhet
              och förbättrad framkomlighet.
            </seg>
          </u>
          <u>
            <seg>
              Ett stort antal trafikolyckor skulle kunna undvikas.
            </seg>
          </u>
          <u>
            <seg>
              Vad gäller miljön torde ingreppen bli mindre, eftersom man inte
              behöver ha så långa siktsträckor på en motorväg.
            </seg>
          </u>
          <u>
            <seg>
              Herr talman! Jag vädjar till kommunikationsministern att se över
              beslutet.
            </seg>
          </u>
          <note>
            Anf. 30 Kommunikationsminister INES
          </note>
          <note>
            UUSMANN (s)
          </note>
          <u>
            <seg>
              Herr talman! Ulla-Britt Hagström sade att hon tyckte att hennes
              partivän, förre kommunikationsministern, gjorde bra ifrån sig
              när det gällde utbyggnaden av infrastrukturen. Men inte ens i
              den stora utbyggnadssatsningen fanns det utrymme för motorvägsstandard
              genom Skaraborg under den närmaste tioårsperioden. Det kanske
              beror på att det finns andra lösningar på problemet med förbindelsen
              mellan
            </seg>
          </u>
          <note>
            Stockholm och Göteborg.
          </note>
          <u>
            <seg>
              När vi talar om att det är viktigt med en bra vägförbindelse
              mellan Stockholm och Göteborg, är det just det som den föregående
              riksdagen har tagit ställning till, dvs. att bygga ut i första
              hand väg 40 och koppla ihop den med E 4 i Jönköping, för att därigenom
              få den här Göteborgsförbindelsen på väg. Däremot har riksdagen
              prioriterat tågförbindelsen över
            </seg>
          </u>
          <u>
            <seg>
              Skövde, som Ulla-Britt Hagström också var inne på.
            </seg>
          </u>
          <u>
            <seg>
              Om man skulle fördela gracerna mellan länen -
            </seg>
          </u>
          <u>
            <seg>
              vilket jag tycker är litet konstigt i och för sig -
            </seg>
          </u>
          <u>
            <seg>
              betyder det att X 2000 går genom Skaraborg och bilarna på E 4.
              Det finns säkert de som tycker att det är en bra fördelning, därför
              att alla tycker inte att det är lika käckt att en massa bilar
              går genom länet.
            </seg>
          </u>
          <u>
            <seg>
              Jag tycker att motorvägar har ett berättigande, om det är en
              hög trafikvolym. Men enligt prognoserna för de mest belastade
              delarna, vilket också nämns i interpellationen, beräknas trafikvolymen
              öka med 12 %.
            </seg>
          </u>
          <u>
            <seg>
              Då skall man veta att ökningen sker från en oerhört låg nivå.
              Även om trafikvolymen på E 20 ökar med
            </seg>
          </u>
          <u>
            <seg>
              12 % fram till år 2005, kommer det inte att vara fråga om mer
              än 7 500-7 700 bilar per dygn. Jag tycker inte att detta är någonting
              som självklart motiverar motorvägsstandard.
            </seg>
          </u>
          <u>
            <seg>
              Det är oerhört viktigt att komma ihåg att motorvägar har sitt
              berättigande när det är stora trafikströmmar. Man skall inte i
              onödan använda pengarna till att bygga motorvägar.
            </seg>
          </u>
          <note>
            Anf. 31 ULLA-BRITT HAGSTRÖM (kds)
          </note>
          <u>
            <seg>
              Herr talman! Hela Sverige skall leva, säger vi ofta.
            </seg>
          </u>
          <u>
            <seg>
              Det handlar väldigt mycket om prioriteringar. Prognosen 12 %
              är väldigt osäker, givetvis beroende på vilken vägstandard man
              har. Bilisterna väljer också väg litet grand efter detta.
            </seg>
          </u>
          <u>
            <seg>
              Västsverige präglas av flerkärnighet. Det är sex större tätortsområden,
              och stora delar av befolkningen bor i mindre tätorter och på ren
              landsbygd.
            </seg>
          </u>
          <u>
            <seg>
              Det finns stor valfrihet när det gäller boende och goda möjligheter
              till rekreation. Men glesheten leder till bilberoende.
            </seg>
          </u>
          <u>
            <seg>
              Det finns goda möjligheter att koppla väg- och järnvägstrafik
              till sjö- och luftfarten. Men standarden genom Skaraborg är i
              dag för låg med hänsyn till den blandade tunga och lätta trafik
              som belastar vägen.
            </seg>
          </u>
          <u>
            <seg>
              E 20 har i länets perspektiv en viktig roll att fördela trafiken
              mellan länets orter och Göteborg, Mälardalen och Bergslagen. Hamnar
              och järnvägsterminaler för gods finns i Göteborg. Örebro och Jönköping
              har också järnvägsterminaler. Det är viktigt att kunna nå direktlinjer
              både inom landet och ut till kontinenten.
            </seg>
          </u>
          <u>
            <seg>
              Det finns en stor andel transportintensiv industri i
            </seg>
          </u>
          <u>
            <seg>
              Skaraborg, exempelvis Volvo i Skövde. I dag finns det flera flaskhalsar
              i form av sträckor med hastighetsbegränsningar och trafikljus.
              Detta är mycket besvärande för den tunga trafiken. Det ger också
              onödigt mycket buller och luftföroreningar till omgivningen.
            </seg>
          </u>
          <u>
            <seg>
              Även om min förhoppning fortfarande är att en stor del av den
              tunga trafiken skall kunna gå via järnväg är det inte så i dag.
              Jag vädjar att man tänker om och prioriterar. Jag sade också att
              Skaraborg tillhör den tredjedel av landets län som inte har något
              statligt verk och som kan riskera att hamna vid sidan om trafikströmmarna.
            </seg>
          </u>
          <note type="speaker">
            Anf. 32 LENA KLEVENÅS (s)
          </note>
          <u>
            <seg>
              Herr talman! Vi fattar här i riksdagen många olika beslut, bl.a.
              om trafikpolitiken och om miljöpolitiken.
            </seg>
          </u>
          <u>
            <seg>
              Dessa mål har vi svårt att förena. Särskilt när det gäller trafiken
              kontra miljön verkar det som att det är väldigt svårt att hävda
              de miljöpolitiska målen.
            </seg>
          </u>
          <u>
            <seg>
              Jag begärde ordet för att säga att jag är väldigt glad över kommunikationsministerns
              initiativ till att försöka åstadkomma en framtida politik där
              dessa mål stämmer överens.
            </seg>
          </u>
          <u>
            <seg>
              Det största problemet som vi har i Västsverige och i Alingsås
              där jag bor - E 20 går rakt igenom Alingsås - är försurningen.
              Försurningen beror till stor del på bilismen. Bilismens utsläppseffekter
              både göder och försurar, och vi är mycket bekymrade.
            </seg>
          </u>
          <u>
            <seg>
              Vi är bekymrade över hur Vägverket tolkade riksdagsbeslutet om
              att E 20 skulle förbättras. Det stod ingenting om att det skulle
              bli motorväg på hela sträckan. Men Vägverket sade att det var
              så det stod.
            </seg>
          </u>
          <u>
            <seg>
              Vi fick lusläsa protokollen för att kunna hävda att det inte
              stod någonting om att det skulle vara motorväg på hela sträckan.
            </seg>
          </u>
          <u>
            <seg>
              Det har varit en kraftig opinion i Alingsås från
            </seg>
          </u>
          <u>
            <seg>
              SSU och Naturskyddsföreningen. Kommunens beslut har blivit att
              vi inte vill ha motorvägen och utflyttningen av den nuvarande
              vägsträckningen till ett av våra allra vackraste och mest uppskattade
              friluftsområden som då skulle förstöras.
            </seg>
          </u>
          <u>
            <seg>
              Trafiksäkerheten är ett viktigt problem. Men det är en illusion
              att tro att man löser problemet med trafiksäkerheten genom att
              bygga motorvägar - i så fall skulle detta vara lösningen överallt.
              Trafiksäkerheten kan förbättras genom omkörningsfickor och viltstängsel,
              vilket är mycket billigare. Vägen kan då vara kvar i sin ursprungliga
              sträckning.
            </seg>
          </u>
          <u>
            <seg>
              Jag delar i allra högsta grad kommunikationsministerns uppfattning,
              att trafikmängden på E 20 = -
            </seg>
          </u>
          <note>
            åtminstone på sträckan från Göteborg och genom
          </note>
          <u>
            <seg>
              Alingsås - inte alls är tillräcklig för att motivera ett motorvägsbygge.
              Enligt många forskare är det inte samhällsekonomiskt lönsamt att
              satsa ytterligare pengar på motorvägar. Det finns en mycket bra
              förbindelse Göteborg-Stockholm med de nya tågen
            </seg>
          </u>
          <u>
            <seg>
              X 2000, som fungerar strålande. Platserna på dessa tåg är för
              det mesta slutsålda.
            </seg>
          </u>
          <u>
            <seg>
              Jag ville ta till orda bara för att understryka att det är oerhört
              viktigt att miljömålen någon gång kan hävdas. Vi i kommunerna
              längs E 20 är glada för den omprövning som sker. Vi måste någon
              gång ta de miljöpolitiska målen på allvar. Jag delar således inte
            </seg>
          </u>
          <note>
            Ulla-Britt Hagströms uppfattning.
          </note>
          <note>
            Anf. 33 Kommunikationsminister INES
          </note>
          <note>
            UUSMANN (s)
          </note>
          <u>
            <seg>
              Herr talman! Till Ulla-Britt Hagström vill jag först säga att
              jag tror att det är högst osannolikt att det skulle finnas ett
              samband mellan etableringen av statliga verk och avsaknaden av
              en motorväg genom
            </seg>
          </u>
          <u>
            <seg>
              Skaraborgs län. Jag måste säga att jag har svårt att ställa upp
              på den kopplingen.
            </seg>
          </u>
          <u>
            <seg>
              Sedan vill jag ta upp det här med miljö, pengar och flaskhalsar.
              Vi har alltid ont om pengar. Även i ett gott budgetläge - vilket
              det sannerligen inte är nu
            </seg>
          </u>
          <u>
            <seg>
              - skall vi använda pengarna på ett så vettigt sätt som möjligt.
              Att bygga vägar och järnvägar kostar alltid mycket pengar. Därför
              är det väldigt viktigt hur vi använder pengarna så att det främjar
              en vettig miljöpolitik och en vettig trafiksäkerhet.
            </seg>
          </u>
          <u>
            <seg>
              I det sammanhanget nämnde Ulla-Britt Hagström detta med flaskhalsar.
              Av miljö- och trafiksäkerhetsskäl är det också oerhört ekonomiskt
              försvarbart att använda pengarna till att bygga bort flaskhalsar,
              att bygga förbifarter, att se till att det inte finns farliga
              korsningar och att det blir en lugn trafikström. Detta är både
              ekonomiskt och miljömässigt väldigt försvarbart. Använder vi de
              usla slantar som vi har till den här vägen till detta, då tror
              jag att det blir ett mycket bättre resultat totalt sett när det
              gäller E 20 än vad vi skulle ha fått om vi bygger korta snuttar
              med motorväg. Enligt salamimetoden skulle det på sikt leda till
              krav på en hel motorväg som förmodligen inte skulle ha något samhällsekonomiskt
              berättigande.
            </seg>
          </u>
          <u>
            <seg>
              Till Lena Klevenås vill jag säga att försurningen är ju det stora
              problemet i många städer i sydvästra
            </seg>
          </u>
          <u>
            <seg>
              Sverige. Försurningen beror naturligtvis också på andra saker
              än trafiken. Men man får då använda pengarna till att försöka
              åstadkomma rimliga lösningar i stället för att bygga en motorväg
              genom orörd natur. Det är också väl använda pengar.
            </seg>
          </u>
          <note>
            Anf. 34 ULLA-BRITT HAGSTRÖM (kds)
          </note>
          <u>
            <seg>
              Herr talman! Fru kommunikationsminister! Det här med statliga
              verk var ju bara ett exempel. Andra viktiga exempel är näringslivet,
              industriers etableringar, serviceetableringar osv. Jag visade
              också på siffran, att varje satsad krona skulle ge 49 öre. Jag
              tror fortfarande på detta för utvecklingen av länet.
            </seg>
          </u>
          <u>
            <seg>
              Till Lena Klevenås vill jag säga att utsläppen av försurande
              ämnen såsom kväveoxider och svaveldioxid måste givetvis minska
              ytterligare för att trafiken inte skall störa naturen alltför
              mycket. Från 1989 fram till 2000 bör målen skärpas så, att utsläppen
              från transportsektorn minskas med 80 % för koldioxid,
            </seg>
          </u>
          <u>
            <seg>
              85 % för kväveoxider och 40 % för svaveldioxid. Vi kristdemokrater
              föreslår en skatteväxling där skatten på arbete sänks och där
              skatten på miljöförstöring och energiförbrukning höjs.
            </seg>
          </u>
          <u>
            <seg>
              Miljöfrågan måste alltså lösas genom bilismen och kanske inte
              i samma utsträckning genom hur vägen ser ut. Dessutom behövs det
              kortare siktsträckor för en motorväg om man jämför med en 13-metersväg,
              vilket i sig är välgörande för miljön.
            </seg>
          </u>
          <u>
            <seg>
              Framställningen av förnyelsebara drivmedel för fordon måste stimuleras.
              Forskningsprogram för att utveckla tekniken för bioraffinaderier
              pågår, vilket gör att vi kommer att kunna framställa etanol ur
              vedråvara. Ett mål kan vara att minst hälften av bilarna år 2010
              skall drivas med miljövänligare bränslen än fossila bränslen.
            </seg>
          </u>
          <u>
            <seg>
              Det är denna miljöutveckling som jag tror på. Jag tycker fortfarande
              att det är erhört knepigt hur det kan vara samhällsekonomiskt
              lönsamt att först bygga en
            </seg>
          </u>
          <u>
            <seg>
              13-metersväg och sedan om ett antal år på ganska kort sikt bygga
              om den till en motorväg. Detta måste bli mycket fördyrande.
            </seg>
          </u>
          <note type="speaker">
            Anf. 35 LENA KLEVENÅS (s)
          </note>
          <u>
            <seg>
              Herr talman! Försurningen har många orsaker, det är jag väl medveten
              om. Det är mycket som kommer utifrån från luften och vattnet och
              som vi inte kan göra någonting åt, men en stor del kommer från
              trafiken. Vi har i Älvsborgs län en väldigt bra miljöstrategi
              som länsstyrelsen har tagit fram och där man pekar på vad det
              finns för olika problem och vad man kan göra åt dem. Där är det
              klart och tydligt uttalat att vi inte kommer att klara problemen
              med försurningen.
            </seg>
          </u>
          <u>
            <seg>
              Vi kommer inte att klara begränsningen av koldioxidoch kväveoxidutsläppen
              därför att utsläppen trots bättre bilar och bättre teknik ökar
              i och med att trafikmängden ökar. Vi måste någon gång inse att
              bilismen inte kan öka. Att bygga nya vägar innebär att man uppmuntrar
              bilismen. Försurningsproblemet är så allvarligt att växterna och
              träden är förgiftade. Träden i den park där jag tar min kvällspromenad
              kan inte ta upp näring ur jorden därför att jorden är försurad.
              Där finns stora vackra ekar. Det vore fruktansvärt om detta parklandskap
              dog - det håller på att dö på grund av försurningen. Det här är
              bara en skönhetsupplevelse som betyder mycket för mig, men hela
              landskapet i västra Sverige, med den berggrund som finns där,
              är hårt drabbat. Det här är vårt absolut allvarligaste problem.
              Bilismen och motorvägar är någonting som gör att problemet inte
              kommer att gå att lösa.
            </seg>
          </u>
          <u>
            <seg>
              Jag vill upprepa att jag är glad över den omprövning och det
              försök som nu görs, att man på allvar försöker få de miljöpolitiska
              och de trafikpolitiska målen att gå ihop. När det gäller biltrafiken
              räcker de planer som finns och de förbättringar som görs för
            </seg>
          </u>
          <u>
            <seg>
              E 20 gott, i varje fall i den del som går genom Älvsborgs län.
              Jag är tacksam för den uppfattning som kommunikationsministern
              har redovisat.
            </seg>
          </u>
          <note>
            Anf. 36 Kommunikationsminister INES
          </note>
          <note>
            UUSMANN (s)
          </note>
          <u>
            <seg>
              Herr talman! Låt mig slå fast att trafiken, transporterna, är
              det allvarligaste miljöproblemet i vårt land totalt sett. Det
              är det område där vi har mest kvar att göra för att förbättra
              miljön. Vi har rensat i skorstenarna, men nu måste trafiken ställas
              om. För att göra detta - det görs inte på en förmiddag - måste
              vi ha en helhetssyn i trafiken. Det är inte detsamma som att vi
              aldrig skall bygga motorvägar. Men vi skall använda de resurser
              som vi har på ett miljömässigt så bra sätt som möjligt. Järnvägar
              skall byggas där det, som i
            </seg>
          </u>
          <u>
            <seg>
              Mälardalen, bor mycket människor. Vi skall bygga vanliga vägar
              och motorvägar där det behövs. I just det här fallet kan jag inte
              se att en motorväg skulle, vare sig samhällsekonomiskt, miljömässigt
              eller transportekonomiskt, kunna tillföra något när prognoserna
              visar att det inte är större trafikmängder än
            </seg>
          </u>
          <u>
            <seg>
              7 700 fordon per dygn. Det kan inte motivera en motorväg.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1994/95:159 till utrikesutskottet
          </note>
          <note>
            1994/95:176 till näringsutskottet
          </note>
          <note>
            1994/95:182 och 192 till skatteutskottet
          </note>
          <note>
            1994/95:194 till socialutskottet
          </note>
          <note>
            1994/95:197 och 206 till socialförsäkringsutskottet
          </note>
          <note>
            1994/95:208 till kulturutskottet
          </note>
          <note>
            1994/95:209 till skatteutskottet
          </note>
          <note>
            1994/95:210 till finansutskottet
          </note>
          <note>
            Motioner
          </note>
          <note>
            1994/95:Fi27 - Fi29 till finansutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1994/95:175 Lag om EG:s förordning om eko-logiskt framställda
            produkter, m.m.
          </note>
          <note>
            1994/95:179 Ändringar i utlänningslagen (1989:529)
          </note>
          <note>
            1994/95:180 Löneskydd vid upprepade konkurser
          </note>
          <note>
            1994/95:184 Genomförande av EG:s tredje skaderespektive livförsäkringsdirektiv
          </note>
          <note>
            1994/95:193 Tillämpningen av dubbelbeskattningsavtalet mellan
            Sverige och Malaysia
          </note>
          <note>
            1994/95:200 Lag om vissa personregister förofficiell statistik
            m.m.
          </note>
          <note>
            1994/95:204 Dubbelbeskattningsavtal mellanSverige och Egypten
            m.m.
          </note>
          <note>
            1994/95:207 Ny föräldraledighetsleg m.m.
          </note>
          <note>
            1994/95:213 Ändringar av vissa förfaranderegler m.m. för punktskatter
          </note>
          <note>
            1994/95:216 Godkännande av en överenskommelse mellan Sverige
            och Litauen om ömsesidigt bistånd i tullfrågor
          </note>
          <note>
            Konstitutionsutskottets betänkanden
          </note>
          <note>
            1994/95:KU14 Vissa tryck- och yttrandefrihetsrättsliga frågor
          </note>
          <note>
            1994/95:KU37 Sametinget, m.m
          </note>
          <note>
            Finansutskottets betänkanden
          </note>
          <note>
            1994/95:FiU11 Tilläggsbudget inom Finansdepartementets område
          </note>
          <note>
            1994/95:FiU12 Vissa anslag inom Finansdepartementets område
          </note>
          <note>
            1994/95:FiU13 Statistikfrågor
          </note>
          <note>
            1994/95:FiU15 Sveriges avgift till gemenskapsbudgeten m.m.
          </note>
          <note>
            Lagutskottets betänkande
          </note>
          <note>
            1994/95:LU24 Aktiebolagsrättsliga frågor, m.m.
          </note>
          <note>
            Utrikesutskottets betänkande
          </note>
          <note>
            1994/95:UU15 Internationellt utvecklingssamarbete
          </note>
          <note>
            Trafikutskottets betänkande
          </note>
          <note>
            1994/95:TU15 Tilläggsbudget inom Kommunikationsdepartementets
            område
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 31 mars
          </note>
          <note>
            1994/95:98 av Dan Ericsson (kds) till miljöministern om radon
            i dricksvatten
          </note>
          <note>
            1994/95:99 av Dan Ericsson (kds) till statsrådet
          </note>
          <u>
            <seg>
              Pierre Schori om Tjernobylkatastrofens verkningar
            </seg>
          </u>
          <note>
            1994/95:100 av Per Unckel (m) till utbildningsministern om forskningens
            villkor
          </note>
          <note>
            Interpellationerna redovisas i bilaga fogad till riksdagens snabbprotokoll
            tisdagen den 4 april.
          </note>
          <note>
            10 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 30 mars
          </note>
          <note type="speaker">
            1994/95:406 av Ulrica Messing (s) till socialministern om missbruket
            av anabola steroider:
          </note>
          <note type="speaker">
            1994/95:407 av Kerstin Warnerbring (c) till kommunikationsministern
            om Fehmarn Bält-förbindelsen:
          </note>
          <note>
            1994/95:408 av Tone Tingsgård (s) till statsrådet
          </note>
          <u>
            <seg>
              Pierre Schori om stöd till demokratisk utveckling i
            </seg>
          </u>
          <u>
            <seg>
              Armenien:
            </seg>
          </u>
          <note type="speaker">
            1994/95:409 av Sven Bergström (c) till jordbruksministern om
            EU och grönsaksodlingen:
          </note>
          <note>
            den 31 mars
          </note>
          <note>
            1994/95:410 av Sigge Godin (fp) till miljöministern om återvinning
            av glasförpackningar
          </note>
          <note>
            1994/95:411 av Kenth Skårvik (fp) till socialministern om pollenrapporteringen
          </note>
          <note>
            1994/95:412 av Ragnhild Pohanka (mp) till statsrådet
          </note>
          <note>
            Leif Blomberg om avvisning av bosnien-kroater
          </note>
          <note>
            1994/95:413 av Gudrun Lindvall (mp) till jordbruksministern om
            fördelningen av mjölkkvoter
          </note>
          <note>
            1994/95:414 av Ragnhild Pohanka (mp) till justitieministern om
            ersättning till vittnen
          </note>
          <note>
            1994/95:415 av Ragnhild Pohanka (mp) till jordbruksministern
            om stöd till fäbodbruket
          </note>
          <note>
            1994/95:416 av Eva Goës (mp) till miljöministern om kärnavfall
          </note>
          <note>
            1994/95:417 av Lena Klevenås (s) till statsrådet
          </note>
          <u>
            <seg>
              Pierre Schori om Nicaragua och demokratin
            </seg>
          </u>
          <u>
            <seg>
              1994/95:418 av Alice Åström (v) till justitieministern om utredning
              av påstådd rasdiskriminering
            </seg>
          </u>
          <note>
            1994/95:419 av förste vice talman Anders Björck (m)
          </note>
          <note>
            till försvarsministern om kostnaderna för vissa materielbeslut
          </note>
          <note>
            1994/95:420 av förste vice talman Anders Björck (m)
          </note>
          <note>
            till försvarsministern om budgetutfallet förförsvarsmakten budgetåret
            1993/94
          </note>
          <note>
            1994/95:421av Ulf Kero (s) till arbetsmarknadsministern om flygplats
            i Pajala
          </note>
          <note>
            1994/95:422 av förste vice talman Anders Björck (m)
          </note>
          <u>
            <seg>
              till försvarsministern om kostnadsfördyringarna för försvarsmakten
            </seg>
          </u>
          <note>
            Frågorna redovisas i bilaga fogad till riksdagens snabbprotokoll
            tisdagenden 4 april.
          </note>
          <note>
            11 § Kammaren åtskildes kl. 10.54.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
