<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--97</head>
          <docDate when="1995-04-28">1995-04-28</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Meddelande om svar på interpellationer
          </note>
          <note>
            Till kammaren hade inkommit följande skrivelser:
          </note>
          <note>
            Interpellation 1994/95:97
          </note>
          <note>
            Till riksdagen
          </note>
          <note>
            Beträffande interpellation nr 1994/95:97 av Maggi
          </note>
          <note>
            Mikaelsson (v) om skogsskador som orsakats av rotsnurr. Då interpellanten
            inte har möjlighet att ta emot interpellationen vare sig den 8
            eller 15 maj kommer den i stället att besvaras måndagen den 29
            maj 1995.
          </note>
          <note>
            Stockholm den 1 april 1995
          </note>
          <note>
            Sten Heckscher
          </note>
          <note>
            Interpellation 1994/95:110
          </note>
          <note>
            Till riksdagen
          </note>
          <note>
            Beträffande interpellation 1994/95:110 av Siw
          </note>
          <note>
            Persson (fp) får jag meddela att jag inte kan besvara denna inom
            föreskrivna fyra veckor. Skälet härtill är att interpellationstillfället
            28 april 1995 är fulltecknat och att jag vid interpellationstillfället
            8 maj inte är i tjänst.
          </note>
          <note>
            Jag kommer att besvara interpellationen den 15
          </note>
          <note>
            maj 1995.
          </note>
          <note>
            Stockholm den 21 april
          </note>
          <note>
            Anna Hedborg
          </note>
          <note>
            2 § Svar på interpellationerna 1994/95:89 och
          </note>
          <note>
            104 om Turkiet och de mänskliga rättigheterna
          </note>
          <note>
            Anf. 1 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Herr talman! Fanny Rizell och Eva Zetterberg har i två olika
            interpellationer ställt en rad frågor avseende regeringens politik
            gentemot Turkiet. Jag avser att besvara dessa båda interpellationer
            i ett sammanhang.
          </note>
          <note>
            Vid flera tillfällen har jag haft tillfälle att här i riksdagen
            förklara regeringens Turkietpolitik. Turkiet diskuteras inte bara
            i Sverige, utan också i internationella organisationer som FN,
            Organisationen för säkerhet och samarbete i Europa, OSSE, och
            Europarådet. Sedan Sverige blev medlem av Europeiska unionen har
            vi dessutom haft möjlighet att påverka Unionens politik gentemot
            Turkiet, inte minst i samband med förhandlingarna om en tullunion
            mellan EU och
          </note>
          <note>
            Turkiet.
          </note>
          <note>
            När jag läser rapporterna om tortyr i turkiska fängelser, förföljelse
            av oliktänkande, förbud mot vissa politiska partier och polisbrutalitet
            fylls jag av vrede och sorg. Kränkningar av de mänskliga rättigheterna
            är alltid lika oacceptabla.
          </note>
          <note>
            Vi måste fråga oss vad som kan göras för att ändra på denna situation.
            I grunden finns det två vägar. Den ena är att på alla sätt söka
            isolera den stat som brister i respekten för de mänskliga rättigheterna.
            Den andra är att genom samarbete främja Turkiets ekonomiska och
            sociala utveckling och samtidigt föra en kritisk dialog, som innebär
            att vi ställer krav på Turkiet att leva upp till sina förpliktelser.
            Därigenom ger vi också ett starkt stöd till de demokratiska krafterna
            i landet. På detta sätt skapas de bästa förutsättningarna att
            påverka skeendet och bidra till en fortsatt demokratisering av
            Turkiet. Att företrädare för människorättsorganisationer i Turkiet
            stöder denna politik har stärkt mig i min uppfattning att detta
            är rätt väg att beträda.
          </note>
          <note>
            Herr talman! Regeringen har således, liksom de andra 14 medlemsländerna,
            valt denna senare väg.
          </note>
          <note>
            Det främsta uttrycket för denna linje är principöverenskommelsen
            om en tullunion mellan EU och Turkiet. I diskussionerna om denna
            har Sverige varit pådrivande när det gäller att betona vikten
            av att
          </note>
          <note>
            Turkiet respekterar de mänskliga rättigheterna, något som starkt
            bidragit till att dessa frågor på ett kraftfullt sätt tagits upp
            med den turkiska regeringen i samband med förhandlingarna om en
            tullunion. Vi kommer att fullfölja denna linje.
          </note>
          <note>
            Jag instämmer i Eva Zetterbergs bedömning, att det är anmärkningsvärt
            att den turkiska regeringen bara några veckor efter överenskommelsen
            om en tullunion inleder en stor militär operation i norra Irak.
          </note>
          <note>
            Sverige har, såväl tillsammans med de andra EU- och
          </note>
          <note>
            OSSE-staterna som i direkta samtal med företrädare för den turkiska
            regeringen, talat klarspråk om den turkiska regeringens oacceptabla
            politik i detta avseende.
          </note>
          <note>
            Jag vill upprepa vad regeringen framhållit i flera uttalanden,
            nämligen att den turkiska militära inmarschen i norra Irak strider
            mot den grundläggande folkrättsliga principen om staters territoriella
            integritet. De turkiska trupperna bör omgående lämna Irak.
          </note>
          <note>
            Respekt för de mänskliga rättigheterna och för andra delar av
            folkrätten är en förutsättning för Turkiets fortsatta närmande
            till EU. Europaparlamentet har betonat detta i två nyligen antagna
            resolutioner.
          </note>
          <note>
            Europaparlamentet måste ge sitt samtycke till tullunionsavtalet
            innan detta slutligt kan underställas utrikesministrarna för godkännande.
            Europeiska unionen har gjort fullständigt klart för den turkiska
            regeringen, att den i konkret handling måste visa att den lever
            upp till sina åtaganden, om tullunionen skall kunna förverkligas.
          </note>
          <note>
            Herr talman! Sverige har länge krävt att Turkiet skall inbjuda
            en expertdelegation från Organisationen för säkerhet och samarbete
            i Europa, OSSE, att besöka Turkiet, för att i enlighet med den
            granskningsprocedur OSSE-staterna kom överens om i Moskva
          </note>
          <note>
            1991, den s.k. Moskvamekanismen, på plats studera situationen
            när det gäller de mänskliga rättigheterna.
          </note>
          <note>
            Detta har nu lett till att Turkiet inbjudit en parlamentarikerdelegation
            från OSSE, i vilken bl.a. en ledamot av denna kammare, Kristina
            Svensson, ingår.
          </note>
          <note>
            Parlamentarikerdelegationens resa är ett positivt steg, som dock
            bör följas upp genom ett utnyttjande av den s.k. Moskvamekanismen,
            som har en direkt koppling till OSSE-staternas åtaganden på de
            mänskliga rättigheternas område. Sverige kommer, tillsammans med
            andra OSSE-stater, att verka för att Turkiet tar även detta steg.
          </note>
          <note>
            Låt mig så övergå till Fanny Rizells fråga om vad
          </note>
          <note>
            Sverige kan göra för att i FN och andra fora försvara syrianers,
            assyriers och andra minoriteters äganderätt.
          </note>
          <note>
            Den allmänna förklaringen om mänskliga rättigheter slår fast
            varje människas rätt att äga egendom enskilt eller tillsammans
            med andra. Ingen får godtyckligt berövas sin egendom. Principen
            om ickediskriminering är en av hörnpelarna i FN:s deklaration
            om minoriteters rättigheter, sedan må det i det enskilda fallet
            gälla syrianer, assyrier eller andra turkiska medborgare som tillhör
            minoriteter. Det är viktigt att denna princip nu konsekvent och
            undantagslöst efterlevs.
          </note>
          <note>
            FN:s kommission för de mänskliga rättigheterna avslutade nyligen
            sitt 51:a möte. EU kritiserade i sitt anförande Turkiets bristande
            respekt för mänskliga rättigheter och uttryckte särskild oro över
            förtrycket av minoriteter.
          </note>
          <note>
            Genom ett beslut att inrätta en arbetsgrupp med uppgift att följa
            efterlevnaden av deklarationen, tog kommissionen för mänskliga
            rättigheter i år ett viktigt steg i riktning mot en bättre uppföljning
            av staters respekt för minoriteters rättigheter. Sverige var,
            tillsammans med de andra nordiska länderna, pådrivande i förhandlingarna
            om denna arbetsgrupp.
          </note>
          <note>
            Sverige har vidare, inom ramen för Europarådet, deltagit i utarbetandet
            av en ramkonvention till skydd för nationella minoriteter. Jag
            vill uppmana de stater, bl.a. Turkiet, som ännu inte undertecknat
            denna konvention att göra detta snarast möjligt.
          </note>
          <note>
            Herr talman! Eva Zettterberg har också frågat mig om regeringen
            gjort helt klart för försvarsindustrin att tillstånd för leverans
            av krigsmateriel till Turkiet inte kommer att beviljas.
          </note>
          <note>
            Låt mig då konstatera, att någon export av krigsmateriel till
            Turkiet inte har ägt rum under 1994 och
          </note>
          <note>
            1995. Någon sådan export är heller, enligt de svenska riktlinjerna,
            inte aktuell så länge Turkiet flagrant bryter mot de mänskliga
            rättigheterna och så länge den turkiska krigsmakten är indragen
            i en väpnad konflikt.
          </note>
          <note type="speaker">
            Anf. 2 FANNY RIZELL (kds)
          </note>
          <note>
            Herr talman! Jag vill tacka utrikesministern för svaret. Jag
            vill instämma i att kränkningar av de mänskliga rättigheterna
            är oacceptabla. Det råder stor enighet bland alla partier i riksdagen,
            och just därför kommer den här debatten att vara viktig och betydelsefull
            för att föra frågorna framåt.
          </note>
          <note>
            Frågan om de mänskliga rättigheterna i Turkiet är inte ny. Den
            har varit aktuell i riksdagen under många år.
          </note>
          <note>
            Den har också behandlats i internationella forum med tyvärr ganska
            nedslående resultat.
          </note>
          <note>
            Turkiet har ju en gammal historia som är gemensam med Europas,
            men landet har ändå på många sätt utvecklats helt annorlunda.
            I Turkiet finns många minoriteter. De har det gemensamt att de
            undantagslöst inte respekteras.
          </note>
          <note>
            Assyriersyrianer är en grupp. Man kan säga att de i dag är en
            utrotningshotad minoritet. Det finns bara
          </note>
          <note>
            2 000 kvar i Turkiet. På 60-talet fanns det 70 000. De har mest
            varit bosatta i de sydöstra delarna. Därifrån har de i stor utsträckning
            fått fly. Somliga har flytt inom landet och andra till europeiska
            stater. Eftersom det är en gammal kristen kultur är de inte väl
            sedda någonstans i landet. Att tala om att Istanbul skulle vara
            ett internt flyktalternativ är fel. Det är kanske något att tänka
            på när assyriersyrianer knackar på vår dörr och avvisas. Deras
            situation i Irak är ju också bekymmersam.
          </note>
          <note>
            Men detta med flyktingar är ju en helt annan historia, som Kipling
            säger. Det får vi väl ta upp med en annan minister.
          </note>
          <note>
            Sverige har under lång tid påpekat förhållandena i
          </note>
          <note>
            Turkiet och förväntat sig några tecken på förbättring.
          </note>
          <note>
            Men de rapporter vi får från olika håll, t.ex. om kurder och
            alawiter, tyder i stället på att situationen försämrats. Advokater
            som tar sig an deras sak råkar illa ut. Organisationer i Turkiet
            och Amnesty talar ett tydligt språk. Turkiet respekterar inte
            sina medborgares mänskliga rättigheter.
          </note>
          <note>
            Utrikesminister Lena Hjelm-Wallén säger att det finns två vägar
            att ändra på situationen. Man kan kanske säga det, men i så fall
            får man säga att den ena vägen är helt oframkomlig. Att isolera
            en stat som man vill förändra är en helt felaktig metod. Att föra
            en dialog är den enda möjliga vägen. Men samtidigt måste ju de
            krav som ställs uppfyllas. De avtal man sluter måste följas. Hittills
            har Turkiet inte gjort det.
          </note>
          <note>
            Och det finns inga tecken som tyder på att Turkiet är berett
            att göra det, trots att det under lång tid påtalats av FN, Europarådet
            och Sveriges regeringar.
          </note>
          <note>
            Dialog innebär att båda parter lyssnar på varandras argument.
            Sveriges regeringar brukar inte kräva alltför stor sinnesändring
            för att tro på den goda viljan. En liten rättning åt rätt håll
            har ofta varit orsak nog att stödja gryende demokratier på olika
            håll i världen. Det tycker jag är riktigt.
          </note>
          <note>
            I går hörde vi att Turkiet lämnat Europarådet. Jag vet väldigt
            litet om det så jag skall kanske inte ta upp det, men det finns
            väl mera att höra om det i dag. Men det tyder inte på någon större
            beredvillighet till dialog. Vad kommer det att innebära?
          </note>
          <note>
            Jag vill fråga utrikesministern: Har det någon gång skymtat en
            förbättring av respekten för mänskliga rättigheter i Turkiet?
            Finns det i nuvarande läge skäl att tro att tullunionen skulle
            kunna åstadkomma detta?
          </note>
          <note>
            Jag vet att Sverige har påpekat många saker, men vad har vi för
            krav, och vilka sanktioner kan vi tänka oss om inte kraven uppfylls?
          </note>
          <note type="speaker">
            Anf. 3 EVA ZETTERBERG (v)
          </note>
          <note>
            Herr talman! Jag vill tacka Lena Hjelm-Wallén för svaret på min
            interpellation. Innan jag börjar kommentera de svar som jag och
            Fanny Rizell har fått tycker jag att det är viktigt att mycket
            kort beskriva situationen i Turkiet för den som inte har tagit
            del av våra interpellationer och tidigare debatter här i riksdagen.
          </note>
          <note>
            Det handlar om situationen i ett land där 2 500
          </note>
          <note>
            människor har avrättats under perioden 1991-1995, där det dagligen
            sker mord på journalister och andra företrädare för den fria opinionen,
            där mer än 2 000
          </note>
          <note>
            kurdiska byar har bränts, där människor tvingats ut i asyl, där
            vi har upprörande domar mot demokratiskt valda parlamentariker
            i december 1994 och där, precis som Fanny Rizell påpekat, assyrier,
            alawiter, kurder och en rad andra etniska minoriteter inte åtnjuter
            det skydd de har rätt till enligt FN:s konvention om de mänskliga
            rättigheterna. Det handlar om ett land där även medlemmar i organisationer
            för de mänskliga rättigheterna mördas och där t.ex. den kända
            advokaten Faik Candan mördades i december 1994.
          </note>
          <note>
            Detta är några av de väldigt upprörande bakgrundssiffror vi har
            om situationen i Turkiet. Därför är det av mycket stor vikt att
            vi återkommande diskuterar vad Sveriges regering och riksdag kan
            göra för att påverka situationen i Turkiet i rätt riktning.
          </note>
          <note>
            I det svar som vi har fått talar utrikesministern om två olika
            vägar apropå den tullunion som
          </note>
          <note>
            EU-parlamentet och Turkiet har föreslagit. Utrikesministern talar
            om två vägar, att isolera eller att påverka genom samarbete och
            kritisk dialog. Sveriges regering har uppenbarligen valt den senare,
            nämligen att genom samarbete och kritisk dialog försöka påverka
            situationen.
          </note>
          <note>
            Jag menar att det är fel att beskriva situationen och handlingsalternativet
            som att isolera. Det jag och många andra kritiker till regeringen
            har talat om är att påverka och hela tiden utöva påtryckningar
            och visa vad vi anser om situationen i Turkiet och hur regeringen
            i Turkiet agerar. Det är inte att vara tysta. Det är inte att
            agera. Det är inte att totalt isolera.
          </note>
          <note>
            Men det finns även starka politiska krafter i Sverige som med
            goda skäl kan anföra att just isolering kan vara ett sätt. Jag
            vill citera ur en ledare i Aftonbladet den 9 december 1994: "Efter
            domarna mot Ahmet
          </note>
          <note>
            Turk, Leyla Zana och de andra bör Europaparlamentet inte återuppta
            den brutna kontakten med Turkiets parlament, och EU kan inte sluta
            tullavtal i de förhandlingar som strax börjar. Isolera Turkiet
            tills diktaturfasonerna upphör och kurderna, riksdagsmän liksom
            andra behandlas som medborgare."
          </note>
          <note>
            Herr talman! Frågan gäller i grunden hur vi påverkar genom EU
            och genom andra kanaler. Jag tycker att det svar som vi har fått,
            där utrikesministern förklarar hur vi agerat i EU, inte är tillfredsställande.
            Det finns en skillnad när det gäller vad Europaparlamentet har
            sagt och hur man har agerat som regering i ministerrådet.
          </note>
          <note>
            Jag har uppfattat att parlamentet mycket klart och tydligt har
            tagit ställning och ansett att det i dagens läge är olämpligt
            med en tullunion. Men Lena Hjelm-
          </note>
          <note>
            Wallén har varit ute som minister och sagt att detta är ett bra
            sätt att påverka. När det därför i svaret talas om hur Sverige
            har agerat undrar jag naturligtvis om det är Sverige som regering
            eller vår svenska parlamentarikerdelegation i EU som talar. Jag
            tror att det är viktigt att skilja på vem som säger vad.
          </note>
          <note>
            I svaret talar Lena Hjelm-Wallén också om att regeringen har
            stöd från organisationer för de mänskliga rättigheterna i Turkiet
            när det gäller vägen att genom samarbete släppa in Turkiet i en
            tullunion.
          </note>
          <note>
            Herr talman! Jag vill gärna veta vad Lena Hjelm-
          </note>
          <note>
            Wallén grundar det på. Vårt parti och flera andra partier har
            haft omfattande kontakter med t.ex. Stiftelsen för mänskliga rättigheter
            i Turkiet. I februari hade vi besök av dess generalsekreterare
            Okan Akhan och flera andra framträdande medlemmar i den stiftelsen.
          </note>
          <note>
            Vi frågade naturligtvis dem till råds. Vi frågade: Hur ser ni
            på frågan om en tullunion? Är det rätt sätt att hävda att Turkiet
            inte skall komma in just nu?
          </note>
          <note>
            Svaret var entydigt. EU skall självfallet hävda att
          </note>
          <note>
            Turkiet inte kan komma in för närvarande när de inte uppfyller
            de grundläggande mänskliga kraven.
          </note>
          <note>
            I mars hade vi här i riksdagen också besök av Mizamethin Toguç
            som är en f.d. parlamentsledamot som sedan de uppmärksammade domarna
            i december lever i exil. Vi frågade även honom till råds hur han
            tyckte att vi parlamentariker i Sverige skall agera.
          </note>
          <note>
            Även där fick vi samma råd. Låt inte Turkiet komma med i tullunionen
            utan att de visar att de i handling och inte i ord är beredda
            att agera för mänskliga rättigheter i Turkiet.
          </note>
          <note type="speaker">
            Anf. 4 BERNDT EKHOLM (s)
          </note>
          <note>
            Herr talman! Först vill jag tacka för ordet.
          </note>
          <note>
            Jag har haft möjlighet att resa i det här området, och vill därför
            knyta an till en del egna erfarenheter. Utifrån de erfarenheterna
            och utifrån en hel del kontakter, som många av oss har haft, torde
            det stå helt klart att den regim som finns i Turkiet i dag är
            grym, och inget annat ord kan beskriva den. Den är visserligen
            tillsatt i en politisk situation som är mycket besvärlig, men
            det rättfärdigar ingalunda det sätt på vilket denna regim hanterar
            framför allt landets minoriteter.
          </note>
          <note>
            Minoriteterna är många. Kurderna är den största gruppen, men
            det finns också många andra minoriteter. I en av interpellationerna
            tas t.ex. upp det assyriska folkets situation. Via kontakter med
            advokater, med olika organisationer för mänskliga rättigheter,
            bl.a. den som Eva Zetterberg nyss omtalade här, med läkare i Istanbul
            och i Diyarbakir, som är en stad i sydöstra Turkiet i krigsområdet
            - för det kan man väl kalla för krigsområde just nu - med den
            grekiske patriarken och många andra religiösa ledare kunde jag
            på plats få helt klart för mig att minoriteterna behandlas oerhört
            illa, inte minst den kristna minoriteten. Det är faktiskt så också
            i Istanbul.
          </note>
          <note>
            Jag tycker att den turkiska regeringen var övertydlig. I kontakterna
            med utrikesdepartementet i Turkiet och framför allt i kontakterna
            med vice talmän i parlamentet framkom bara ett besked. Utrikesdepartementets
            besked var möjligen något mer nyanserat.
          </note>
          <note>
            Beskedet var att det bara finns en lösning för Turkiet, och det
            är en militär lösning. Det gäller att utradera
          </note>
          <note>
            PKK och de andra grupper som möjligen kan finnas i
          </note>
          <note>
            Turkiet och som använder sig av våld för att försvara vad de
            tycker vara sina rättigheter.
          </note>
          <note>
            Det är många grupper som inte använder sig av våld för att försvara
            sitt sätt att leva. Den assyrisksyrianska gruppen är en sådan
            grupp som så att säga vänder den andra kinden till. Tacken för
            mödan är i praktiken att dessa människor måste fly från Turkiet.
          </note>
          <note>
            De har inget acceptabelt skydd någonstans i Turkiet och särskilt
            inte i sina egna hemtrakter. Som vi hörde har denna folkspillra
            nu minskat i antal till färre än 2
          </note>
          <note>
            000 människor från att på 1960-talet ha varit 70 000.
          </note>
          <note>
            Går vi längre tillbaka i historien var de ett 100 000-
          </note>
          <note>
            tal. Vi kan låta oss påminnas något om den historia som detta
            område har haft tidigare, under första världskriget, med utrotning
            av kristna grupper: armenier, assyrier osv.
          </note>
          <note>
            Det är ingen vacker bild. Det som gör situationen så bekymmersam
            är naturligtvis att man också ger sig på parlamentariker som uttrycker
            fria åsikter som inte anses stå i överensstämmelse med Turkisk
            lag. Detta gäller naturligtvis det parlamentarikerna uttrycker
            om den kurdiska situationen. Man har, som alla känner till, fängslat
            ett antal parlamentariker.
          </note>
          <note>
            Jag tycker att en sådan här situation måste fördömas med kraft.
            Det finns ingen möjlighet att lägga fingrarna emellan när en regim
            som försöker tillhöra det demokratiska västerlandet - och har
            en viss form av demokrati, även om den inte är total - uppträder
            på det här sättet. Det är mycket farligt om vi från de europeiska
            staterna och från andra staters sida inte talar i klartext, därför
            att det kommer att tas till intäkt från Turkiets sida för att
            man skall kunna fortsätta att hantera minoriteter på detta sätt.
          </note>
          <note>
            Här har jag en fråga till utrikesministern: Hur ser utrikesministern
            på det språk som man behöver använda i kontakterna med Turkiet?
            Jag har inget emot dialoger, men på vilket sätt skall man tala
            med Turkiet för att få dem att förstå att det som pågår i deras
            land är avskyvärda handlingar?
          </note>
          <note>
            Den assyriska gruppen är kanske den som sitter allra mest i kläm.
            Det är väldigt få assyrier kvar i sydöstra Turkiet, och de har
            ingen som bevakar deras rättigheter. Det är tyvärr också så att
            de kommer i kläm mellan PKK, militären och Hisbollah.
          </note>
          <note>
            De har egentligen inte något skydd. Det gäller även om de flyr
            från området eller sina jordegendomar. Det framgår också av interpellationen.
          </note>
          <note>
            Jag skulle vilja fråga utrikesministern på vilket sätt som regeringen
            kan medverka till att stärka skyddet för assyrierna i det område
            som de nu finns i i sydöstra Turkiet.
          </note>
          <note>
            Det är angeläget att se på situationen i Istanbul.
          </note>
          <note>
            Enligt de uppgifter som jag kunde få fram när jag besökte Istanbul
            torde det stå helt klart att den kristna gruppen i alla fall är
            satt under en mycket hård press.
          </note>
          <note>
            Det gäller skolor, socialt skydd och över huvud taget möjligheterna
            att agera i samhället. I de rapporter som har kommit under senare
            tid har man kunnat se att läget har skärpts.
          </note>
          <note>
            Jag skulle vilja fråga utrikesministern på vilket sätt Sverige
            kan medverka till att stärka rättigheterna för minoriteter i Istanbulområdet.
          </note>
          <note type="speaker">
            Anf. 5 RAGNHILD POHANKA (mp)
          </note>
          <note>
            Herr talman! Jag tackar för att utrikesministern lämnat ett så
            tydligt och utförligt svar på Eva Zetterbergs och Fanny Rizells
            interpellationer. Det är lättare för människor i exil att yttra
            sig fritt än vad mänskliga rättighets-organisationer kan för de
            är förföljda i
          </note>
          <note>
            Turkiet.
          </note>
          <note>
            När det gäller de olika sätten att arbeta menar jag att det finns
            ett mellanting med påtryckningar, dialog, samarbete på de områden
            där vi kan samarbeta. Det är alltså inte bara fråga om isolering
            eller inlemmande i unionen. Jag tycker att det är väldigt allvarligt
            att man ens tänker på att ta in ett land som har det här sättet
            att behandla sina medborgare. Jag har ingenting emot en förlängning
            av tiden för behandling av frågan, att man tar upp frågan på nytt.
            Men då måste man ställa oavvisliga krav och se om de uppfylls.
            Turkiet har under alla år lovat och sagt att en demokratisering
            pågår. Men vi har inte sett någonting annat än ett ytterligare
            förvärrande av situationen.
          </note>
          <note>
            Jag tackar också för att man fördömer intåget i norra Irak. Europaparlamentet
            har sagt nej, men inte utrikesministrarna och kommissionen. Man
            talar alltså med kluven tunga. Med ena handen arbetar man för
            en tullunion och med den andra avkräver man saker.
          </note>
          <note>
            Man smeker med ena handen och slår med den andra.
          </note>
          <note>
            Jag tycker att det är viktigt att det åker en delegation till
            Turkiet.
          </note>
          <note>
            På tal om förtrycket av minoriteter vill jag även tala om åsiktsmotståndare
            och fackföreningsmedlemmar. De har en oerhört svår situation i
            Turkiet. Det talas om den nya konventionen inom ramen för Europarådet.
            Men vi har redan en konvention som gäller urbefolkningar, ILO
            169 som jag inte kan låta bli att nämna och som jag tycker att
            Sverige borde underteckna.
          </note>
          <note>
            Vidare vill jag tacka för beskedet vad gäller vapenhandeln. Det
            är positivt att vi inte skall ha någon sådan. I Newsweek den 17
            april berättas det om att
          </note>
          <note>
            Turkiet går in med 35 000 man. Det gjordes två dager senare,
            men det stod om det redan den 17 april i tidningen. Detta understöddes
            med stridsflyg. Tidningen liknar detta vid "a bull in a chinashop",
            eller som vi säger en elefant i en porslinsbutik. Det var med
            sådan kraft man gick in där.
          </note>
          <note>
            USA har mot allt sunt förnuft visat stor förståelse för denna
            invasion i ett annat land. Där har Sverige varit tydligt åt motsatt
            håll. USA och Turkiet har bytt officiella besök. Holbrooke och
            Ciller byter visiter.
          </note>
          <note>
            USA har bestämt sig för att vara mindre kritiskt än
          </note>
          <note>
            Europa. Dock vill USA ej acceptera permanent närvaro i en turkisk
            säkerhetszon på andra sidan av den egna gränsen.
          </note>
          <note>
            Problemen i norra Irak, Kurdistans södra del, kan vi inte gå
            in på i dag. Jag vill endast nämna att området är hotat, i söder
            av Saddams trupper, i öster av
          </note>
          <note>
            Iran och i norr av 35 000 militärer från Turkiet samt dessutom
            av inbördes strider mellan de två största partierna KDP och PUK
            med Barzani respektive
          </note>
          <note>
            Talabani som ledare.
          </note>
          <note>
            Jag vill nämna litet om den parlamentarikerresa i norra Irak
            som f.d. riksdagsledamoten Berith Eriksson och riksdagsman Gustaf
            von Essen deltog i under påsklovet.
          </note>
          <note>
            Sedan den 19 april befinner sig alltså denna
          </note>
          <note>
            35 000 man starka turkiska armé i de norra delarna av irakiska
            Kurdistan. Det officiella målet för denna militära aktion sägs
            vara att rensa området från PKK
          </note>
          <note>
            och förstöra dess baser där. Från mycket säkra källor fick vi
            information om att PKK har haft flera stora baser i detta område
            men att PKK-gerillan strax innan den turkiska invasion inledde
            sin invasion hade lämnat sina baser och gått över till Iran och
            Syrien och även spritt sig bland den kurdiska befolkningen i irakiska
            Kurdistan. Det finns alltså mycket få
          </note>
          <note>
            PKK:are i det område där den turkiska armén nu opererar.
          </note>
          <note>
            Å andra sidan har vi tagit del av flera ögonvittnesrapporter
            från utländska biståndsarbetare och uppgifter från den kurdiska
            administrationen om flera mycket grova övergrepp - tortyr, misshandel
            och mord på civilbefolkningen från de turkiska soldaternas sida.
            Bl.a. har bestialiska mord på sju kurdiska fåraherdar förövats.
            Detta fall har dokumenterats mycket väl, och det finns ögonvittnen
            till att turkiska soldater utförde morden.
          </note>
          <note>
            Vi har också fått uppgifter om att turkiska trupper förstört
            flera byar och tvingat deras befolkningar att fly från området.
            Kurdiska nationalförsamlingen och samtliga kurdiska partier har
            protesterat mot den turkiska arméns inmarsch. Mot bakgrund av
            att kurderna själva inte vågar trotsa sin mäktiga granne anser
            vi att en delegation från EU eller EU-parlamentet bör komma till
            området.
          </note>
          <note>
            Det här är alltså vad turkarna gör mot kurderna i
          </note>
          <note>
            Irak. De angriper där för det mesta civilbefolkningen.
          </note>
          <note>
            I den svaga kurdiska staten, som försöker repa sig och få till
            stånd demokrati, är man nu hotad från alla håll, och till detta
            bidrar Turkiet. Mellan 25 000 och
          </note>
          <note>
            35 000 man har satts in i kriget mellan kurderna och turkiska
            Kurdistan. I östra Turkiet har nu 2 500 byar tömts och ofta jämnats
            med marken.
          </note>
          <note>
            Invånarna hotas och flyr. Om de vill stanna tvångsdeporteras
            de. Till slut hamnar de i slummen i de större städerna utan arbete,
            bostad och skola för sina barn. De lever på samhällets nedersta
            trappsteg.
          </note>
          <note>
            Dessutom fortsätter förföljelserna och trakasserierna även när
            de har kommit till slummen.
          </note>
          <note>
            Situationen i östra Turkiet, en del av kurdernas land, har diskuterats
            i parlamentets MR-grupp.
          </note>
          <note>
            - Jag fortsätter mitt anförande senare. Jag har litet kvar innan
            jag kommer till mina frågor.
          </note>
          <note type="speaker">
            Anf. 6 ULF BJÖRKLUND (kds)
          </note>
          <note>
            Herr talman! Jag skall inte så mycket gå in på detaljer utan
            koncentrera mig på några kanske mindre men nog så viktiga frågor.
          </note>
          <note>
            Utrikesministern nämner i sitt svar att det är samarbetsvägen
            och dialogen som gäller, och det är naturligtvis alltid bra att
            ha en dialog, att försöka samarbeta för att stärka de demokratiska
            krafterna i Turkiet.
          </note>
          <note>
            Det har här ställts två frågor. Eva Zetterberg efterlyser konkreta
            åtgärder för att påverka Turkiet att garantera mänskliga rättigheter.
            Fanny Rizell ställer frågan: Hur kan Sverige stödja Turkiets inhemska
            MR-
          </note>
          <note>
            organisationer? Jag tar för givet att utrikesministern känner
            till HRFT, Human Rights Foundation of
          </note>
          <note>
            Turkey, och har haft kontakter med den organisationen. Dessutom
            har säkerligen den svenska stödkommittén för mänskliga rättigheter
            i Turkiet varit i kontakt med Utrikesdepartementet.
          </note>
          <note>
            Stiftelsen för mänskliga rättigheter i Turkiet är en organisation
            som kanske framför allt kämpar med behandling av tortyroffer.
            Tortyr sägs tydligen officiellt, åtminstone från turkiskt regeringshåll,
            inte förekomma i Turkiet. Stiftelsen bildades 1990 och har sedan
            det året drivit tre rehabiliteringscentrum, ett i
          </note>
          <note>
            Ankara, ett i Izmir och ett i Istanbul. Ett sådant centrum har
            också nyligen startats i Adana. Målet är att dra i gång ett centrum
            för tortyroffer i det område där det kanske är som värst, nämligen
            i Diyarbakir.
          </note>
          <note>
            Huvudarbetsuppgifterna är att rehabilitera tortyröverlevande
            och dokumentera brott mot mänskliga rättigheter i Turkiet. Man
            ansvarar också för uppbyggandet av ett informations- och dokumentationscentrum
            inriktat på efterlevnaden av de mänskliga rättigheterna.
          </note>
          <note>
            Från svenskt håll har SIDA lämnat ekonomiskt bistånd avsett att
            hjälpa till att utveckla dessa centrums rehabiliteringsmöjligheter.
            Biståndet har bedrivits åren 1992/93, 1993/94 och 1994/95 och
            har kostat 1,6 miljoner kronor per år, alltså en mycket blygsam
            summa.
          </note>
          <note>
            Jag vill ställa en fråga till utrikesministern. Jag har hört
            ryktas att den nya regeringen skall ändra direktiven till SIDA
            för användningen av MR-anslaget. Kan detta verkligen vara riktigt?
            Om dialog och samarbete skall gälla och om man skall ge hjälp
            för att stärka de lokala demokratiska krafter som verkligen finns
            i
          </note>
          <note>
            Turkiet, är det då inte lämpligt att fortsätta stödet till just
            denna organisation? Jag väntar med spänning på att höra om det
            verkligen är så att regeringen tänker ge nya signaler.
          </note>
          <note type="speaker">
            Anf. 7 MARIANNE ANDERSSON (c)
          </note>
          <note>
            Herr talman! Situationen i Turkiet, både när det gäller invasionen
            i Irak och när det gäller mänskliga rättigheter inne i Turkiet,
            har beskrivits mycket väl av dem som har varit uppe här tidigare,
            så jag skall inte gå in på den. Jag kan bara instämma i vad som
            har sagts.
          </note>
          <note>
            Utrikesministern säger i sitt svar angående Sveriges hållning
            till Turkiet och till tullunionen med EU
          </note>
          <note>
            att det finns två handlingsvägar, antingen samarbete eller isolering,
            och att samarbete är mycket bättre. Det instämmer jag naturligtvis
            i. Men jag instämmer inte i att samarbetet skall vara så villkorslöst
            som det på något sätt ändå verkar vara. I ett så avgörande skede
            som inför inträdet i en tullunion måste det gå att ställa mycket
            större krav, som måste uppfyllas innan man över huvud taget säger
            ja till ett sådant inträde. Viljan till att förbättra situationen
            tycks inte finnas i Turkiet, vilket framgår av invasionen i Irak.
            Tvärtom förvärras läget i stället.
          </note>
          <note>
            Vi som träffade den turkiske utrikesministern när denne var här
            för ett tag sedan kunde notera att viljan också då var mycket
            svag. Han talade litet välvilligt, men han tog inte ansvar för
            några av sina egna uttalanden, utan han hänvisade till att det
            var hans eget parti som tyckte så och så. Men han sitter faktiskt
            i en regering, och dennas politik verkade han över huvud taget
            inte ta något ansvar för. Jag tycker att det var fruktansvärt
            skrämmande.
          </note>
          <note>
            Dessutom framförde han också ett hot: Blir det inte någon tullunion,
            kommer relationerna till Grekland minsann att försämras. Jag tycker
            att det skulle vara oerhört skrämmande om man skulle falla undan
            för hotelser som framförs på detta sätt.
          </note>
          <note>
            Jag tycker att viljan i den här situationen är obefintlig. Vi
            måste ställa högre krav och villkora inträdet i en tullunion.
            Det får inte vara så att det internationella samfundet och internationella
            organisationer är så flata och litet handlingskraftiga att man
            egentligen låter alla skurkar i världen få rätt. Situationen liknar
            de förödande förhållanden som vi kan se i f.d.
          </note>
          <note>
            Jugoslavien, där egentligen ingen kan göra någonting.
          </note>
          <note>
            Det är samma sak med Turkiet.
          </note>
          <note>
            På något sätt måste vi komma fram till en situation där man verkligen
            kan åstadkomma förbättringar. Jag vill därför fråga utrikesministern:
            Är utrikesministern beredd att ställa specifika krav på att läget
            i Turkiet skall förbättras innan man säger ja till ett inträde
            i tullunionen, och vilka krav skulle det i så fall vara?
          </note>
          <note>
            Det var intressant att notera det som i dag rapporteras i Svenska
            Dagbladet och även i Dagens Nyheter om att den parlamentariska
            församlingen i Europarådet, som i mycket stor utsträckning arbetar
            med mänskliga rättigheter, har uppmanat Ministerkommittén att
            avstänga Turkiet, om det inte drar tillbaka sina trupper från
            Irak. Detta föranledde några turkiska parlamentsledamöter att
            förklara att de skulle avbryta förbindelserna med Europarådet.
            Det finns från dem över huvud taget ingen vilja att förbättra
            situationen.
          </note>
          <note>
            Det är ytterligare ett bevis på att det faktiskt gäller att vara
            väldigt tuff.
          </note>
          <note>
            Turkiets premiärminister säger att fundamentalismen kommer att
            breda ut sig om Turkiet inte kommer med i tullunionen. Det är
            säkert så att fundamentalismen håller på att breda ut sig, men
            jag undrar om man ändå inte kan ställa krav. Jag vet inte om det
            är fundamentalisterna som hotar de mänskliga rättigheterna mest.
            De hotas även utan fundamentalism i Turkiet.
          </note>
          <note>
            Anf. 8 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Herr talman! Om man i Turkiet verkligen lyssnar på Sverige -
            nu kan vi tala om Sverige i sin helhet,
          </note>
          <note>
            Eva Zetterberg - märker man att praktiskt taget riksdagens alla
            partier - bara ett saknas - deltar i en riksdagsdebatt och att
            inställningen är alldeles entydig.
          </note>
          <note>
            Då borde Turkiet faktiskt ta intryck.
          </note>
          <note>
            Läget i Turkiet vad gäller mänskliga rättigheter är oacceptabelt.
            Vi är överens om det, liksom vi är överens om att den militära
            inventionen i norra Irak var oacceptabel.
          </note>
          <note>
            Hur skall man förmå ett land att förändra en sådan här negativ
            inriktning? Jag tror att man måste visa tydlighet och fasthet
            och uttala sig ofta. Då är debatter i parlament viktiga. Det är
            också ett sätt att få detta uttalat. Därför välkomnar jag denna
            debatt.
          </note>
          <note>
            Jag är glad att vi kan vara överens om att isolering inte är
            en framkomlig väg. Vi måste tro på våra arguments bärighet och
            på dialogen.
          </note>
          <note>
            Det skall inte alls vara ett villkorslöst accepterande av vad
            som sker i Turkiet, Marianne Andersson, utan precis tvärtom. Vi
            vill föra dialog för att kunna övertyga och påverka.
          </note>
          <note>
            Vi vill påverka dem som har den politiska makten i parlament
            och i regering, men också genom dessa ord ge stöd åt de demokratiska
            krafterna både i och utanför parlament och regering. Vi vill stödja
            dem generellt i deras kamp i Turkiet och på andra håll.
          </note>
          <note>
            Jag delar också uppfattningen att man känner en frustration eftersom
            man ser så lite av en positiv utveckling. Ändå skall vi inte låta
            bli att se det som faktiskt händer, som också kan vara positivt.
          </note>
          <note>
            Den turkiska regeringen håller på att förändra konstitutionen
            från militärdiktaturens tid. Det går alldeles för långsamt. Man
            borde gå mycket snabbare.
          </note>
          <note>
            Man går paragraf för paragraf, och det går väldigt långsamt.
            Det borde gå snabbare, men det var ändå på gång. Jag hoppas att
            det är på gång. Vi måste stödja detta ytterligare.
          </note>
          <note>
            Hur kan vi då gå till väga? Jag menar att Europeiska unionens
            arbete med tullunion är en process som vi kan utnyttja i detta
            sammanhang. Det går att påverka genom ett avtal som egentligen
            handlar om handel.
          </note>
          <note>
            Vi vet att den ekonomiska och sociala situationen i
          </note>
          <note>
            Turkiet utvecklas bättre ju friare handeln är. Det har naturligtvis
            också fördelar för EU-länderna.
          </note>
          <note>
            I grunden av detta ligger att vi tror att ett brott med en negativ
            ekonomisk och social utveckling, som vi nu kan se i Turkiet, också
            är bra för respekten för mänskliga rättigheter. Det är den ena
            delen.
          </note>
          <note>
            Den andra mycket större delen rör själva processen. Turkiet vill
            gärna ha detta handelsavtal. Eftersom man vill det har vi möjlighet
            att under processen föda in mer av påverkan och krav vad gäller
            respekten för mänskliga rättigheter.
          </note>
          <note>
            Jag har varit med om många möten om denna fråga i EU. Inte ett
            enda av dem har passerat utan att frågan om mänskliga rättigheter
            har kommit upp -
          </note>
          <note>
            varken när EU-ministrarna diskuterat hur vi skall vrida och vända
            på processen eller i vår direkta dialog med Turkiet.
          </note>
          <note>
            Man kan alltid diskutera när man skall fatta principbeslutet.
            Det fattades den 6 mars. Just nu kan man säga att det var väldigt
            olyckligt, eftersom Turkiet bara ett par dagar senare fattade
            beslut om militär invasion i norra Irak. Jag tror inte att samma
            beslut hade fattats några dagar efter.
          </note>
          <note>
            Hur som helst vet vi att det är ett principbeslut.
          </note>
          <note>
            Det skall följas av en behandling i parlamentet. Europaparlamentet
            har full möjlighet att säga nej. Då blir det ingenting.
          </note>
          <note>
            Även om Europaparlamentet skulle säga ja skall frågan tillbaka
            såväl till kommissionen som till ministerrådet. Ministerrådet
            måste fatta ytterligare ett beslut, och detta beslut måste vara
            enhälligt. Så är alltså situationen.
          </note>
          <note>
            Vi har frågan i vår hand. Vi kan fortsätta påverka aktivt vad
            gäller respekt för mänskliga rättigheter. Det gäller naturligtvis
            kurder, som vi har talat mycket om här i dag, men det gäller också
            de andra minoriteterna. Det är ingen skillnad. De kristna i Turkiet
            har det ofta väldigt svårt. De ingår också i denna diskussion.
          </note>
          <note type="speaker">
            Anf. 9 FANNY RIZELL (kds)
          </note>
          <note>
            Herr talman! Det är viktigt att FN:s konventioner efterlevs.
            Vi ställer stora förhoppningar till den arbetsgrupp som har tillsatts.
          </note>
          <note>
            Men dagens situation är sådan att egendom konfiskeras, kyrkor
            bränns, flyende kurders och assyriers egendomar övertas av andra
            med regeringens tysta acceptans. Man har svårt att få jobb om
            man tillhör en av minoriteterna. Byar bränns. Advokater och parlamentariker
            tystas.
          </note>
          <note>
            Rapporter om detta, hemliga och offentliga, har kommit till vår
            kännedom undan för undan i flera år nu.
          </note>
          <note>
            Borde inte detta ha ingått i den dialog som Sveriges regering
            förde innan beslutet om att säga ja till en tullunion fattades?
            Skall vi vänta på arbetsgruppens rapport? Skall vi i så fall vänta
            med tullunionen? Det kan inte vi besluta, men vi måste få det
            i rätt ordning.
          </note>
          <note>
            Vi kan inte få rapporten när unionen redan är ett faktum.
          </note>
          <note>
            Jag tycker att detta gör det väldigt allvarligt. Det gäller en
            tullunion - ett handelsavtal. I ett handelsavtal har man rätt
            att ställa krav. Man sätter ett pris. Jag tycker att en del av
            priset för tullunionen borde vara mycket klart definierade krav
            vad gäller mänskliga rättigheter.
          </note>
          <note>
            Vi kanske inte kan uppnå allt vi önskar, men jag tycker att det
            skulle vara av oerhört stor betydelse att se en rättning i leden
            i Turkiet.
          </note>
          <note>
            Jag frågar i min interpellation vilka krav Sverige tänker ställa
            på Turkiet vad gäller mänskliga rättigheter. Omedelbart inställer
            sig nästa fråga: Vad tänker
          </note>
          <note>
            Sverige göra om dessa krav inte uppfylls?
          </note>
          <note>
            Jag ställer stora förhoppningar till att det europeiska parlamentet
            säger nej. Jag hoppas att Sveriges
          </note>
          <note>
            EU-delegation får sådana impulser från EU-nämnden och från regeringen
            att man säger nej så länge frågan inte är tillfredsställande löst.
          </note>
          <note>
            Jag upprepar att jag inte tycker att vi skall ställa orimliga
            krav, men vissa krav måste ha uppfyllts. Det innebär inte att
            man isolerar landet. Jag tycker inte att man skall göra det. Man
            skall ställa höga krav och under tiden försöka föra en dialog.
            Det tror jag är möjligt.
          </note>
          <note>
            Alla de här olika grupperna har olika behov och olika önskemål.
            Vi konfronteras med olika grupper.
          </note>
          <note>
            Vi har här i Sverige haft besök av många regeringsoch riksdagsledamöter.
            Jag tycker att det är svårt att värdera allt det som de säger.
            Men sammantaget blir bilden ändå att det inte är bra i Turkiet
            i dag.
          </note>
          <note type="speaker">
            Anf. 10 EVA ZETTERBERG (v)
          </note>
          <note>
            Herr talman! Lena Hjelm-Wallén talar om att vi inte skall isolera
            och använda påtryckningar. Hon tar den här debatten som ett exempel
            och säger att Turkiets regering borde lyssna. Jag ställer mig
            litet frågande till hur mycket man lyssnar.
          </note>
          <note>
            Lena Hjelm-Wallén tog själv upp att EU har ingått en principöverenskommelse
            om en tullunion mellan
          </note>
          <note>
            EU och Turkiet. Bara några dagar efter det att man i
          </note>
          <note>
            EU behandlade denna fråga invaderade Turkiet norra
          </note>
          <note>
            Irak. Jag tycker att de ord som Lena Hjelm-Wallén använder i
            svaret, både i dag och vid en tidigare frågestund, nämligen att
            det är "anmärkningsvärt" eller
          </note>
          <note>
            "ser med oro" verkligen inte är tilltagna i överkant.
          </note>
          <note>
            Det handlar om grova kränkningar av mänskliga rättigheter och
            om invasion i andra länder. Jag tror därför att möjligheten att
            påverka Turkiet den vägen är mycket liten.
          </note>
          <note>
            Däremot utgör deras eget önskemål, att träda in i en tullunion,
            ett utmärkt exempel där man faktiskt kan sätta press. Fanny Rizell
            m.fl. har påpekat att man kan ställa vissa konkreta krav för att
            Turkiet skall kunna få ingå i tullunionen. Jag tycker att Sverige
            har varit mycket otydligt i den frågan. Vi måste kunna begära
            mer.
          </note>
          <note>
            Jag vill också ta upp frågan om hur vi kan påverka mer. Ett sätt
            är att ge ett mycket aktivt och konkret stöd till dem som faktiskt
            jobbar inne i Turkiet med mänskliga rättigheter. Ulf Björklund
            talade om den stiftelse som är mycket aktiv och som utför ett
            oerhört seriöst och bra arbete, dokumenterar det som sker och
            ger tortyroffer behandling. Denna stiftelse har hittills fått
            en mycket blygsam summa från Sverige - 1,6
          </note>
          <note>
            miljoner. Inte ens den här blygsamma summan kan man vara säker
            på i dag.
          </note>
          <note>
            Jag vill upprepa den fråga som Ulf Björklund inte fick svar på.
            Vad tänker regeringen göra för att åtminstone garantera detta?
          </note>
          <note>
            Jag vill också bara kommentera frågan om vapenexporten, som jag
            hade med som en sista fråga. Jag är naturligtvis glad över att
            det inte har förekommit någon export vare sig under 1994 eller
            1995. Det är en självklarhet för oss alla att det vore mycket
            olämpligt. Av ministerns svar på interpellationen kan man få intrycket
            att det är otänkbart, att det aldrig skulle förekomma. Men vi
            som har läst skrivelserna om krigsmateriel vet att det under 1993,
            det är inte så länge sedan, faktiskt förekom export av krigsmateriel
            för strid från Sverige. Jag tycker därför inte att frågan är helt
            tagen ur luften.
          </note>
          <note>
            Herr talman! Jag tycker att de olika initiativ som
          </note>
          <note>
            Lena Hjelm-Wallén nämner i svaret - en delegation från OSSE,
            att man inom FN på olika sätt har tagit upp de här frågorna, en
            parlamentarikerdelegation -
          </note>
          <note>
            självfallet är bra, men det är helt otillräckligt.
          </note>
          <note type="speaker">
            Anf. 11 BERNDT EKHOLM (s)
          </note>
          <note>
            Herr talman! Det har sagts många kloka ord, både av utrikesministern
            och förmodligen också av oss debattörer. Vi får hoppas det. Jag
            skulle vilja säga något ytterligare om assyriernas situation.
          </note>
          <note>
            De utgör visserligen en liten folkspillra just i
          </note>
          <note>
            Turkiet och är strängt taget mycket marginaliserad nu.
          </note>
          <note>
            Vi skall dock komma ihåg att det i Irak finns 1,5-2
          </note>
          <note>
            miljoner assyrier, i Syrien 0,5 miljon och i Iran kanske 50 000.
            Sammantaget rör det sig om en ganska stor grupp i det här området.
            Därtill kommer att ungefär 1 miljon assyrier lever i exil, varav
            kanske
          </note>
          <note>
            40 000-50 000 i Sverige. Det är således en grupp av betydande
            storlek.
          </note>
          <note>
            Till skillnad från åtminstone delar av den kurdiska gruppen kräver
            de inte en statsbildning. Assyrierna är beredda att leva i de
            länder som de nu befinner sig i -
          </note>
          <note>
            dock med sina etniska minoritetsrättigheter. Villkoren i sydöstra
            Turkiet för den här gruppen - jag talar nu bara om assyrierna
            - innebär att den i praktiken är mer eller mindre rättslös.
          </note>
          <note>
            Assyrierna kommer i kläm mellan olika grupper, och den turkiska
            staten bryr sig egentligen inte om att skydda dem. Tyvärr är situationen
            i Istanbul inte heller bra. Även om man kanske inte skall använda
            ordet "förtryck" blir de praktiska konsekvenserna liknande ett
            förtryck. De kan inte leva ut sina mänskliga rättigheter. De vidkänns
            begränsningar på olika sätt. Trakasserier och hot förekommer.
            Det kanske inte är så konstigt att det också blir problem i Istanbul,
            eftersom det är ett kristet folk som lever i ett utpräglat muslimskt
            område.
          </note>
          <note>
            Eftersom den turkiska regeringen medvetet har drivit en politik
            som innebär att man vill att assyrierna skall flytta från det
            här krigsområdet till andra delar av Turkiet, är situationen som
            den är. Den blir uppenbart kraftigt diskriminerande.
          </note>
          <note>
            Jag har också läst uppgifter om att det finns svårigheter med
            att påtala brott mot de mänskliga rättigheterna och att den turkiska
            lagen skulle innebära begränsningar i det avseendet.
          </note>
          <note>
            Slutligen vill jag nämna några ord om den här dialogen. Jag tycker
            att det i grunden är riktigt att man försöker få till stånd en
            dialog även genom en tullunion. Men det är klart att man känner
            sig ytterst osäker över om det kommer att fungera eller inte.
          </note>
          <note>
            Jag vill återupprepa några frågor som de andra debattörerna har
            ställt här. Vilka villkor finns i avtalet när det gäller MR-området?
            Vilka villkor kommer att gälla när avtalet väl har trätt i kraft.
            Vad händer om villkoren inte uppfylls? Hur kan det då hanteras?
            Kan man då bryta avtalet? Hur starkt är avtalet på just
          </note>
          <note>
            MR-området? Jag har inte riktigt fått det klart för mig.
          </note>
          <note>
            Det tycker jag är oerhört viktigt. Det avgör våra möjligheter
            att från svensk sida driva MR-frågorna inom ramen för avtalet.
            Det vore bra om vi hade kunnat få ett klarläggande på den punkten.
          </note>
          <note type="speaker">
            Anf. 12 RAGNHILD POHANKA (mp)
          </note>
          <note>
            Herr talman! Först vill jag bara säga att invasionen ägde rum
            den 19 mars och inte den 19 april som jag felaktigt sade.
          </note>
          <note>
            Man måste se till både historien och framtiden.
          </note>
          <note>
            Historien visar att de inte alls bryr sig om någonting som de
            har kommit överens om. Man undertecknade konventionen mot tortyr
            den 2 februari 1989, men det har inte hänt någonting. Man måste
            alltså se till både historien och framtiden för att få reda på
            det. De får allt först visa att de är trovärdiga. Hittills har
            de bara visat motsatsen.
          </note>
          <note>
            Jag undrar om utrikesministern är beredd att kräva att man kommer
            till förhandlingsbordet när det gäller den största konflikten
            - konflikten mellan kurderna och turkarna, regeringen. I annat
            fall kan man nog aldrig lösa det här. Konflikten håller på att
            bli av samma dignitet som Palestinakonflikten. Kan utrikesministern
            tänka sig att ställa de här kraven och först se om de efterlevs
            innan Sverige tar slutgiltig ställning angående unionen? Beslut
            måste kunna ändras om verkligheten ändras, och det har den gjort
            sedan beslutet fattades genom invasionen.
          </note>
          <note>
            Det finns en MR-grupp i parlamentet i Turkiet som har tillsatt
            en kommitté för att undersöka förhållandena. Kommittén kom fram
            till att de flesta övergreppen och morden utförts av statens olika
            maktorgan - soldater, MIT och andra grupper. MR-gruppen i parlamentet
            godkänner inte rapporten, eftersom skulden till så stor del ansågs
            vara statens. Ordföranden i kommittén avgick, eftersom rapporten
            inte togs på allvar.
          </note>
          <note>
            Terroristlagen § 8 säger att ingen kan yttra sig skriftligt eller
            muntligt över situationen i östra Turkiet ej heller demonstrera.
            På det här sättet tystas all opposition, bl.a. den kände författaren
            Yasar Kemal har gripits enligt denna paragraf. Rätta vägens parti
            i
          </note>
          <note>
            Turkiet stöder den här paragrafen i terroristlagen.
          </note>
          <note>
            Man använder som sagt fortfarande tortyr systematiskt.
          </note>
          <note>
            Utrikesministern förordar en tullunion med ett land med inbördeskrig
            och denna massiva kränkning av mänskliga rättigheter. Dessutom
            har Turkiet invaderat delar av ett grannland.
          </note>
          <note>
            Jag träffade utrikesminister Karayalcin när han var här. Vi träffade
            även representanter för organisationen för mänskliga rättigheter
            när de var här. Jag träffade också och lyssnade på parlamentariker
            från det turkiska parlamentet när de var här. Jag har ganska mycket
            information.
          </note>
          <note>
            Jag har här en artikel som jag nu inte hinner läsa något ifrån
            - Lugnens fälttåg av Yasar Kemal i der
          </note>
          <note>
            Spiegel. Efter att ha läst den artikeln förstår jag att med den
            inställning man har i Turkiet är det inte alls konstigt att man
            har fängslat honom. Det är en svidande kritik av de lögner, det
            förtryck, den invasion och det blodiga krig som förs mot landets
            egna invånare. Han säger att det är det mest barbariska krig som
            har förekommit i Turkiet. Det ryktas om att kriget bl.a. har gjort
            2,5 miljoner kurder till flyktingar i sitt eget land.
          </note>
          <note type="speaker">
            Anf. 13 ULF BJÖRKLUND (kds)
          </note>
          <note>
            Herr talman! Jag har förståelse för om utrikesministern inte
            kan besvara alla frågor när ett sådant här stort gäng kommer med
            både det ena och det andra på en gång.
          </note>
          <note>
            Detta med att påverka Turkiet, så att det blir ett perfekt MR-land
            är naturligtvis inte så lätt. Det sker inte över en natt. Kampen
            måste ske på många fronter. Att få ett land att lyssna är naturligtvis
            ett långsiktigt opinionsarbete. Det handlar också om att nå gräsrötterna,
            att stärka de lokala, demokratiska krafterna och att höja statusen
            på de MR-organisationer som arbetar seriöst i landet. Det finns
            en stiftelse,
          </note>
          <note>
            HRFT, som bl.a. arbetar med just information. Man vill dra i
            gång utbildning och radioverksamhet i Ankara just för att stärka
            MR-frågorna hos den lokala befolkningen.
          </note>
          <note>
            Jag var senast själv nere i Turkiet 1993 och 1994.
          </note>
          <note>
            Jag var bl.a. i Diayrbakir. Alla politiska partier vet att det
            är seriösa människor som jobbar. De har dessutom besökt oss. Allting
            tyder på att detta arbete är effektivt. Då måste man ställa sig
            frågan om 1,6 miljoner per år är för mycket. Man samarbetar dessutom
            med
          </note>
          <note>
            Svenska röda korsets avdelning när det just gäller att etablera
            dessa rehabiliteringscentrum. Det är Stockholmsavdelningen som
            är engagerad. Det var faktiskt ett nytt grepp när det gäller MR-frågor
            att stärka den här typen av organisationer bl.a. i Turkiet.
          </note>
          <note>
            Det är Diayrbakir, där behovet är som störst, som står på tur
            och de lokala opinionsbildande frågorna.
          </note>
          <note>
            Då kan det väl inte finnas nya signaler som omöjliggör för SIDA
            att dela ut pengar ur MR-anslaget till den här organisationen?
            Jag skulle mycket gärna vilja ha ett svar på den frågan. Annars
            får jag återkomma ännu en gång.
          </note>
          <note>
            Tack!
          </note>
          <note type="speaker">
            Anf. 14 MARIANNE ANDERSSON (c)
          </note>
          <note>
            Herr talman! Utrikesministern säger att hon tror på dialogen
            och på att kunna övertyga. Det vill vi, så klart, gärna tro på.
            Men erfarenheter visar att ord egentligen inte har någon effekt.
            I Europarådet har det pågått en ständig debatt om situationen
            i Turkiet. Det har uppenbarligen inte gjort något som helst intryck.
          </note>
          <note>
            Nu har Europarådet tappat tålamodet, vilket jag faktiskt tycker
            är ganska bra. Man visar att man inte finner sig i vad som helst.
          </note>
          <note>
            Man vill så mycket, och man vill tro. Men i det här fallet verkar
            det som om det inte fungerar. Utrikesministern säger också att
            hon hoppas och tror att konstitutionen håller på att förändras
            från en militärdiktatur till en mer demokratisk konstitution.
          </note>
          <note>
            Enligt de uppgifter som jag har fått är de förändringar som nu
            föreslås mer av kosmetisk natur och har ingen egentlig betydelse
            för de minoriteter som finns i
          </note>
          <note>
            Turkiet. Det är möjligt att man planerar någonting längre fram,
            men just nu är det inte så mycket bevänt med det.
          </note>
          <note>
            Utrikesministern säger också att vi skall utnyttja tullunionen
            som en process och att Turkiet vill ha handelsavtalet. Det är
            klart att man vill ha det. Det är
          </note>
          <note>
            Turkiets högsta önskan just nu. Jag menar att vi har möjlighet
            att ställa krav innan Turkiet kommer med.
          </note>
          <note>
            Man måste göra någonting. Något villkor måste Turkiet kunna uppfylla
            innan man får ett ja. Sedan måste man kunna gå vidare. Jag säger
            inte att Turkiet måste uppfylla alla de krav som vi kan ställa,
            men någonting positivt borde man kunna göra. Om Turkiet visar
            den goda viljan tycker jag att processen skall inledas och att
            man skall arbeta vidare. Men på något sätt ger vi alla skurkar
            och alla som inte bryr sig om mänskliga rättigheter rätt om vi
            låter dem komma med i inledningsprocessen utan att de först uppfyller
            vissa villkor.
          </note>
          <note>
            Anf. 15 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Herr talman! Först skall jag ta upp ordvalet, som
          </note>
          <note>
            Eva Zetterberg tar upp. Jag har många gånger, i officiella uttalanden
            och även här i riksdagen, tydligt sagt att jag anser att Turkiet
            bryter mot de mänskliga rättigheterna och att den militära interventionen
            i norra
          </note>
          <note>
            Irak är oacceptabel. Detta strider mot folkrättens principer
            om okränkbarhet av staters territorier. Detta är så klart och
            tydligt som det kan vara. Sedan kan man lägga till ytterligare
            förstärkningsord och adjektiv, men detta är budskapet, och det
            är alldeles entydigt.
          </note>
          <note>
            I den här repliken skall jag försöka hålla mig till det bilaterala,
            så att jag hinner svara på frågorna om det. Jag vill bara berätta
            om skälet till att vi betonar det multilaterala så starkt, vad
            vi kan göra inom EU
          </note>
          <note>
            när det gäller processen mot en tullunion liksom vad
          </note>
          <note>
            Europarådet och OSSE kan göra. Även om vi tycker att Sverige
            är ett betydelsefullt land är det klart att det när det gäller
            Turkiet betyder så mycket mer om alla
          </note>
          <note>
            Europas stater går samman och har en åsikt. Därför är det multilaterala
            arbetet så viktigt. Ibland får man kompromissa. Vi kan inte tro
            att alla skall tycka precis som vi. Därför blir det en del kompromissande,
            men man blir i allmänhet mycket starkare än om bara
          </note>
          <note>
            Sverige ställer upp. Vi försöker arbeta efter det.
          </note>
          <note>
            Jag vill tydligt säga att avtalet om en tullunion med EU är ett
            handelsavtal. Det finns insatt i ett sammanhang. I det sammanhanget
            har vi alla våra krav vad gäller mänskliga rättigheter. I detta
            avtal ingår också att man skall ha en kontinuerlig politisk dialog.
            Det skall alltså vara acceptabelt att EU har åsikter och får blanda
            sig i Turkiets inre angelägenheter t.ex. när det gäller mänskliga
            rättigheter. Det är det som är basen för detta.
          </note>
          <note>
            Nu skall jag då gå över till det bilaterala. Vad gör vi på det
            området? Även vi i Utrikesdepartementet träffar enskilda organisationer,
            oppositionsgrupper och MR-grupper av olika slag. Låt mig säga
            att jag har haft ett engagemang i Turkietfrågan och inte minst
            den kurdiska frågan långt innan jag blev utrikesminister. Jag
            har också besökt dessa områden, Diayrbakir, den turkisk-irakiska
            gränsen, Iran, Kurdistan osv. Det är alltså ingen ny fråga för
            mig.
          </note>
          <note>
            Vi tar emot dessa grupper. Bara att vi lyssnar till dem och tar
            in deras information och för in den i vårt tänkande är viktigt.
            Sedan stöds några MR-grupper direkt via SIDA med pengar. Det är
            ingen skillnad mellan den tidigare regeringens och den här regeringens
            direktiv till SIDA därvidlag. Det är SIDA som avgör vilka grupper
            stödet skall omfatta och hur det skall utformas.
          </note>
          <note>
            Jag tänker inom kort bjuda in representanter för dessa MR-grupper
            till en diskussion. Det gör jag för att ytterligare förstärka
            hur intresserade vi är och hur prioriterad denna fråga är för
            oss.
          </note>
          <note>
            Det andra vi gör är att tala direkt med regeringen.
          </note>
          <note>
            När den tidigare utrikesministern Karayalcin var här hade, som
            många har talat om, riksdagsledamöter ett samtal med honom. Jag
            hade ett ganska långt samtal med honom. Jag var väldigt tydlig
            och talade inte bara allmänt om mänskliga rättigheter. Vi tog
            upp mycket konkreta fall. Det är på det viset man kan komma någon
            vart. Vad är det då man tar upp i sådana diskussioner? Det är
            inte bara konstitutionen, som jag nämnde, och hur man skall få
            större delen av konstitutionen snabbt ändrad. Det är viktigt i
            sig att lagar ändras. Men det handlar också om att leva upp till
            de lagar som man faktiskt redan har. Man kan t.ex. ta upp situationer
            i fängelser. Bucafängelset är ett konkret exempel. Vi har haft
            ett intresse för det i Sverige.
          </note>
          <note>
            Det har man även haft i de andra nordiska länderna.
          </note>
          <note>
            Vi tror att vårt intresse har lett till att det har blivit en
            dialog på fängelset och litet bättre förhållanden.
          </note>
          <note>
            Tortyrfrågor måste vi självklart ta upp. Det går inte att förneka
            att det förekommer tortyr i Turkiet.
          </note>
          <note>
            Det gäller yttrandefrihetsfrågor. Man har fängslat parlamentariker
            på grunder som vi inte förstår.
          </note>
          <note>
            Det är vidare minoritetsfrågor mer generellt. Det måste till
            en politisk lösning i den kurdiska frågan men även i fråga om
            andra minoriteter.
          </note>
          <note>
            Det är sådana här frågor som det är naturligt för oss att ta
            upp i den här diskussionen.
          </note>
          <note>
            Jag hälsar det som något positivt att Turkiet vill vara en del
            i Europa, även om de har en lång bit att gå. Jag vill se Turkiet
            som en del i Europa. Det är därför som vi kan ställa krav på Turkiet
            att leva upp till europeiska kriterier vad gäller mänskliga rättigheter
            och demokrati.
          </note>
          <note type="speaker">
            Anf. 16 FANNY RIZELL (kds)
          </note>
          <note>
            Herr talman! Jag har en önskan inför den här tullunionen, och
            det är att vi från Sveriges sida kan säga - jag tycker att det
            är möjligt utan att vi tappar ansiktet - att vi mot bakgrund av
            vad som hänt i Irak och vad vi vet sedan tidigare måste säga nej,
            så länge vi inte har sett någon bättring.
          </note>
          <note>
            Jag sade förut att jag tyckte att det i priset skulle ingå en
            stor bit, eller för att kompromissa en mindre bit, mänskliga rättigheter.
            Då menar jag inte att vi skall få ytterligare en konvention eller
            ett avtal -
          </note>
          <note>
            vilket i och för sig kan vara bra - därför att man har brutit
            sådana så många gånger. Det som är viktigt är att vi får se i
            handling att någonting fungerar som tidigare inte har fungerat.
          </note>
          <note>
            Jag tycker också att det är viktigt att vi, för vår egen skull,
            stannar upp och tänker efter. Det som nu har hänt i Europarådet
            kommer säkert att få återverkningar. Det är möjligt att man inom
            Europarådet, inom den europeiska unionen, drar öronen åt sig eller
            åtminstone ger nya förutsättningar. Det är väldigt viktigt att
            vi också gör det.
          </note>
          <note>
            Ulf Björklund talade ganska mycket om den organisation som arbetar
            för mänskliga rättigheter.
          </note>
          <note>
            Såvitt jag förstår har regeringen gett nya direktiv om att frivilligorganisationerna
            inte skall förmedla samma mängd pengar som tidigare. Jag tror
            att Röda korset har varit inblandat i detta. Jag undrar då: Finns
            det något bättre sätt att utveckla demokrati än att tillförsäkra
            människor deras mänskliga rättigheter? Finns det något bättre
            sätt att få en fungerande konstitution än att människor får känna
            att de har människovärde och att det byggs upp underifrån? Dessa
            organisationer arbetar för det, och jag tycker att det finns alla
            skäl i världen att stödja det.
          </note>
          <note type="speaker">
            Anf. 17 EVA ZETTERBERG (v)
          </note>
          <note>
            Herr talman! Jag är övertygad om att Lena Hjelm-
          </note>
          <note>
            Walléns engagemang på det här området är precis lika stort som
            det som alla vi övriga har - därom diskuterar vi inte. Däremot
            är det viktigt att se hur vi omsätter det här engagemanget i politisk
            handling. Vad kan vi åstadkomma utan att bli upprörda för att
            påverka situationen för mänskliga rättigheter i Turkiet? Det är
            det som är grunden i den här diskussionen.
          </note>
          <note>
            Jag delar självfallet utrikesministerns uppfattning att det är
            viktigt att påverka genom internationella organ, som FN och OSSE,
            och genom vårt medlemskap i EU. Däremot är problemet att Lena
            Hjelm-
          </note>
          <note>
            Wallén själv nu i EU har agerat i motsatt riktning, nämligen
            genom att säga att det är okej att Turkiet kommer in i en tullunion.
            Där tycker jag att problemet uppstår; vi står för en felaktig
            hållning, medan EU-
          </note>
          <note>
            parlamentet står för en riktig hållning.
          </note>
          <note>
            Jag är själv inte så bevandrad i den diplomatiska vokabulären,
            men i mina ögon är det att hålla en väldigt låg profil att använda
            ordet "anmärkningsvärd"
          </note>
          <note>
            om invasionen i Irak. Jag tror inte på att man talar högt och
            skriker för att påverka, men jag tror att det är viktigt att understryka
            med ett helt annat allvar hur vi ser på den typen av politiska
            handlingar.
          </note>
          <note>
            Jag vill också få svar på den fråga jag ställde om vilka MR-organisationer
            som har gett rådet att det här är rätt väg, nämligen att acceptera
            att Turkiet kommer in i tullunionen. Vilka har ansett det? Vilka
            har gett det rådet till regeringen, som de inte har gett till
            något politiskt parti här i riksdagen, vad jag vet? Det vore märkligt
            om de inte skulle ge samma budskap.
          </note>
          <note>
            Jag vill också säga något om pengarna till den här stiftelsen
            i Turkiet. Problemet är ju att pengarna är slut. Inte nu när budgetåret
            har gått ut men den 31
          </note>
          <note>
            december har man inte ett öre kvar i stöd från Sverige. Det kan
            väl ändå inte vara meningen, Lena Hjelm-
          </note>
          <note>
            Wallén, om vi nu vill understödja det arbete man gör?
          </note>
          <note>
            Jag vill också höra om Lena Hjelm-Wallén har varit i samtal med
            den nye utrikesministern Erdal
          </note>
          <note>
            Inönü och upprepat våra krav och synpunkter.
          </note>
          <note>
            Till slut, herr talman, har vi talat om tortyr. Enligt dem som
            arbetar i den här stiftelsen inte bara förekommer tortyr, utan
            det är snarast att betrakta som en folksjukdom. Det drabbar i
            stort sett alla och i alla skikt av samhället.
          </note>
          <note>
            Som en avslutning vill jag läsa inledningen till den artikel
            som Yasar Kemal riskerar fängelsestraff för:
          </note>
          <note>
            "Kanske för första gången i historien har ett århundrade fått
            ett namn innan det ens börjat: Det tjugoförsta århundradet har
            utnämnts till ´de mänskliga rättigheternas århundrade´. I vårt
            århundrade har vi inte gjort några framsteg på det området. Än
            värre är det att på tröskeln till det tjugoförsta århundradet
            finns många tecken på att vi har vänt hundraåttio grader och springer
            åt motsatt håll."
          </note>
          <note>
            Herr talman! Den typen av inledning på en artikel renderar fängelsestraff
            i Turkiet i dag.
          </note>
          <note type="speaker">
            Anf. 18 BERNDT EKHOLM (s)
          </note>
          <note>
            Herr talman! För det första vill jag stryka under det som Ulf
            Björklund m.fl. har fört fram om organisationen HRFT, som jag
            har mött både här i Sverige och nere i Turkiet. Så långt jag förstår
            är det en mycket kvalificerad hjälporganisation, som bör rendera
            allt stöd som vi orkar med
          </note>
          <note>
            För det andra tycker jag att det synsätt som utrikesministern
            för fram om att inlemma Turkiet i Europa är riktigt, men jag är
            fortfarande orolig när det gäller det här avtalet. Jag tycker
            inte att utrikesministern har övertygat om att avtalets konstruktion
            i fråga om MR-villkoren är till fyllest.
          </note>
          <note>
            Med anledning av invasionenen i Irak undrar jag också om det
            inte vore läge för de europeiska utrikesministrarna att med den
            som bakgrund diskutera hur det här avtalet skall genomföras. Vilka
            krav kan man ställa på genomförandet av tullunionsavtalet med
            anledning av invasionen i Irak? Det vore väl rimligt att EU:s
            utrikesministrar har ett sammanträde om det.
          </note>
          <note>
            Man kan väl inte låta detta gå spårlöst förbi. Då kunde de i
            samråd tolka de MR-villkor som finns knutna till avtalet. Jag
            tycker att det råder stor osäkerhet om vad de egentligen står
            för.
          </note>
          <note>
            Jag vill också säga något om framför allt assyrierna och flyktingsituationen,
            även om det inte är utrikesministerns huvudansvar.
          </note>
          <note>
            Jag har påtalat hur svår MR-situationen är i Istanbul. Situationen
            har förvärrats, och de kristna är över huvud taget utstötta i
            det turkiska samhället. Jag förstår faktiskt inte hur man kan
            avvisa människor till
          </note>
          <note>
            Istanbul så att de blir internflyktingar, särskilt en så här
            liten folkgrupp med det riskperspektiv den har.
          </note>
          <note>
            Regeringens egna utredningar, eller i alla fall utredningar knutna
            till UD, har ju visat att det är direkt olämpligt att göra det.
          </note>
          <note>
            Jag ifrågasätter de beslut som Utlänningsnämnden har fattat i
            en antal fall. Personligen anser jag att de besluten är felaktiga.
            Det finns inte en sådan trygghet i det turkiska samhället i dag
            att det är lämpligt att utvisa assyrier till Istanbulområdet,
            framför allt inte i de fall som varit aktuella. De kommer att
            leva ett mycket farligt liv, och det övergår mitt förstånd hur
            man har kunnat fatta sådana beslut.
          </note>
          <note>
            Jag har också några frågor om åtgärder. Finns det, utöver åtgärden
            att försöka göra något ytterligare när det gäller förslaget till
            tullunionsavtal, möjligheter att utöva påtryckningar på Turkiet
            för att få civila observatörer utplacerade i olika delar av landet,
            t.ex. i
          </note>
          <note>
            Istanbulområdet, dit många tar sig, men också i sydöstra Turkiet?
            Det vore högst angeläget. Turkiet borde väl visa den goda viljan
            att gå med på ett sådant förslag.
          </note>
          <note>
            Har slutligen regeringen några ytterligare planer för att påtala
            för Turkiet hur man kan stärka assyriernas skydd, både i sydöstra
            Turkiet och i Istanbul?
          </note>
          <note type="speaker">
            Anf. 19 RAGNHILD POHANKA (mp)
          </note>
          <note>
            Herr talman! Jag vill upprepa min fråga om verkligheten inte
            kan få utrikesministern att ändra sin åsikt eller modifiera den
            när det gäller inträdet i den europeiska handelsunionen.
          </note>
          <note>
            Vi har talat litet grand för litet om de 25 000-
          </note>
          <note>
            35 000 aktiva soldater som finns i östra delen av
          </note>
          <note>
            Turkiet i den turkiska delen av Kurdistan. Som jag sade inledningsvis
            är det faktiskt 2 500 byar som har bränts ner. Dessutom finns
            det 2,5 miljoner flyktingar i städerna.
          </note>
          <note>
            Det finns de som har kritiserat det här oerhört mycket. Lord
            Avebury från England t.ex. har kritiserat detta mycket starkt.
            Han menar att vi måste agera nu för att inte miljontals människor
            skall mista livet och hela befolkningen splittras. Det är naturligtvis
            delvis avsikten med det här, men vi måste motsätta oss det. Lord
            Avebury påminner också om de ökända förövare som många av tidningens
            journalister, medarbetare och den kurdiske parlamentsledamoten
          </note>
          <note>
            Mehmet Sincar fallit offer för. Han hävdar att det finns särskilda
            grupper, mördargrupper, kan man säga. Sådana finns ju också i
            andra diktaturer - ja, det här är inte en diktatur, men det finns
            vissa drag som visar att man handlar på ett liknande sätt. De
            här gruppernas utövning sker med regeringens goda minne.
          </note>
          <note>
            Sedan har vi också den turkiske chefsåklagaren, alltså inte vem
            som helst, Nusret Demiral. Han kräver att en gammal lagparagraf
            från 20-talet åter skall tas i bruk. Lagparagrafen heter Lagen
            om kamp mot banditligor. En oberoende parlamentsledamot, Melik
          </note>
          <note>
            Firat, ger följande kommentar:
          </note>
          <note>
            "Under 1920-talet bildades kringvandrande enheter som verkställde
            avrättningar på människor som inte kunde tala det turkiska språket.
            Under Atatürks tid vid makten brändes över hundra byar ner - -
            - ."
          </note>
          <note>
            Det är ju egentligen ingenting jämfört med hur det är i dag.
            Under de senaste tio åren har över 2 000 byar bränts ner, och
            invånarna har tvångsevakuerats, säger han också.
          </note>
          <note>
            Om parlamentet inte arbetar på nämnda sätt ifrågasätter Nusret
            Demiral hur han skall kunna sköta sin uppgift som chefsåklagare.
          </note>
          <note>
            Vidare har jag läst en artikel av Yasar Kemal. Den borde alla
            som är intresserade av Turkietfrågan läsa.
          </note>
          <note>
            Artikeln är rent ödesdiger. Han berättar hur det hela går till.
            Dessutom är han en skicklig författare. Det är verkligen gripande
            att läsa det här. Utifrån vad jag känner till om Turkiet stämmer
            alltihopa dessutom.
          </note>
          <note type="speaker">
            Anf. 20 ULF BJÖRKLUND (kds)
          </note>
          <note>
            Herr talman! Det är mycket bra att utrikesministern avser att
            bjuda in till sig representanter för de
          </note>
          <note>
            MR-organisationer som finns bl.a. när det gäller Turkiet för
            samtal och information. Jag kan även spåra en positiv vilja när
            det gäller att Human Rights Foundation of Turkey borde få fortsatt
            stöd. Det handlar ju om att inte dra undan fötterna när hjälparbetet
            faktiskt är som störst och viktigast både för enskilda drabbade
            människor och, inte minst, för att stödja och höja statusen. Det
            gäller att de som i Turkiet och här i
          </note>
          <note>
            Sverige på markplanet jobbar med mänskliga rättigheter får ytterligare
            råg i ryggen.
          </note>
          <note>
            Vad var det som gjorde att förra regeringen drog i gång detta
            fina stödarbete? Någon typ av signal gavs trots allt till SIDA.
          </note>
          <note>
            Jag hoppas att utrikesministern och den här regeringen kan ge
            samma signal nu, även om det naturligtvis inte kan handla om ministerstyre
            - det har jag förståelse för.
          </note>
          <note>
            Anf. 21 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Herr talman! Upprepade gånger har jag sagt att den turkiska interventionen
            i norra Irak är oacceptabel. Om jag bara hade använt ordet anmärkningsvärd
            skulle det, där håller jag fullständigt med Eva Zetterberg, ha
            varit ett felaktigt språkbruk.
          </note>
          <note>
            Vi önskar att man löser den kurdiska frågan genom politiska förhandlingar.
            Det finns inget annat sätt. Det ställer krav på Turkiet, men det
            ställer också krav på den andra sidan. PKK:s terrormetoder måste
            man också ta avstånd ifrån liksom de olika terrorattacker som
            har förekommit under den senaste tiden.
          </note>
          <note>
            Sedan till det vi gör via de multilaterala organisationerna.
            EU sitter inte bara i Bryssel och diskuterar detta, utan EU:s
            ordförandetrojka åkte ner ett par dagar efter den militära interventionen
            och tog ordentligt upp denna fråga med den turkiska regeringen,
            liksom frågan om de mänskliga rättigheterna - på plats i Ankara.
          </note>
          <note>
            Både OSSE och Europarådet har sina sätt att fungera, med missioner.
            Där kan också vi svenskar vara med. Kristina Svensson kommer nästa
            vecka att vara med i OSSE:s parlamentarikermission. Vi önskar
            att också regeringarna får sända missioner för att man på plats
            skall få se hur läget är. Det gäller då alla minoritetsgrupper.
          </note>
          <note>
            Sedan har vi kontakterna med enskilda organisationer och MR-grupper
            av olika slag. Vi stödjer dem, som sagt, också ekonomiskt. Men
            framför allt lyssnar vi till dem, för det är mycket viktigt att
            ta till sig vad de har att säga. Vi talar också direkt med den
            turkiska regeringen.
          </note>
          <note>
            Jag har ännu inte träffat den nye turkiske utrikesministern men
            kommer nog ganska snart att göra det.
          </note>
          <note>
            De krav som vi då kommer att ställa är desamma. Det gäller en
            förändring i lagstiftningen, för det som har skett är otillräckligt
            vad gäller konstitutionen. Men det gäller också en förändring
            i handling, därför att man inte ens följer den lagstiftning som
            redan finns om mänskliga rättigheter. Dessutom handlar det om
            en allmän dialog som ställer krav - inte bara därför att vi har
            tullunionsavtalet framför oss - och som också generellt ställer
            krav och påverkar.
          </note>
          <note>
            Det är klart att jag inte kommer att rösta för ett tullunionsavtal
            om man inte ser några som helst förbättringar och framför allt
            inte om den militära situation finns kvar som innebär att Turkiet
            går in i ett annat land.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1994/95:88 om personalminskningar
            i kommuner och landsting
          </note>
          <note>
            Anf. 22 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Lars Stjernkvist har frågat mig vilka åtgärder jag
            är beredd att vidta för att senarelägga uppsägningar i kommuner
            och landsting.
          </note>
          <note>
            Under detta budgetår har AMS i samverkan med kommunerna och respektive
            landsting kunnat använda sig av ett särskilt öronmärkt anslag,
            utbildning i företag, för att senarelägga uppsägningar i kommuner
            och landsting. 2 miljarder kronor avsattes speciellt för detta
            ändamål.
          </note>
          <note>
            Regeringen har nu i sysselsättningspropositionen, proposition
            1994/95:218 En effektivare arbetsmarknadspolitik m.m., föreslagit
            att den framtida arbetsmarknadspolitiken utvecklas i riktning
            mot större frihet för Arbetsmarknadsverket att använda och samordna
            de sysselsättningspolitiska insatserna. Det innebär bl.a. att
            regeringen varken öronmärker anslaget eller detaljreglerar hur
            Arbetsmarknadsverket skall arbeta för att uppfylla sina arbetsuppgifter.
            På så sätt kan vi öka flexibiliteten i de arbetsmarknadspolitiska
            insatserna och genom att anpassa insatserna till de särskilda
            förhållanden som råder i olika delar av landet samt också medverka
            till att öka effektiviteten av insatserna.
          </note>
          <note>
            Det innebär i klartext att Arbetsmarknadsverket får en större
            frihet än tidigare att i samråd med t.ex.
          </note>
          <note>
            kommunerna och landstinget i Östergötland utforma åtgärder som
            kan bidra till ett mer gynnsamt sysselsättningsläge. Man kan alltså
            komma överens om gemensamma åtgärder som exempelvis inriktas på
            det som Lars Stjernkvist nämner, att höja de uppsägningshotades
            kompetens, eller andra åtgärder som bidrar till att hålla ner
            arbetslösheten. Det kommer att innebära ökade möjligheter att
            finna bra lokalt anpassade lösningar, och därigenom underlättas
            också situationen för kommuner och landsting, även i Östergötland.
          </note>
          <note>
            I det gemensamma arbetet med att stärka arbetsmarknadspolitiken
            måste dessutom fackliga organisationer och arbetsgivare finnas
            med för att öka den lokala förankringen och kännedomen om arbetsmarknaden
            och dess utveckling.
          </note>
          <note>
            Det är regeringens uppfattning att detta nya angreppssätt med
            bl.a. friare användande av tillgängliga resurser tillsammans med
            en uppåtgående konjunktur kommer att förbättra förhållandena för
            personal inom kommuner och landsting.
          </note>
          <note type="speaker">
            Anf. 23 LARS STJERNKVIST (s)
          </note>
          <note>
            Herr talman! Först vill jag tacka för svaret. Jag återkommer
            till betygsättningen litet senare, men först vill jag bara redogöra
            för hur jag mer principiellt ser på dessa frågor.
          </note>
          <note>
            För min del är jag övertygad om att det tyvärr kommer att krävas
            personalminskningar för att nå balans i kommuner och landsting.
            För att klara ut de stora ekonomiska problemen misstänker jag
            tyvärr att det blir nödvändigt.
          </note>
          <note>
            Men, och det är detta interpellationen handlar om, att i ett
            läge när alternativet med stor sannolikhet är sysslolöshet eller
            någon form av arbetsmarknadspolitisk åtgärd för de vårdbiträden,
            undersköterskor och andra som nu är övertaliga på grund av ekonomin,
            då är det varken från ekonomisk eller mänsklig synpunkt motiverat
            med uppsägningar. Då är det angeläget att alla inblandade gör
            sitt yttersta för att förhindra att de ekonomiska problemen leder
            till uppsägningar.
          </note>
          <note>
            Även om statsrådet flera gånger nämner Östergötland, vilket även
            jag gör i min interpellation, är detta inte något östgötaproblem.
            Visserligen är bilden bekymmersam i mitt eget län Östergötland.
            När jag har talat med landsting och kommuner har det framgått
            att det finns risk för att man under den närmaste tiden kommer
            att tvingas vidta åtgärder som berör i storleksordningen 2 000
            människor, som jag nämner i interpellationen. Såvitt jag förstår
            är det väldigt många arbetsgivare, framför allt i den här delen
            av landet och i de större kommunerna, som befinner sig i motsvarande
            situation.
          </note>
          <note>
            Om ingenting görs är risken uppenbar att ett stort antal uppsägningar
            i kommuner och landsting förtar uppgången i andra delar av ekonomin
            och arbetsmarknaden. Det är detta jag vill förhindra. Därför har
            jag ställt denna interpellation.
          </note>
          <note>
            Jag tycker att interpellationssvaret är bra och att det innebär
            ett stort steg i rätt riktning. Framför allt välkomnar jag regelförändringen
            som innebär att man nu får fria händer. Tidigare hade man begränsade
            möjligheter att använda resurser som var avsatta för den här typen
            av avtal när det gällde att skjuta upp personalminskningar i kommuner
            och landsting. Men nu får man långt större formella möjligheter
            att träffa avtal om att utbilda människor i stället för att kasta
            ut dem i sysslolöshet. Dessutom finns det i kompletteringspropositionen
            en rejäl dos resurser att lokalt förhandla om till den här typen
            av åtgärder.
          </note>
          <note>
            Men trots att jag tycker att mycket i svaret är positivt skulle
            jag ändå vilja ha ett klargörande med anledning av de reaktioner
            som kompletteringspropositionen och regelförändringarna har väckt
            återigen i Östergötland. Där har man från länsarbetsnämndens sida,
            trots dessa signaler, uttryckt oro över frågan om man skall kunna
            använda sig av samma typer av insatser som man tidigare har gjort.
            Man har sagt att det i fortsättningen knappast kan handla om att
            t.ex. genomföra en allmän kompetenshöjning av personal i landsting
            och kommuner. Vi vet att många av dem som i dag riskerar att bli
            övertaliga saknar gymnasiekompetens. Därför vore det naturligtvis
            klokt att använda dessa pengar till att höja kompetensen. Men
            det har då kommit signaler från de kommunala myndigheterna om
            att man där är väldigt tveksam i fråga om man kan använda den
            här typen av åtgärder.
          </note>
          <note>
            Därför vore det bra om statsrådet gav ett klart besked om att
            det är de lokala parterna som har möjligheter att träffa avtal
            och att det inte finns några begränsningar. Självfallet finns
            det en begränsning, som alltid när man överlåter ansvaret för
            resurser o.d., men det finns inga formella begränsningar för att
            träffa den här typen av uppgörelser, t.ex. när det gäller allmän
            kompetenshöjning.
          </note>
          <note>
            I svaret finns det som sagt mycket som är positivt.
          </note>
          <note>
            När man nu överlåter ansvaret till de lokala parterna, förstår
            jag att statsrådet naturligtvis inte skall tala om hur de lokala
            förhandlingarna skall skötas.
          </note>
          <note>
            Även om ansvaret nu blir decentraliserat genom att de lokala
            parterna nu ges nämnda möjligheter tror jag att det är viktigt
            att det i dag blir sagt att utgångspunkten för de förhandlingar
            som nu kommer att inledas i kommuner och landsting om att skjuta
            upp uppsägningar i varje läge skall vara att undvika det sämsta
            tänkbara, nämligen att vårdbiträden, sjuksköterskor och andra
            går ut i öppen arbetslöshet. Själva syftet med förändringarna
            måste vara att förhindra att detta blir verklighet.
          </note>
          <note type="speaker">
            Anf. 24 DAN ERICSSON (kds)
          </note>
          <note>
            Herr talman! Den 29 november hade Lars
          </note>
          <note>
            Stjernkvist en frågedebatt med arbetsmarknadsministern här i
            kammaren om just regeringens syn på länsarbetsnämndernas avtal
            med kommuner och landsting för att förhindra öppen arbetslöshet.
            Beskedet var då att vi skulle avvakta budgetpropositionen den
            10
          </note>
          <note>
            januari. Då skulle besked ges. Det blev dock inget besked i budgeten,
            förutom beskedet att man minskade intäkterna till kommuner och
            landsting, vilket ju definitivt kommer att öka antalet uppsägningar.
          </note>
          <note>
            Herr talman! Den 7 februari hade jag själv en frågedebatt med
            arbetsmarknadsministern i samma ärende. Beskedet då var att vi
            skulle avvakta kompletteringspropositionen. Det gavs alltså inga
            besked till dem, vars avtal nu löper ut den 1 maj - det berör
            bl.a.
          </note>
          <note>
            Östergötland.
          </note>
          <note>
            I dag kan vi konstatera att det inte finns några nya pengar till
            den här typen av verksamheter. Man fullföljer inte det som den
            tidigare regeringen faktiskt lade grunden för - möjligheten just
            för länsarbetsnämnderna att tillskapa den här typen av avtal med
            kommuner och landsting och därmed förhindra att människor går
            ut i öppen arbetslöshet. Nu sägs det i stället att kommuner och
            AMS skall försöka lösa det hela, men det är definitivt inte tillräckligt.
          </note>
          <note>
            Jag skall läsa vad som stod på ledarplats i Socialdemokraternas
            tidning i Östergötland den 24 april -
          </note>
          <note>
            detta handlar om något som vi här har diskuterat under några
            år, den s.k. Östgötamodellen: Östgötamodellen diskuterades vid
            LO-distriktets årskonferens.
          </note>
          <note>
            LO går på partidistriktets linje och avstår från att kritisera
            regeringen och Socialdemokraterna. Ansvaret för modellens genomförande
            läggs på länsarbetsnämnden. En borgerlig regering, som luckrat
            upp
          </note>
          <note>
            AMS regelverk och decentraliserat beslutsordningen utan att skjuta
            till pengar, hade mötts av en kanonad av kritik från partidistrikt
            och Östgöta-LO. Nu fritar de regeringen från allt ansvar och skjuter
            i stället in sig på länsarbetsnämnden. Trovärdigt är det inte.
          </note>
          <note>
            Detta är det alltså ledarskribenten i Folkbladet
          </note>
          <note>
            Östgöten som säger. Det kunde inte sägas bättre.
          </note>
          <note>
            Däremot kunde man ha varit betydligt hårdare i sin kritik.
          </note>
          <note>
            Arbetsmarknadsministern talar i svaret om flexibilitet och om
            att man skall kunna lösa problemen på egen hand. Det finns många
            tidningsartiklar som handlar om detta. I DN bl.a. skrevs det nyligen
            om hur man ser på detta, inte minst när det gäller Länsarbetsnämnden
            i Östergötland: Man vill ha fortsatt hjälp av staten för utbildningsprogram,
            men länsarbetsnämnden har fått order att framför allt satsa på
            näringslivet och måste ofta avbryta samarbetet med kommuner och
            landsting.
          </note>
          <note>
            Detta är faktiskt vad som nu sägs.
          </note>
          <note>
            Den politik som arbetsmarknadsministern företräder innebär nu
            också att omkring 100 000 personer skall bort från kommuner och
            landsting på fem år.
          </note>
          <note>
            Jag kan också citera LO-tidningen, där Lillemor
          </note>
          <note>
            Arvidsson konstaterar samma sak: Det är alltså bortåt
          </note>
          <note>
            100 000 jobb som kan försvinna. Nedskärningarna drabbar nu främst
            kvinnor.
          </note>
          <note>
            Mot bakgrund av vad Socialdemokraterna sade i valrörelsen så
            är ju detta en helt annan bild. I kompletteringspropositionen
            säger man så här om kommunernas verksamhet: Sett i ett historiskt
            tidsperspektiv och även i förhållande till andra sektorer är de
            senaste och de kommande årens neddragningar tämligen måttliga.
            Det bör fortfarande finnas utrymme för en mer effektiv resursanvändning
            och en ökad kostnadsmedvetenhet.
          </note>
          <note>
            Men detta, herr talman, är ju fjärran från det som vi fick höra
            i valrörelsen från Socialdemokraterna. Då sade man sig vilja värna
            verksamheterna när det gäller barnomsorg, äldreomsorg och sjukvård,
            och man skulle se till att människor inte sades upp. Nu handlar
            det inte om tusentals människor, utan det handlar om hundratusen
            människor på fem år.
          </note>
          <note>
            Det har funnits en möjlighet att inte skicka ut människor i öppen
            arbetslöshet utan att i stället satsa på kompetensutveckling,
            på att se till att människor får möjligheter att finna andra jobb
            och inte drivas ut i arbetslöshet. Socialdemokraterna har inte
            utnyttjat den möjligheten.
          </note>
          <note>
            Herr talman! Man kan använda rätt hårda ord om den här typen
            av politisk verksamhet, när man säger en sak före valet och sedan
            genomför någonting helt annat efteråt. Vi skall kanske inte använda
            de allra hårdaste orden, för nu gäller det faktiskt att gemensamt
            finna lösningarna. Dess värre finner jag inte i svaret någon lösning
            på just de problem som Lars
          </note>
          <note>
            Stjernkvist tar upp i sin interpellation.
          </note>
          <note>
            Det finns inga klara besked om ifall länsarbetsnämnderna kommer
            att ha den här möjligheten fortsättningsvis. Finns det några pengar
            till detta? Totalt sett minskar faktiskt resurserna till arbetsmarknadsåtgärder,
            och då är ju frågan om länsarbetsnämnderna kommer att prioritera
            just detta, när man så tydligt hör andra direktiv om att det skall
            göras en sådan satsning.
          </note>
          <note>
            Anf. 25 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Jag skall börja med att svara på Lars
          </note>
          <note>
            Stjernkvists frågor. Jag är en mycket varm anhängare av den nya
            effektivare arbetsmarknadspolitiken där man för ut ansvar och
            befogenheter till den lokala nivån. Det gläder mig att också Lars
            Stjernkvist är det, liksom de allra flesta som har erfarenhet
            av arbetsmarknadspolitik.
          </note>
          <note>
            Jag har under de senaste veckorna varit på ett otal möten och
            mött kommunföreträdare, fackliga företrädare och arbetsförmedlare
            - ja, alla dem som jobbar med arbetsmarknadspolitik. De har uttryckt
            stor uppskattning över den här dramatiska förändringen och styrningen
            av arbetsmarknadspolitiken. Jag tror att det är klokt att man
            inte från riksdagen i detalj reglerar hur arbetsmarknadspolitiken
            skall utformas. Den blir klokare om man gör det lokalt.
          </note>
          <note>
            En sådan här uppläggning, där man för ut ansvaret lokalt, innebär
            inte att man får göra vad som helst.
          </note>
          <note>
            Tvärtom är det naturligtvis väldigt viktigt att man koncentrerar
            arbetsmarknadspolitiken på det som riksdagen har sagt skall gälla.
          </note>
          <note>
            Det innebär att vi skall koncentrera oss på tillväxt.
          </note>
          <note>
            Åtgärderna skall ha en inriktning som ökar tillväxten i
          </note>
          <note>
            Sverige för att man på det sättet skall bekämpa arbetslösheten.
            De skall inriktas mot dem som har varit arbetslösa länge och som
            hotas att bli permanent långtidsarbetslösa. De skall inriktas
            på det sättet att både män och kvinnor får del av åtgärdsmedlen
            på ett jämlikt och rättvist sätt, för att nämna några viktiga
            inriktningar.
          </note>
          <note>
            Detta kommer ju att framgå väldigt tydligt av det regleringsbrev
            som regeringen har överlämnat till
          </note>
          <note>
            AMS. Som alltid när man sysslar med målstyrning har regeringen
            i detta brev formulerat mål, och därefter blir det en benhård
            ordentlig kontroll och uppföljning, av att myndigheten verkligen
            lever upp till de mål som finns, t.ex. att den når en volym på
            240 000.
          </note>
          <note>
            Riksdagen har fastställt ett volymmål nästan varje år. AMS har
            inte uppnått denna volym under något av de senaste tre åren, utan
            man har snarare skickat tillbaka pengar, därför att regelverket
            har varit så krångligt. Man har därmed inte uppnått de volymmål
            som riksdagen fastställt.
          </note>
          <note>
            Jag tycker inte att det är bra att man har ett styrsystem där
            riksdagen fastställer mål som sedan binder myndigheten, trots
            att riksdagen redan innan vet att målen inte kommer att nås.
          </note>
          <note>
            Sedan vill jag för Lars Stjernkvist understryka att det finns
            möjligheter för arbetsmarknadsmyndigheterna att jobba i samverkan
            med kommunerna. Men jag vill inte säga hur de skall göra just
            i Östergötland, utan det skall utformas lokalt och regionalt.
            Det skall bedömas från ort till ort vilka insatser som är de klokaste,
            som långsiktigt minskar långtidsarbetslöshet och som leder till
            tillväxt och främjar jämställdhet.
          </note>
          <note>
            Dan Ericsson sade att det inte finns några nya pengar. Nej, det
            är riktigt, Dan Ericsson. Vi har alltför länge levt på lånade
            pengar. Det finns de som gjorde det till en dygd att sänka skatter
            och öka upplåningen i statens budget. Det var inte en speciellt
            rättvis politik. Jag kommer inte att medverka till en sådan politik,
            och inte heller någon annan i den socialdemokratiska regeringen.
            Det är för oss principiellt viktigt att man inte utlovar reformer
            som man inte kan betala för. Vi sysslar med att försöka att få
            ordning på statsbudgeten. Då kan man varken trycka eller låna
            nya pengar.
          </note>
          <note>
            Dan Ericsson uttalade också ogillande över flexibiliteten, det
            moderna styrsättet. Det kan han naturligtvis få göra. Det visar
            ju att han är kvar i den gamla stalinistiska modellen, som går
            ut på att man skall styra de politiska sammanhangen. Att jobba
            med målstyrning och en ordentlig uppföljning är numera ett mycket
            vedertaget styrsätt. Det är bra att vi nu också inför det systemet
            i arbetsmarknadspolitiken.
          </note>
          <note>
            Regeringen har hårt prioriterat verksamhet framför transfereringar.
            Bidraget till kommunerna, t.ex., är ju oförändrat medan i stort
            sett alla anslag som är transfereringar på ett eller annat sätt
            har minskat. Det sammanhänger med just den för oss så viktiga
            frågan, nämligen att man inte kan låna till reformer. Dan
          </note>
          <note>
            Ericsson borde vara medveten om att det inte är ett speciella
            framgångsrikt sätt att jobba på, att låna till reformer.
          </note>
          <note>
            När det gäller vad vi sade före och efter valet, var vi oerhört
            tydliga före valet. Vi skulle genomföra besparingar, få ordning
            på statsfinanserna och få i gång sysselsättningen. Skillnaden
            är ändock att nu ökar sysselsättningen medan den under de tre
            borgerliga åren faktiskt minskade.
          </note>
          <note type="speaker">
            Anf. 26 LARS STJERNKVIST (s)
          </note>
          <note>
            Herr talman! När jag tog upp den här frågan - och det gjorde
            jag redan under den förra mandatperioden
          </note>
          <note>
            - var aldrig syftet att vinna några partipolitiska poänger. Då,
            som nu, har det helt avgörande för mig varit att underlätta för
            att vårdbiträden, undersköterskor, vaktmästare och andra som gör
            en fullgod arbetsinsats åtta timmar om dagen, men som nu på grund
            av det ekonomiska läget riskerar att bli sysslolösa, skall få
            en rimlig möjlighet att ställa om sig till framtidens arbetsmarknad.
            På det viset kan man undvika att människor tvingas att gå ut i
            sysslolöshet. Det är det som jag tycker är helt avgörande.
          </note>
          <note>
            Det kan finnas skäl att påminna om den förra regeringens insatser.
            Jag välkomnade att den förra regeringen införde möjligheten att
            använda arbetsmarknadsmedel för senareläggning av uppsägningar.
            Om jag inte minns alldeles fel sade jag då att det var ett steg
            i rätt riktning att man fick använda pengar som hade blivit över
            hos AMS för att senarelägga uppsägningar.
          </note>
          <note>
            Om man tar av sig sina partipolitiska glasögon måste man rimligtvis
            dra slutsatsen att den nuvarande arbetsmarknadsministern tar ett
            betydligt större steg framåt när man nu inte bara får använda
            de pengar som blivit över hos AMS, utan att man nu ger - såvitt
            jag förstår - helt fria möjligheter för parterna att lokalt träffa
            avtal för att använda arbetsmarknadsmedel för att senarelägga
            uppsägningar. Vad gäller regelverket kan man rimligtvis inte begära
            mer. Där är intentionerna bakom Östgötamodellen, om vi nu skall
            kalla den så, infriade.
          </note>
          <note>
            Den avgörande frågan är naturligtvis om det finns tillräckligt
            med resurser för att träffa den här typen av avtal och för att
            förhindra att t.ex. 2 000 offentliganställda i Östergötland går
            ut i öppen arbetslöshet. Det kan vi inte svara på varken här eller
            någon annanstans, eftersom detta nu skall avgöras i förhandlingar.
          </note>
          <note>
            Om jag förstår saken rätt är det åtgärdsbatteri som finns och
            som enligt Anders Sundström omfattar
          </note>
          <note>
            240 000 människor ändå en ambitionshöjning. Det gör att jag drar
            slutsatsen att möjligheterna rimligen har ökat. Skulle det av
            någon anledning inte finnas resurser för det här, lovar jag arbetsmarknadsministern
            att jag i så fall återkommer i den här frågan. Det finns rimligtvis
            inte någon anledning att kasta in handduken innan vi har sett
            om resurserna är tillräckliga för att träffa avtal som kan förhindra
            en ökning av den öppna arbetslösheten.
          </note>
          <note type="speaker">
            Anf. 27 DAN ERICSSON (kds)
          </note>
          <note>
            Herr talman! Anders Sundström antydde att jag skulle ogilla flexibilitet.
            Det gör jag inte. Men det måste vara en flexibilitet som ger möjligheter,
            och det gör inte den här flexibiliteten.
          </note>
          <note>
            I tidningen Arbetsmarknaden kommenteras just avtalen i Östergötland
            och projektet där. Man säger:
          </note>
          <note>
            Landstinget vill fortsätta att jobba på ett liknande sätt i ett
            nytt projekt, men på Länsarbetsnämnden finns inga nya pengar att
            gå in med. Vi har sagt nej. I nuläget finns inga sådana medel.
            Då måste det komma något i kompletteringspropositionen, säger
            länsarbetsdirektör Eva Plogéus.
          </note>
          <note>
            Och nu har vi kompletteringspropositionen här, men det finns
            inga nya pengar. Det enda som finns är talet om flexibilitet.
            I verkligheten är detta ett sätt att dölja ett misslyckande när
            det gäller förhållandet till kommunerna. Anders Sundström säger
            att kommunernas bidrag är oförändrade. Det är inte sant, Anders
          </note>
          <note>
            Sundström. Vi har ingen inflationsuppskrivning, och realt kommer
            bidragen att minska mycket kraftigt. Låt mig ta ett enda exempel
            på hur er politik slår mot kommunerna. I Kommun Aktuellt redogörs
            mycket tydligt för det faktum att kommunerna inte kompenseras
            för egenavgifterna, vilket kommer att leda till inkomstminskningar
            som motsvarar 24 000 arbetstillfällen. Det är verkligheten, Anders
            Sundström, så kom inte och tala om att kommunernas bidrag är oförändrade.
            Fakta säger något helt annat.
          </note>
          <note>
            Anders Sundström säger: Det finns inga nya pengar. Nej, men det
            handlar ju om prioriteringar och om vad ni sade i valrörelsen
            - jag återkommer till det nu.
          </note>
          <note>
            Men det är inte det allvarligaste, för det tycker jag är att
            människor kommer att bli arbetslösa och att regeringen inte gör
            så mycket åt det. Det som också är allvarligt i den här frågan
            är förtroendet för demokratin och politiken. Ni förespeglar väljarna
            en sak och sedan genomför ni något helt annat. Jag tror inte att
            väljarna uppfattade att socialdemokraterna skulle driva en politik
            som innebär att vi kan se fram emot ungefär 20 000 uppsägningar
            per år de närmaste fem åren ute i kommuner och landsting.
          </note>
          <note>
            Tror Anders Sundström att väljarna insåg att socialdemokraterna
            skulle driva en sådan politik? Nej, detta är faktiskt också något
            som är allvarligt. Man säger en sak i valrörelsen för att tillskansa
            sig makten och sedan genomför man en helt annat politik. På det
            sättet blir det ett slags politisk och moralisk bankrutt över
            det här politiska fögderiet.
          </note>
          <note>
            Anf. 28 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Jag måste börja i slutet, medan jag kommer ihåg
            det som sades.
          </note>
          <note>
            Dan Ericsson använde ordet bankrutt. Jag vet inte om Dan Ericsson
            är den rätte personen att uttala ordet bankrutt och rikta det
            mot en socialdemokratisk regering. Valrörelsen präglades av en
            enorm oro i landet och även utanför landet, just därför att Sverige
            var på väg in i den situationen, att gå bankrutt. Vi kunde inte
            längre betala för oss. Det är det vi håller på att städa upp.
            Det svenska folket visste att det var vår uppgift.
          </note>
          <note>
            Det var det uppdrag vi fick.
          </note>
          <note>
            Åter till frågan, Dan Ericsson har nämligen en förmåga att sväva
            ut litet grand.
          </note>
          <note>
            Lars Stjernkvist undrar om det finns tillräckligt stora resurser.
            Det finns inte tillräckligt stora resurser i den meningen att
            de förväntas räcka till 240 000
          </note>
          <note>
            människor i åtgärder, alltså 5½ % av arbetskraften.
          </note>
          <note>
            Det är ytterligare lika många som är öppet arbetslösa, så det
            är klart att åtgärdsanslagen skulle behöva vara mycket större.
          </note>
          <note>
            Däremot har vi inte mer pengar. Så är det med mycket av välfärdspolitiken.
            Det finns en rad områden där jag som socialdemokrat känner mig
            missnöjd, där jag vill ha större resurser. Men jag har lärt mig
            att vi skall skaffa resurserna först, innan vi kan dela ut dem.
            Det är en bitter erfarenhet av de senaste årens upplåning.
          </note>
          <note>
            Det jag vill säga är att i den gamla arbetsmarknadspolitiken
            var träffbilden någonstans mellan 70 %
          </note>
          <note>
            och 80 %, dvs. om riksdagen sade att man skulle nå
          </note>
          <note>
            240 000 människor i åtgärder, nådde man storleksordningen 70-80
            % genom det gamla sättet att styra.
          </note>
          <note>
            Nu menar jag att vi med det nya sättet att styra bör kunna nå
            full effektivitet. Det innebär en kraftig ökning av antalet människor
            som kan komma i åtnjutande av den aktiva arbetsmarknadspolitiken.
            Det tycker jag är bra.
          </note>
          <note>
            Sedan får vi se om det räcker. Men det är ändå en ansenlig insats,
            240 000 personer. Det betyder att om
          </note>
          <note>
            AMS prognoser slår in skulle den öppna arbetslösheten i slutet
            av 1996 kunna vara under 5 %, om vi når de volymerna, 240 000
            människor. Det känns bra.
          </note>
          <note>
            Det är faktiskt korrekt, Dan Ericsson, att säga precis det som
            jag sade. I budgetpropositionen hade vi kvar det gamla, borgerliga
            arbetssättet, som också präglade den förra socialdemokratiska
            mandatperioden. Där angav vi faktiskt volymer för hur mycket pengar
            som skulle satsas på utbildning i företag. Då var påståendet i
            det stycke som Dan Ericsson läste upp riktigt. Då fanns inga pengar
            för att gå vidare med utbildningsvikariat i kommuner och landsting.
          </note>
          <note>
            Men genom den förändring vi gör i regelverket är detta möjligt.
            Jag vill understryka det, och det är viktigt att Dan Ericsson
            inte signalerar någonting annat, ifall någon skulle tro honom.
            Det är möjligt för länsarbetsnämnderna att lägga en ökad andel
            av åtgärdsanslaget i utbildningsvikariat. Men det är inte något
            som jag skall säga att de skall göra. De skall lokalt och regionalt
            avväga vad som ger störst effektivitet. Ju duktigare förhandlare
            de är gentemot arbetsgivarna, desto mer volym kan de få ut, desto
            fler kan de se till som slipper den öppna arbetslösheten.
          </note>
          <note>
            Det är viktigt att man når resultat.
          </note>
          <note>
            Sedan vill jag säga att jag inte tror att det finns någon av
            kvinna född som i dag kan säga hur mycket pengar som finns i den
            kommunala sektorn år 2000.
          </note>
          <note>
            Det blir en oerhört akademisk diskussion. När jag började som
            kommunalpolitiker i början av 70-talet hade vi kommunalekonomiska
            långtidsplaner på 5 år och visioner mot 10 år. Jag vet vilken
            träffbild de långtidsplanerna hade. Det var en oerhört dålig träffbild.
          </note>
          <note>
            Det enda jag kan säga är att vi kommer att koncentrera oss på
            att få ordning på statsfinanserna. Det kommer vi att lyckas med.
            Lyckas vi med det, får vi också i gång jobben. Får vi i gång jobben,
            ökar också skatteinkomsterna för kommunerna och kommunernas möjligheter
            att klara sig. Kommunerna lever faktiskt inte huvudsakligen på
            statsbidrag, utan på avgifter och skatter från sina medborgare
            hemma i kommunen.
          </note>
          <note type="speaker">
            Anf. 29 LARS STJERNKVIST (s)
          </note>
          <note>
            Herr talman! Får jag först understryka det som arbetsmarknadsministern
            säger. En av kvintessenserna med de här möjligheterna - om vi
            skall kalla det östgötamodellen eller något annat - är faktiskt
            att det är viktigt att man är duktig som förhandlare.
          </note>
          <note>
            Med dessa regelförändringar ger vi arbetsmarknadsmyndigheterna
            en möjlighet att ta hjälp av kommuner och landsting för att betala
            det som arbetsmarknadspolitiken traditionellt har stått för. Arbetsgivarna
            kan ta ett större ansvar. Det innebär i förlängningen att fler
            människor får del av utbildningsinsatser och annat. Det är därför
            naturligtvis oerhört viktigt att man är duktiga förhandlare för
            att på det viset se till att fler människor får del av åtgärderna.
          </note>
          <note>
            Den som lyssnar på den här debatten tycker nog att det är litet
            förvirrande. Var går egentligen meningarna isär? Jag vill därför
            gärna upprepa det jag sade inledningsvis. Det är viktigt för mig
            att säga att jag inte lever i tron att det för tid och evighet
            går att stoppa vare sig uppsägningar eller än mindre personalminskningar
            i kommuner och landsting.
          </note>
          <note>
            Jag är tyvärr övertygad om att det kommer att krävas personalminskningar.
            Men vad det handlar om är att vi i stället för att kasta ut offentliganställda
            i sysslolöshet skall använda arbetsmarknadsmedel för att fortbilda,
            höja den allmänna kompetensen och omskola människor så att de
            förhoppningsvis skall kunna få andra jobb hos sin nuvarande arbetsgivare
            eller stå bättre rustade den dag som de skall ut på arbetsmarknaden
            och konkurrera om andra jobb.
          </note>
          <note>
            Jag vill därför upprepa den fråga som jag ställde tidigare. Jag
            tycker att statsrådet ännu inte har varit så där alldeles glasklar.
            Vi är överens om att det behövs rationaliseringar i kommuner och
            landsting. Men det känns oerhört angeläget för mig att vi är överens
            om och ger ett klart besked till kommuner, landsting och de lokala
            arbetsmarknadsmyndigheterna att utgångspunkten för de förändringar
            som nu sker är att dessa rationaliseringar inte skall leda till
            en ökning av den öppna arbetslösheten.
          </note>
          <note>
            Hur man gör och vilka former det skall ha avgör man lokalt. Men
            utgångspunkten är att det uppgång som nu sker inom andra sektorer
            av arbetsmarknaden inte får förtas av att kommuner och landsting
            genomför omfattande uppsägningar i detta dystra arbetsmarknadsläge.
            Även om arbetsmarknadsministern med sin statsrådsvokabulär har
            antytt ett svar på den frågan är det viktigt att få ett glasklart
            svar att detta ändå är utgångspunkten för de förändringar som
            nu sker.
          </note>
          <note type="speaker">
            Anf. 30 DAN ERICSSON (kds)
          </note>
          <note>
            Herr talman! Jag skall i mitt sista inlägg ändå försöka att se
            något positivt i den här debatten. Det fanns litet positivt i
            det som Anders Sundström nyss sade.
          </note>
          <note>
            Han talade om att möjligheten finns kvar för länsarbetsnämnderna
            att sluta avtal med kommuner och landsting, dvs. regeringen förbjuder
            inte den verksamheten. Men knäckfrågan är om möjligheten finns
            kvar realiteten. Vi får de närmaste månaderna se vad som händer
            på den punkten.
          </note>
          <note>
            Precis som Lars Stjernkvist efterlyser jag en tydligare markering
            än det som ministern sade om att det är möjligt. Det är inte speciellt
            offensivt med tanke på vad som står i dagens nummer att Norrköpings
            Tidningar, eftersom den här frågan i mycket handlar om
          </note>
          <note>
            Östergötland. Där står att totalt hotas nu 1 000 landstingsanställda
            om varsel.
          </note>
          <note>
            Det är kraftfulla och massiva uppsägningar som förbereds i ett
            socialdemokratiskt styrt landsting. Vi har en socialdemokratisk
            regering som för bara några månader sedan, i oppositionsrollen,
            sade sig värna om verksamheterna i kommuner och landsting och
            sade att personal inte skulle sägas upp. Det är denna dystra bakgrund
            vi har till dagens debatt.
          </note>
          <note>
            Vad säger då Anders Sundström till alla dessa som nu hotas av
            uppsägningar och varsel? Kommer den här möjligheten verkligen
            att finnas i realiteten så att människor inte går ut i öppen arbetslöshet
            utan via länsarbetsnämnderna får en möjlighet till utbildning,
            kompetenshöjning och andra åtgärder? Det är ett viktigt besked
            som ministern nu har möjlighet att ge i sitt sista inlägg.
          </note>
          <note>
            Herr talman! Ministern talade här om den gamla arbetsmarknadspolitiken
            som han menar att den förra regeringen och tidigare socialdemokratiska
            regeringar förde och att det är den man nu förändrar och ger flexibilitet.
            Det är en riktig inriktning. Det var den förra regeringen som
            luckrade upp reglerna och skapade möjligheten för länsarbetsnämnderna
            att sluta avtal med kommuner och landsting.
          </note>
          <note>
            Men det gäller samtidigt att vara mycket tydlig vart man vill
            nå och hur man skall prioritera. I ett tidigare inlägg beskrev
            jag hur länsarbetsnämnderna såg på detta. De ser inte detta som
            ett prioriterat område, utan det är annat som är prioriterat.
            Också på den punkten vore det väsentligt om ministern nu kan ge
            ett tydligt besked.
          </note>
          <note>
            Herr talman! Slutligen till frågan om bankrutt. Det är faktiskt
            så, Anders Sundström, att det är ni som har ansvaret för att vi
            kanske är att knäcka en uppgående konjunktur och att vi inte får
            den tillväxt som vi önskar och folk i arbete. Det är det som är
            det allvarliga.
          </note>
          <note>
            När jag talar om politisk-moralisk bankrutt handlar det just
            om att man ger ett budskap innan valet och sedan genomför en helt
            annan politik efter valet. Det är det som skadar tilltron till
            demokratin.
          </note>
          <note>
            Anf. 31 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Socialdemokraterna har funnits under väldigt lång
            tid både i riksdagen och i kommuner och landsting. Socialdemokraterna
            har tagit ansvar under mandatperiod efter mandatperiod och fått
            stå till svars för vad man har gjort. Det har också varit en väldig
            styrka för Socialdemokraterna att vi har kunnat visa upp de resultat
            vi har åstadkommit.
          </note>
          <note>
            Vi har nu ett mycket svårt uppdrag, det erkänner jag, att städa
            upp och få ordning på statsfinanserna och att komma ur en massarbetslöshet
            som Sverige fördes in i under de tre, fyra senaste åren. Det är
            ett jättejobb, men vi skall klara av det.
          </note>
          <note>
            Jag vill rikta mig till Lars Stjernkvist. Arbetsmarknadspolitiken
            gör det nu möjligt att förhindra uppsägningar i kommuner och landsting
            därest, jag vill understryka det, man gör den prioriteringen.
            Då är frågan om man kommer att göra den prioriteringen.
          </note>
          <note>
            Man skall också klara ett antal andra mål och inte bara att förhindra
            uppsägningar i kommuner och landsting. Det gäller också att se
            till att långtidsarbetslösa kommer in i jobb, att prioritera tillväxt
            och att klara jämställdhetsmålet.
          </note>
          <note>
            Arbetsmarknadspolitikens regelverk är numera så utformat att
            detta är möjligt. Så var det egentligen inte i den förra regeringens
            politik. Man tog pengar från ett anslag som var avsett att användas
            för utbildning i företag, eftersom företagen just då hade det
            så dåligt ställt att de inte hade råd att utbilda. Då tog man
            de pengarna och använde dem till att utbilda i kommuner och landsting
            till dess företagen skulle få det bättre.
          </note>
          <note>
            Vi skall komma ihåg att den permanenta förändringen av regelverket
            genomförs nu. Under den förra regeringen var det en tillfällig
            åtgärd för att klara ett problem. Man hade pengar över eftersom
            företagen hade det så dåligt ställt att de inte klarade av utbildningen.
            Det är viktigt att komma ihåg. Det är svaret på den frågan.
          </note>
          <note>
            Till Dan Ericsson vill jag säga ungefär samma sak.
          </note>
          <note>
            Sysselsättningen ökar nu, den minskar inte på det sätt som den
            gjorde under de gångna åren. Då försvann en halv miljon jobb,
            men nu ökar sysselsättningen dag för dag, vecka för vecka. Att
            öka sysselsättningen är ett jobb som vi skall fortsätta med.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1994/95:90 om insyn i EU-organisationen
          </note>
          <note>
            Anf. 32 Statsrådet MATS
          </note>
          <note>
            HELLSTRÖM (s)
          </note>
          <note>
            Herr talman! Kenneth Kvist har frågat mig om vilka erfarenheter,
            när det gäller öppenhet, som Sverige har delat med sig av inom
            EU, i vilka former det har skett och vilka konkreta förslag Sverige
            har fört fram eller ämnar föra fram inom EU för att, som Kenneth
            Kvist uttrycker det, bryta den slutenhet som präglar EU:s organ
            och myndigheter.
          </note>
          <note>
            De avsiktsförklaringar om öppenhet och insyn som gjordes i det
            svenska inledningsanförandet vid förhandlingsstarten om ett svenskt
            medlemskap i EU
          </note>
          <note>
            delas till fullo av den nuvarande regeringen.
          </note>
          <note>
            Jag vill citera från det anförande jag höll i den här kammaren
            den 14 december förra året. Jag framförde då att: "Sverige skall
            verka för ett Europa med en levande demokrati. Alla människors
            lika värde och delaktighet skall ligga till grund för politiken.
            Det är därför nödvändigt att den offentliga insynen i EU
          </note>
          <note>
            ökar. Sverige kommer att verka för en ökad öppenhet och insyn
            och en fast parlamentarisk och folklig förankring av unionsarbetet.
            Ett nära samråd med riksdagen är avgörande för våra möjligheter
            att med framgång driva en aktiv EU-politik."
          </note>
          <note>
            Sverige har i dag varit medlem i den europeiska unionen endast
            en kort tid, knappt fyra månader.
          </note>
          <note>
            Ändå tvekar jag inte att hävda att övriga medlemsstaters uppfattning
            om Sverige i hög grad präglas av insikten om Sveriges strävan
            att verka för ett öppnare
          </note>
          <note>
            EU i alla sammanhang. Sverige har också lagt fram konkreta förslag
            som jag strax skall återkomma till.
          </note>
          <note>
            Herr talman! Danmark har, som framhålls i interpellationen, tagit
            ett viktigt initiativ som syftar till ökad öppenhet i rådsarbetet.
            Initiativet rör, som Kenneth Kvist är väl förtrogen med från EU-nämnden,
            följande frågeställningar:
          </note>
          <note>
            fler öppna rådsdebatter avskaffande av möjligheten att hemlighålla
            omröstningsresultat obligatoriskt offentliggörande av rådsprotokoll
            när rådet agerar som lagstiftare
          </note>
          <note>
            Sverige stöder helhjärtat det danska initiativet.
          </note>
          <note>
            Sverige har dessutom framfört tilläggsförslag som går ut på att
            offentliggöra det sista utkastet till rådsbeslut i lagstiftningsärenden
            innan rådet tar beslut. Avsikten med det svenska förslaget är
            att underlätta en offentlig granskning av rådets arbete och att
            ge medierna och den intresserade allmänheten tillgång till ett
            mer omfattande underlag inför avgöranden i rådet.
          </note>
          <note>
            Det svenska förslaget har rönt stor uppmärksamhet i den europeiska
            debatten, bl.a. i tidningen The European under rubriken " Newcomers
            push to open up
          </note>
          <note>
            Europe", dvs. Nykomlingar trycker på för att öppna upp Europa.
          </note>
          <note>
            De danska och svenska förslagen är nu föremål för rådsbehandling
            och har diskuterats vid det allmänna rådets ministermöte den 10
            april. Beslut i frågan väntas tas vid det allmänna rådsmöte som
            skall hållas den
          </note>
          <note>
            29 maj. Vi hoppas naturligtvis att något eller några av förslagen
            kommer att realiserar, men är samtidigt väl medvetna om att det
            i vissa medlemsländer, i detta skede, finns en skepsis mot förslagen.
          </note>
          <note>
            Ett viktigt svenskt bidrag till strävandena mot ökad öppenhet
            i EU hoppas jag kommer att bli den konferens om öppenhet som förbereds
            inom Justitiedepartementet av justitieministern. Bland de inbjudna
            till konferensen som skall gå av stapeln i början av hösten -
            i september eller oktober - kommer det att finnas företrädare
            från alla EU:s medlemsländer och från gemenskapens institutioner.
            Detta blir naturligtvis ett mycket viktigt tillfälle för att presentera
            svenska synpunkter och erfarenheter.
          </note>
          <note>
            Kenneth Kvist gör gällande att Sverige inte i lika hög utsträckning
            som övriga medlemsstater klart deklarerat sina ståndpunkter inför
            regeringskonferensen 1996. Det är enligt min mening inte korrekt.
            Sveriges förberedelser ligger tidsmässigt mycket väl i linje med
            övriga medlemsländers, såväl de nya som de gamla.
          </note>
          <note>
            Knappast någon medlemsstat har ännu offentliggjort de positioner
            man tänker inta vid regeringskonferensen. Denna skall som bekant
            inledas nästa år och förberedas av den s.k. reflektionsgrupp med
            representanter för medlemsstaternas utrikesministrar som skall
            börja sitt arbete den 2 juni i år.
          </note>
          <note>
            Regeringen har också i EU-nämnden redogjort för det förberedelsearbete
            som pågår inom regeringskansliet inför regeringskonferensen. Självfallet
            kommer ytterligare information att lämnas löpande i takt med att
            förberedelsearbetet fortskrider. Jag vill också erinra om att
            en viktig del av de svenska förberedelserna utgörs av det arbete
            som kommer att ske i den parlamentariska kommitté som Kenneth
            Kvist nämner.
          </note>
          <note>
            Frågan om ökad öppenhet i EU är en prioriterad fråga som kommer
            att lyftas fram från svensk sida inför regeringskonferensen. Vid
            fastläggandet av den svenska positionen i den här frågan kommer
            bl.a. de medborgarsamtal om öppenhet som justitieministern och
            Justitiedepartementet arrangerar i slutet av maj att vara av särskilt
            intresse.
          </note>
          <note>
            Herr talman! Vad som hittills åstadkommits utgör en början. Vi
            har från svensk sida gjort klart att vi ämnar återkomma till frågan
            om ökad öppenhet och insyn i unionen.
          </note>
          <note>
            Kenneth Kvist kan alltså vara förvissad om att regeringen ämnar
            driva frågan om ökad öppenhet inom
          </note>
          <note>
            EU. Det gäller nu i anslutning till de fortsatta diskussionerna
            i rådet om de danska och svenska förslagen, och det gäller inför
            regeringskonferensen nästa år.
          </note>
          <note>
            Jag vill vidare framhålla att jag delar den uppfattning som justitieministern
            tidigare i veckan gav uttryck för i ett interpellationssvar, nämligen
            att vårt eget arbete med EU-frågorna präglas av en hög grad av
            öppenhet.
          </note>
          <note>
            Jag vill med anledning av de exempel som Kenneth Kvist tar upp
            slutligen påpeka att Sverige ensidigt har offentliggjort utkastet
            till den s.k. Europolkonventionen innan detta togs upp för slutbehandling
            i rådet, där fortsatta överläggningar för övrigt pågår.
          </note>
          <note type="speaker">
            Anf. 33 KENNETH KVIST (v)
          </note>
          <note>
            Herr talman! Jag tackar utrikeshandelsministern för svaret. Det
            är ju gott och väl att detta bara är en början i det svenska EU-arbetet.
            Det är kanske också gott att Sverige får komplimanger av brittiska
            tidningar. Men det säger kanske också litet mer om EU:s brist
            på öppenhet än vad det säger om den handlingskraft som Sverige
            hittills visat. Sverige rör sig oroväckande i EU:s riktning när
            det gäller frågorna om öppenheten.
          </note>
          <note>
            Två dagar innan folkomröstningen sade Mats
          </note>
          <note>
            Hellström att det inte fanns några hinder för Sverige att lämna
            ut information från ministerrådets möten om hur Sverige röstat
            och om hur andra länder röstat i rådet. Men det är inte särskilt
            mycket sådan information som har lämnats. Varför har den inte
            lämnats?
          </note>
          <note>
            Varför har den inte kommit?
          </note>
          <note>
            Detta var ju ett utspel ett par dagar innan folkomröstningen
            som kanske påverkade en del människors ställningstagande. Var
            det så att Mats Hellström hade förhoppningar om att det skulle
            gå lätt att göra så och sedan kommit till insikt om att det inte
            längre går?
          </note>
          <note>
            Eller var det för att inverka på valresultatet som det yttrandet
            fälldes?
          </note>
          <note>
            Att döma av interpellationssvaret där det står att
          </note>
          <note>
            Sverige nu stöder Danmark - och det tycker jag är gott - tycks
            regeringen ha insett att EU:s bestämmelser inte medger den öppenhet
            i ministerrådet som man utlovade före folkomröstningen. Det är
            egentligen absurt att en lagstiftande församling, som ministerrådet
            faktiskt är, har hemligstämplade protokoll som rör lagstiftningsärenden
            och att möjligheterna att hemlighålla omröstningsresultaten har
            kunnat fortgå år efter år.
          </note>
          <note>
            Att Sverige ställer sig bakom Danmark i det här avseendet är
            bra. Det kommer inte heller som någon direkt överraskning. Men
            det är dock ett danskt initiativ och inte ett svenskt, även om
            Sverige har gjort ett tillägg. Men inte heller detta räcker, även
            om det läggs fram tillsammans med det danska förslaget.
          </note>
          <note>
            Faktum är att många av lagstiftningsärendena i praktiken avgörs
            i Coreper och inom dess hundratals slutna arbetsgrupper. Frågan
            är om Sverige avser att verka för att bryta upp Corepers slutenhet
            och att det skapas regler som förlänger tidpunkten från det att
            förslagen utarbetas till dess att de antas så att det ges verklig
            möjlighet till debatt.
          </note>
          <note>
            Kommer Sverige också att ta initiativ för att bryta kommissionens
            monopol i normgivningsärenden så att initiativrätten övergår till
            de nationella parlamenten?
          </note>
          <note>
            Mats Hellström säger ingenting om öppenheten i
          </note>
          <note>
            EU:s förvaltning. Varför kan inte Sverige ta initiativ till att
            införa svensk offentlighetsprincip i unionens förvaltning och
            se till att denna också inkluderar den svenska meddelarfriheten?
            Vi har faktiskt tagit ett sådant initiativ, eller kommer att göra
            det, med anledning av en rapport i EU-parlamentet. Jag undrar
            om Mats Hellström kommer att stödja detta initiativ från Vänstern
            i EU-parlamentet.
          </note>
          <note>
            Ett stort problem i EU-systemet är lobbyisternas stora inflytande.
            Ett grundkrav är att kommissionen redovisar sina lobbykontakter
            och att lobbyisterna tvingas registrera sig på liknande sätt som
            sker i USA.
          </note>
          <note>
            Vore det fel att ställa sig bakom sådana förslag inför regeringskonferensen?
          </note>
          <note>
            Den andra delen av min interpellation handlar om tillämpningen
            av offentlighetsprincipen i Sverige efter
          </note>
          <note>
            EU-inträdet. Svenska myndigheters agerande har nämligen blivit
            betydligt mer slutet när det gäller
          </note>
          <note>
            EU-handlingar än vad som har utlovats. Det visar de undersökningar
            som bl.a. Journalistförbundet låtit göra. Deras slutsatser är
            att huvudregeln när det gäller
          </note>
          <note>
            EU-handlingar numera är sekretess och inte den öppenhet som våra
            grundlagar stadgar. Särskilda EU-
          </note>
          <note>
            diarier finns upprättade, och det tar betydligt längre tid att
            få ut EU-handlingar från myndigheterna än vad som är brukligt
            när det gäller inrikes handlingar.
          </note>
          <note>
            Hur rimmar detta med den deklaration som Sverige i den s.k. anslutningspakten
            gjort om offentlighetsprincipen? Genom denna deklaration skulle
            ju frågan vara löst, sades det i broschyrer från UD och i andra
            uttalanden. Även denna fråga var viktig för folkomröstningen.
          </note>
          <note>
            Utrikeshandelsministern tar upp Europolkonventionen som exempel
            på Sveriges aktivitet inom detta område, men faktum är att den
            publicerades först efter det att Danmark publicerat flera versioner
            av den. Då blev det ju omöjligt att hålla den hemlig i
          </note>
          <note>
            Sverige.
          </note>
          <note>
            Det finns alltså all anledning för Sverige att visa litet mer
            framfusighet och tuffhet i syfte att förstärka öppenheten och
            demokratin inom EU-systemet. När
          </note>
          <note>
            Ulf Dinkelspiel inledningstalade inför förhandlingsstarten var
            ambitionen enligt honom att aktivt främja öppenheten och dela
            med sig av den erfarenhet som vi har i Sverige till det övriga
            EU. Av detta har vi faktiskt hittills sett väldigt litet, och
            vi får bara hoppas att vi får se betydligt mer av det framöver.
          </note>
          <note>
            Anf. 34 Statsrådet MATS
          </note>
          <note>
            HELLSTRÖM (s)
          </note>
          <note>
            Herr talman! Jag tycker kanske att det är litet konstigt att
            Kenneth Kvist, som intresserar sig för denna mycket viktiga fråga,
            börjar med att visa sin stora okunnighet. Uppenbarligen har han
            inte särskilt mycket tagit del av de regler som han nu debatterar.
          </note>
          <note>
            Det som han säger om att han inte har hört någonting sedan EU-omröstningen
            om offentlighet omkring rådsomröstningar är ett fullständigt nonsenspåstående
          </note>
          <note>
            - de är offentliga. Det är bara att ta del av dem.
          </note>
          <note>
            Det finns en regel i rådets arbetsordning som vi tillsammans
            med danskarna vill ha bort och som skulle kunna möjliggöra att
            man fattar beslut om att hemlighålla ett omröstningsresultat.
            Detta tycker vi är tokigt, men den paragrafen har såvitt jag känner
            till aldrig använts. Det hade alltså gått utmärkt bra för
          </note>
          <note>
            Kenneth Kvist att, om han hade varit intresserad - han sitter
            ju också i EU-nämnden - direkt ta del av offentliga handlingar
            om omröstningsresultaten. Det har jag också sagt såväl före folkomröstningen
            som efter den. Där finns alltså inget problem.
          </note>
          <note>
            När det gäller Coreper håller jag däremot med
          </note>
          <note>
            Kenneth Kvist om att det finns problem med tidsbelastningen.
            Detta har vi och även danskarna påpekat, och det är en av de frågor
            som vi avser att fortsätta att driva. De förhandlingar som sker
            mellan ambassadörerna i Corepers förberedelsearbete kommer för
            nära inpå de Ministerrådsmöten som hålls. Det medger inte en bra
            tidsutdräkt för att kunna ha ett ordentligt samråd, och därför
            menar vi liksom danskarna att man bör utsträcka tiden för detta.
            På den punkten är jag överens med Kenneth Kvist, och det är också
            något som vi framför.
          </note>
          <note>
            Däremot är det inte så att Coreper fattar beslut. I
          </note>
          <note>
            Coreper arbetar man mellan länderna för att förbereda de beslut
            som ministrarna skall fatta, men det är i
          </note>
          <note>
            Ministerrådet som besluten fattas. Tidsutdräkten anser jag, liksom
            Kenneth Kvist, dock vara ett problem.
          </note>
          <note>
            Också ökad offentlighet i EU:s förvaltning är en fråga som vi
            avser att driva inför regeringskonferensen 1996, och vi kommer
            naturligtvis att ta upp en diskussion om detta med riksdagens
            EU-nämnd. Jag tror också att det blir en viktig fråga inför den
            konferens om öppenhet som justitieministern planerar som ett led
            i svenska initiativ för att öka öppenheten inom
          </note>
          <note>
            EU.
          </note>
          <note>
            Låt mig säga att Kenneth Kvist ger en ganska svart bild av EU.
            Visst är EU en organisation där det ur vår synpunkt och i förhållande
            till våra egna regler finns många problem med öppenheten, och
            vi vill utöva påverkan i vår riktning. Samtidigt finns det betydligt
            mera av folkligt och politiskt engagemang, från parlamentariker
            och från regeringsledamöter, i EU:s interna arbete än i väldigt
            många av de internationella förhandlingar som vi i övrigt har
            varit vana vid.
          </note>
          <note>
            I de internationella förhandlingar som vi har fört tidigare har
            det oftast rått en närmast fullständig sekretess. Det är ganska
            sällan som man här i riksdagen har ställt frågor kring den typen
            av förhandlingar. Det har så att säga varit diplomatförhandlingar,
            som mera har förts i sekretess än vad som i realiteten sker i
            EU:s arbete.
          </note>
          <note>
            Det finns mycket att göra inom EU, men jag tycker att det är
            en alltför svart bild som Kenneth Kvist ger. Det gamla sättet
            var mer av hemlig diplomati. EU
          </note>
          <note>
            är faktiskt en organisation där det förs en intensiv och livlig
            debatt kring frågorna, även om det finns mycket att göra i vår
            riktning när det gäller att öka öppenheten - på den punkten håller
            jag med Kenneth Kvist.
          </note>
          <note>
            När det sedan gäller frågorna om vad som har skett i vår egen
            hantering här i riksdagen och i våra myndigheter av frågorna om
            offentlighet i EU verkar det inte som om Kenneth Kvist särskilt
            väl har följt den interpellationsdebatt som jag hänvisar till
            i mitt svar och som justitieminister Laila Freivalds tidigare
            fört här i kammaren. Hon kunde då tillbakavisa de påståenden som
            Kenneth Kvist nu åberopar, uppenbarligen utan att ha följt diskussionen
            särskilt väl.
          </note>
          <note>
            Det har hållits ett seminarium omkring tidningen
          </note>
          <note>
            Journalistens uppgifter, där det t.ex. visats att EU-
          </note>
          <note>
            diarierna inte har tillkommit för att hemlighålla utan för att
            öka allmänhetens möjligheter att mer systematiskt ta del av EU-handlingar.
            Därutöver förekommer det nu när vi är nya medlemmar att journalister
            begär in alla typer av handlingar för att testa systemet, vad
            som blir offentligt och vad som inte blir det. Jag tycker att
            det är en bra inriktning. Det är väl också ganska givet att det
            kan ta tid när anspråken på handlingar ökar dramatiskt just till
            följd av att man vill testa systemet. Det är då också viktigt
            att man grannlaga går igenom möjligheterna att ha en så stor öppenhet
            som möjligt och inte slarvigt sekretessbelägger i onödan.
          </note>
          <note>
            Jag tycker att jag på denna punkt har goda skäl att instämma
            med justitieministern. Visst finns det problem, och vi skall se
            om det finns skäl att i framtiden skärpa våra regler. Vi har som
            bekant skärpt reglerna för öppenhet genom att göra förändringar
            i utrikessekretessen med verkan fr.o.m. den 1 januari i år. Det
            är ett initiativ som ursprungligen vi socialdemokrater tog. Sedan
            lade en utredning fram förslag, och beslut fattades här i riksdagen.
            Reglerna om utrikessekretess i sekretesslagen har därmed ändrats
            så att det fr.o.m. i år, till skillnad mot tidigare, råder en
            presumtion för offentlighet för alla uppgifter som rör utrikesärenden.
          </note>
          <note type="speaker">
            Anf. 35 KENNETH KVIST (v)
          </note>
          <note>
            Herr talman! Mats Hellström bör kanske ligga litet lågt när det
            gäller vilka debatter vi följer med i. Jag har faktiskt noggrant
            läst interpellationsdebatten med
          </note>
          <note>
            Laila Freivalds. Tidningen Journalisten har faktiskt, när den
            har gjort ett test, en s.k. dugnad, av hur bärig öppenheten är,
            kommit fram till att det är svårt att få ut handlingar. Det är
            svårt att komma åt EU-diarierna, och det märkliga är att UD:s
            handelsavdelning, där
          </note>
          <note>
            Mats Hellström själv är chef, får beteckningen "sämst i test"
            när det gäller att inte ens ha svarat inom fyra veckor på förfrågningar
            om EU-diarier, antalet inregistrerade EU-ärenden och hur många
            som är belagda med sekretess.
          </note>
          <note>
            Jag tror därför att det inte finns särskilt stor anledning att
            ta i så starkt i detta sammanhang. Faktum är att detta test och
            material från andra journalister entydigt visar att det är svårt
            att få fram EU-
          </note>
          <note>
            handlingar.
          </note>
          <note>
            När det sedan gäller det folkliga engagemanget i
          </note>
          <note>
            EU höll jag på att säga att jag tillåter mig att le. Det är väl
            ganska litet av detta. Men om det skulle förekomma mer av det
            där än i andra diplomatiska sammanhang är det inte så konstigt,
            eftersom EU:s arbete till skillnad från allt annat internationellt
            arbete avser lagstiftning som gäller i de enskilda länderna. EU
            är ju rättsskapande för förhållandena i EU-länderna, och det ställer
            helt andra krav på EU. Ministerrådet är ju en sorts parlament,
            där Sveriges regering kan sägas vara ett litet minoritetsparti.
            Detta ställer krav på en öppenhet som motsvarar den som vi har
            i Sveriges riksdag.
          </note>
          <note>
            När det gäller Coreper är det bra att Mats Hellström i alla fall
            noterar att det finns ett problem och att man tänker ta upp frågan
            om tidsaspekten. Det är riktigt att besluten inte fattas formellt
            i Coreper, men de fattas reellt i Coreper. I dessa ambassadörers
            eller andra högre statstjänstemäns korridorer och sammanträdesrum
            bereds alla frågor. Är detta det folkliga engagemanget? Besluten
            fattas i realiteten där.
          </note>
          <note>
            Sedan bekräftas Corepers förslag på en A-lista, tydligen i klump,
            och utan egentlig debatt på de olika minsterrådsmötena.
          </note>
          <note>
            Jag tror nog att det behövs ganska stora förändringar inom detta
            system.
          </note>
          <note>
            Anf. 36 Statsrådet MATS
          </note>
          <note>
            HELLSTRÖM (s)
          </note>
          <note>
            Herr talman! Jag måste tillbakavisa Kenneth
          </note>
          <note>
            Kvists påståenden om att vi inte skulle arbeta med ambitionen
            att ha en stor öppenhet inom regeringskansliet och inom UDH. Det
            är tvärtom så att våra tjänstemän arbetar med noggrannhet och
            efter instruktionen att just sträva efter öppenhet.
          </note>
          <note>
            Det framgår också av den promemoria som har getts ut av rättschefen
            i statsrådsberedningen till regeringskansliets tjänstemän.
          </note>
          <note>
            Vi är alldeles nya medlemmar. När tidningar av mycket goda skäl
            vill få ut en väsentligt mycket större mängd handlingar än någonsin
            tidigare i vårt land blir väldigt många tjänstemän starkt belastade.
            De skall vara det. De skall ta det på allvar med syftet att åstadkomma
            öppenhet.
          </note>
          <note>
            Genom att man begär att få handlingar utlämnade för att testa
            systemet bildas också en praxis. Det är väldigt viktigt att den
            praxisen visar att det råder öppenhet och att också myndigheterna
            ser att regeringen och regeringskansliet arbetar med öppenhet
            som mål, eftersom regeringen inte styr myndigheterna.
          </note>
          <note>
            Nog finns det skäl för oss att arbeta grannlaga när systemet
            skall testas under de första månaderna. Vi arbetar med ambitionen
            att ha en öppenhet som mål.
          </note>
          <note>
            Det borde Kenneth Kvist kunna erkänna.
          </note>
          <note>
            Kenneth Kvist säger alldeles riktigt att en öppenhet måste råda
            när det gäller lagstiftningsfrågor. Det är vi helt överens om.
            Jag har svarat på hur vi agerar för att öka öppenheten i mitt
            interpellationssvar.
          </note>
          <note>
            Men Kenneth Kvist vet också från EU-nämnden att det i realiteten
            är mer av en diskussion, ett samråd, med riksdagen, vilket är
            bra. Det gäller också andra frågor som rör den klassiska diplomatin,
            dvs. utrikesoch säkerhetspolitiken. Också den andra pelarens frågor
            tas upp för samråd på ett sätt som vi faktiskt inte har varit
            så vana vid i Sverige tidigare. Vi kanske skulle ha gjort det.
            Det är möjligt. Men varken oppositionen eller regeringen har tidigare
            egentligen fört diskussioner i riksdagen kring den typen av frågor.
          </note>
          <note>
            Jag tycker att det är bra att det är en ökad öppenhet också där.
          </note>
          <note type="speaker">
            Anf. 37 KENNETH KVIST (v)
          </note>
          <note>
            Herr talman! Jag tror säkert att UD:s handelsavdelning arbetar
            med noggrannhet, men man bör kanske inte vara så noggrann att
            man blir sämst i det öppenhetstest som Tidningen Journalisten
            har gjort på olika myndigheter och departement. UD:s handelsavdelning
            skall ju vara ledande när det gäller EU-
          </note>
          <note>
            relationerna. Det är inte bra. Det är inte värst grannlaga. Det
            är föga hedrande.
          </note>
          <note>
            När det gäller öppenheten är det klart att det är en väldig skillnad
            på hur EU arbetar och hur vi arbetar.
          </note>
          <note>
            Statsrådet noterar i sitt interpellationssvar att få medlemsstater
            ännu offentliggjort sina positioner inför regeringskonferensen
            1996.
          </note>
          <note>
            Vad är regeringskonferensen 1996? Det är egentligen en diskussion
            av EU:s grundlag - en grundlag som alltså kommer att gälla över
            våra grundlagar. Inte bara Sverige utan flera andra mörkar vad
            gäller de positioner man skall inta därför att man är inne i en
            sorts förhandlingsspel.
          </note>
          <note>
            Jämför detta med hur svenskt grundlagsarbete tillgår. Det är
            utredningar, remissdebatter och preliminära beslut långt i förväg.
            Det är en rasande skillnad i öppenhet mellan EU-systemet och det
            system vi är vana vid när det gäller lagstiftning.
          </note>
          <note>
            Jag klagar inte allmänt på hur regeringen behandlar EU-nämnden.
            Man försöker nog. Problemet är många gånger att EU-systemet självt
            påverkar. Det är svårt att brottas med detta när det gäller att
            få den information och den öppenhet i kommunikationerna mellan
            regering och parlament som vi behöver.
          </note>
          <note>
            Det ställer andra krav på öppenhet också när det gäller utrikespolitiken.
            Tidigare handlade vi i ett internationellt samarbete. Här handlar
            det om ett samarbete där vi blir betydligt hårdare inbundna av
            EU-
          </note>
          <note>
            besluten än annars. Det är en självklarhet att det ställer ökade
            krav på öppenhet.
          </note>
          <note>
            Anf. 38 Statsrådet MATS
          </note>
          <note>
            HELLSTRÖM (s)
          </note>
          <note>
            Herr talman! Jag bestrider bestämt, Kenneth
          </note>
          <note>
            Kvist, att UD:s handelsavdelning skulle vara dålig när det gäller
            att hantera frågan om utlämnande av hemliga handlingar till journalister.
            Jag är sannerligen beredd att ta en debatt på den punkten.
          </note>
          <note>
            Däremot är det självklart att vi som EU-
          </note>
          <note>
            samordnare har en stor arbetsbelastning. Vi måste ta tid på oss
            för att se till att det inte slentrianmässigt görs den typ av
            sekretessbeläggning som gjordes innan de mer liberala regler som
            gäller från den 1
          </note>
          <note>
            januari fanns.
          </note>
          <note>
            Det är nog bra för den praxis som skall etableras i landet att
            vi utför detta arbete på ett grannlaga sätt. Vi vill åstadkomma
            just öppenhet - icke slentrianmässig sekretessbeläggning.
          </note>
          <note>
            Jag vet över huvud taget inte vad Kenneth Kvist avser när han
            talar om att vi nu i hemlighet skulle förhandla kring regeringskonferensen,
            som skall kunna leda till nya grundlagsförändringar. Jag skall
            inte använda ordet nonsens eftersom Kenneth Kvist inte har replikrätt,
            men jag vill säga att det sannerligen ligger långt ifrån verkligheten.
          </note>
          <note>
            Om Kenneth Kvist läser interpellationssvaret finner han där att
            förhandlingar om regeringskonferensen avses påbörjas nästa år.
            Först i sommar skall en s.k. reflexionsgrupp påbörja sitt arbete.
            Den kommer att diskutera dagordningen på konferensen. Det är dagordningen
            för konferensen som kommer att diskuteras av reflexionsgruppen.
          </note>
          <note>
            Vi har i Sverige i god tid innan dess tillsatt en parlamentarisk
            kommitté som skall kunna bidra till öppenheten just kring den
            typ av frågor som ännu icke på något sätt har börjat förhandlas.
          </note>
          <note>
            Jag förstår inte vad Kenneth Kvist är ute efter. Det är en fullständigt
            felaktig beskrivning av det arbete som kommer att påbörjas först
            den 2 juni, när reflexionsgruppens arbete sätts i gång.
          </note>
          <note>
            Det arbete som pågått hittills har varit tillbakablickande och
            gällt Maastrichtfördraget. Sveriges uppfattning har offentliggjorts
            bl.a. genom EU-
          </note>
          <note>
            nämnden. Det vet Kenneth Kvist också.
          </note>
          <note>
            Slutligen vill jag säga att Kenneth Kvist i realiteten inte har
            återkommit särskilt mycket till de frågor han tog upp i interpellationen,
            nämligen om Sveriges initiativ. Det är bra. Det tolkar jag som
            att han menar att vi arbetar på ett sätt som vi kan vara om inte
            överens om så i varje fall ha ungefär likartad inställning till.
          </note>
          <note>
            Sverige arbetar aktivt för en ökad öppenhet, och det är någonting
            som uppenbarligen både Kenneth
          </note>
          <note>
            Kvist och jag eftersträvar att vi skall göra också i fortsättningen,
            för att påverka de andra EU-länderna.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1994/95:80 om FN:s familjeår
          </note>
          <note>
            Anf. 39 Statsrådet ANNA HEDBORG (s)
          </note>
          <note>
            Herr talman! Ulla-Britt Hagström har ställt följande frågor till
            mig:
          </note>
          <note>
            1. Vilka åtgärder avser jag vidta för att fortsätta arbetet med
            FN:s familjeår?
          </note>
          <note>
            2. Vilka internationella jämförelser kommer att prioriteras i
            informationen?
          </note>
          <note>
            3. Vilka områden kommer att prioriteras för familjernas levnadsvillkor?
          </note>
          <note>
            4. Vilka åtgärder avser jag vidta för att följa upp familjernas
            önskemål om och behov av vårdnadsbidraget och det drastiskt minskade
            ekonomiska utrymmet för flerbarnsfamiljerna?
          </note>
          <note>
            5. Ämnar jag ägna större uppmärksamhet åt arbetslöshetens påverkan
            på familjen?
          </note>
          <note>
            Sverige har sedan länge en väl utvecklad familjepolitik. Den
            svenska föräldraförsäkringen och de därtill kopplade ledighetsreglerna
            har en generös utformning som i ett internationellt perspektiv
            saknar motstycke. Det ekonomiska familjestödet är utformat för
            att ge familjerna stöd i olika situationer - vid barns födelse
            eller sjukdom, vid skilsmässor eller vid en förälders frånfälle.
            Och trots de nedskärningar vi nu tvingats till, bl.a. för barnens
            skull - de skall ta över den statsskuld vi efterlämnar - kvarstår
            faktum.
          </note>
          <note>
            Svensk familjepolitik är fortfarande framgångsrik när det gäller
            att utjämna villkoren mellan barnfamiljer och andra.
          </note>
          <note>
            I strävan efter att kunna garantera alla barn goda levnadsvillkor
            har vi i Sverige valt en generell strategi. Med det menas att
            vi inte enbart försöker plocka ut de allra mest behövande och
            gå in med stödinsatser till dem. I stället har vi satsat på alla
            barn.
          </note>
          <note>
            Kommunerna är fr.o.m. i år skyldiga att erbjuda plats inom barnomsorgen
            för alla barn i åldern 1
          </note>
          <note>
            t.o.m. 12 år med förvärvsarbetande eller studerande föräldrar.
            Alla blivande föräldrar och mödrar med barn har tillgång till
            en väl utbyggd verksamhet vid mödra- och barnavårdscentraler.
            Fri tandvård erbjuds alla barn upp till 20 års ålder. Detta är
            några exempel på hur högt barnen och familjerna prioriteras i
            det svenska samhället.
          </note>
          <note>
            Också den svenska aktiva arbetsmarknadspolitiken har i rådande
            läge en mycket viktig betydelse för familjerna. Regeringens ekonomiska
            politik syftar till att minska arbetslösheten. Ökad sysselsättning
            ökar också familjernas trygghet, eftersom försörjning genom eget
            arbete minskar påfrestningarna för familjerna.
          </note>
          <note>
            Mot denna bakgrund, och den svåra ekonomiska situation vi befinner
            oss i, har inte kommittén för
          </note>
          <note>
            FN:s familjeår haft som uppdrag att föreslå några nya stora kostnadskrävande
            reformer. Kommittén har i stället i den handlingsplan som legat
            till grund för arbetet under familjeåret pekat ut ett antal strategiska
            insatsområden som man har koncentrerat sig på. Det gäller bl.a.
            demografiska förändringar och förändringar i familjemönstret,
            med familjeseparationer som ett centralt inslag. Det gäller framväxten
            av nya föräldraroller, där frågan om faderskapets förändrade villkor
            är central, liksom frågan om jämställdhet och barnets rättigheter.
            Andra frågor som tilldrar sig intresse i dessa ekonomiskt kärva
            tider är givetvis sådana som rör kostnader för samt effektivitet
            och kvalitet i samhällets stöd till barnfamiljerna.
          </note>
          <note>
            Kommittén har under familjeåret bedrivit en utåtriktad kontakt-
            och informationsverksamhet, som främst vänt sig till myndigheter
            och organisationer inom olika sektorer. Kommitténs uppdrag har
            varit att väcka andra människors intresse för att arbeta med dessa
            frågor, särskilt när det gäller att förebygga social utslagning
            bland barn och vuxna som befinner sig i en utsatt situation i
            samhället.
          </note>
          <note>
            Ett år är en kort tid för att bygga upp en sådan verksamhet.
            Jag har därför ansett det angeläget att ge kommittén mera tid,
            bl.a. för att följa upp och utveckla några av de internationella
            samarbetskontakter som etablerats under året. Utöver ett seminarium
            om svensk demografisk familjeforskning, arrangerar den svenska
            kommittén under år 1995 bl.a. ett nordiskt expertmöte tillsammans
            med de övriga nordiska kommittésekretariaten, samt en konferens
            om familj och arbetsliv i samarbete med EU-kommissionen.
          </note>
          <note>
            På det internationella planet i övrigt ställs delvis olika frågor
            i fokus i olika sammanhang. Inom FN, där samarbetet främst gäller
            globala frågor, ställs framför allt biståndet och samarbetet med
            utvecklingsländerna i förgrunden. På europeisk nivå är det i stället
            frågor om samordning av lagregler och om erfarenhetsutbyte inom
            social- och familjepolitiken som ställs i fokus. Och på nordisk
            nivå slutligen, gäller samarbetet kunskapsuppbyggnad, utvecklingsarbete
            och kompetensutveckling.
          </note>
          <note>
            Arbetet med FN:s familjeår fortgår alltså. Avsikten är att kommittén
            till hösten skall redovisa sina samlade erfarenheter och ge en
            lägesbedömning på grundval av arbetet under familjeåret. Frågan
            om familjeårets uppföljning kommer också att behandlas i
          </note>
          <note>
            FN:s generalförsamling till hösten.
          </note>
          <note>
            När det gäller Ulla-Britt Hagströms fråga om vårdnadsbidraget
            vill jag hänvisa till mitt anförande i anslutning till behandlingen
            den 15 december förra året av propositionen om att avskaffa detta
            bidrag. Jag gav där en utförlig redovisning av regeringens motiv
            för att avskaffa en kostsam reform som efterfrågats av få och
            som inte medverkade till någon egentlig valfrihet för familjerna.
          </note>
          <note>
            Anf. 40 ULLA-BRITT HAGSTRÖM (kds)
          </note>
          <note>
            Herr talman! Jag vill tacka statsrådet Anna Hedborg för svaret
            om uppföljning av FN:s familjeår. En familj kan ha olika sammansättningar
            från änkan, eller en person som valt att leva ensam, till flerbarnsfamiljen.
            En som lever för sig själv måste ju vara en person, och ett par
            bör bestå av två människor, om man skall utgå från den matematik
            som vi lärde oss i skolan. Den mänskliga matematiken ser helt
            annorlunda ut. Den är inte baserad på logik utan på värderingar
            och attityder. Från att 1+1=1 enligt äktenskapsregeln att "tu
            skall vara ett" och som bygger upp tillvaron på att man gör allt
            tillsammans kan också 1+1=2 gälla, där var och en ges lika stort
            utrymme. Men 1=0 kan också gälla. Man kan få uppleva att man som
            ensamlevande inte alls räknas. Lill Lindfors sjöng för ett antal
            år sedan "är man ensam är man ingen, men tillsammans är ett sätt
            att finnas till".
          </note>
          <note>
            Om situationen uppfattas som positiv eller inte beror ytterst
            på hur man själv valt. Lika fel som det är att underminera flerbarnsfamiljernas
            ekonomi, lika fel är det att se ensamföräldrar som en generellt
            svag grupp. Det är inte så. Förhållandena är olika såväl för stabila
            kärnfamiljer som för ensamboende.
          </note>
          <note>
            Vi kristdemokrater vill stärka familjen. Just därför tycker vi
            att FN:s familjeår är särskilt viktigt. Det har gått slentrian
            i ord som enbo, särbo, helgsambo, sambo, delsbo, grannbo och reko,
            dvs. relationskontrakt.
          </note>
          <note>
            Låt oss inte tappa ordet familj och familjen som en naturlig
            samlevnadsform. Det är familjen som bär upp vårt samhälle.
          </note>
          <note>
            FN:s familjeår kommer som en avlösning av det europeiska äldreåret.
            Vi får inte glömma bort de äldre i familjen. Här byggs en bro
            i kontakten mellan generationerna. FN:s familjeår kan också användas
            till att förstärka relationerna mellan generationerna. I vårt
            samhälle med ökad rörlighet träffar inte barnen mormor och morfar
            lika mycket som förr. Det finns invandrarbarn som aldrig kan träffa
            mormor och morfar. Här passar det att satsa på nätverk med faddrar
            för invandrarbarn. Föreningsverksamhet och annan ideell verksamhet
            har här en chans att hjälpa till att knyta kontakter. Ofta leder
            just förmedling av kontakter till att personer som tidigare behövt
            hjälp från samhällets sida kan stå på egna ben. Uppföljningen
            av aktiviteterna under äldreåret visade att merparten av de tillfrågade
            tyckte att arbete för att öka solidariteten mellan generationerna
            borde vara ett prioriterat område i dagens samhälle.
          </note>
          <note>
            Solidaritet måste givetvis också gälla gentemot fattiga länder.
            När vi talar om människovärdet är det viktigt att understryka
            vårt globala ansvar. Man upprörs till ett känslomässigt raseri
            när TV och tidningar berättar om hur den 12-årige pakistanske
            pojken mördades. Han tog sina kamraters parti och gick emot det
            slaveri han upplevt. Många barn utsätts i dag för slaveri. Vi
            vet att många barn dukar under i slavarbete.
          </note>
          <note>
            Föräldrar lever i ekonomisk misär som analfabeter.
          </note>
          <note>
            Barn dukar under av arbete i tegelbruk och mattillverkning.
          </note>
          <note>
            Sverige minskar nu bidragen till de allra fattigaste.
          </note>
          <note>
            Vi står i skuld till världens barn, gatubarn och barn som nyttjas
            i porr- och prostitutionsindustrin. Statsrådet svarar att på det
            internationella planet ställs biståndet och samarbetet med utvecklingsländerna
            i förgrunden. Detta rimmar dåligt med verkligheten. Att nu sänka
            biståndet och dra in en miljard i bistånd som det redan har fattats
            beslut om, pengar till fattiga, innebär att vi redan nu kommer
            att vara nere i 0,93 %
          </note>
          <note>
            av BNI. Vi tror att vi under mandatperioden kommer att vara nere
            i 0,75 %. Vi har i alla fall ett enprocentsmål.
          </note>
          <note>
            Herr talman! Arbetslösheten är ett gissel för alla, men inte
            minst för barnfamiljer. Barnen för med sig otryggheten till skolan.
            Det ekonomiska utrymmet sjunker, samtidigt som oro och konflikter
            lätt kan uppstå. Inget blir som förr. Föräldrarna kan tappa tron
            på framtiden, vilket smittar av sig på barnen.
          </note>
          <note>
            Statsrådet svarar att försörjning genom eget arbete minskar påfrestningarna
            för barnfamiljerna. Jag håller helt med om det. Men ändå drar
            regeringen bort ett ekonomiskt utrymme runt 18 miljarder till
            kommunerna. Bara uppgörelsen mellan Centern och Socialdemokraterna
            handlar om 40 000 kommunalt anställda. Många föräldrar, inte minst
            mammor, arbetar inom den offentliga sektorn i vården. Vi kristdemokrater
            skulle vilja ge kommuner och landsting tillbaka
          </note>
          <note>
            4,8 miljarder till vården. Vi vill inte heller ha en så drastisk
            höjning av egenavgifterna.
          </note>
          <note>
            Herr talman! Jag har fått svar om synen på valfrihet när det
            gäller barnomsorgen. Jag hänvisar också till mitt inslag tidigare
            i debatten den 26 april här i kammaren. Jag skall inte upprepa
            den. Vi kräver valfrihet; en möjlighet är vårdnadsbidrag. Vi anser
            också att barnbidragssänkningen skall ha en fördelningspolitisk
            effekt. Familjer med svaga ekonomiska möjligheter skall kunna
            tillgodogöra sig mer av den barnrelaterade delen av bostadsbidraget.
          </note>
          <note>
            Herr talman! Om två veckor, måndagen den 15
          </note>
          <note>
            maj, firas International Day of Families - Tolerance begins in
            the family. Hur ämnar statsrådet manifestera denna dag i Sverige?
          </note>
          <note>
            Tack!
          </note>
          <note>
            Anf. 41 Statsrådet ANNA HEDBORG (s)
          </note>
          <note>
            Herr talman! Ulla-Britt Hagström tar upp en mycket viktig fråga.
            Den rör verkligen det svenska samhället just i dag. Det handlar
            om vilken påfrestning den nu rådande arbetslösheten är för de
            svenska familjerna. Hur den tvåsiffriga arbetslöshet som vi har
            i dag påverkar familjerna generellt har vi alltför dåliga kunskaper
            om i vårt land. Den positiva anledningen är att vi inte under
            de senaste 60 åren har upplevt att arbetslösheten har stigit så
            snabbt och till så höga nivåer som nu.
          </note>
          <note>
            Det finns ännu inte statistik och forskning som kan ge en fullständig
            bild av hur de fyra senaste årens dramatiska utveckling på arbetsmarknaden
            har drabbat vårt land och dess medborgare socialt. Däremot vet
            vi en hel del från andra länder om vilka långsiktiga problem som
            följer i spåren av en hög arbetslöshet.
          </note>
          <note>
            Utslagningen ökar. Fattigdomen breder ut sig, och de sociala
            problemen blir fler. Vi har kunskap om hur enskilda individer
            som drabbas av arbetslöshet påverkas. En människa som tvingas
            gå länge utan arbete tappar både kompetens och självkänsla. De
            ekonomiska bekymren, den oro och den utsatthet som följer på att
            man inte kan försörja sig drabbar självfallet också den arbetslöses
            familj och de barn som finns där. Om båda föräldrarna är arbetslösa
            blir situationen självfallet särskild ansträngd.
          </note>
          <note>
            Därför inriktar regeringen nu hela sin ekonomiska politik på
            att få i gång tillväxten, få ner budgetunderskottet och därmed
            skapa fler jobb. Vi gör detta eftersom den största tryggheten
            för enskilda och för familjer är att man kan försörja sig själv
            på eget arbete. Vi gör det också därför att arbete är välfärdens
            grund och förutsättning. Vi försöker också minimera de skador
            som arbetslösheten riskerar att föra med sig genom att så långt
            som möjligt slå vakt om de sociala verksamheterna och i stället
            spara på transfereringarna.
          </note>
          <note>
            När pappa eller mamma - eller kanske båda föräldrarna - är arbetslös
            är det ännu viktigare att barnen har en trygg barnomsorg och en
            bra skola att gå till.
          </note>
          <note>
            Att familjen får det ekonomiskt ansträngt går att leva med ett
            tag, men om barnen därtill får en otrygg barnomsorg, en bristfällig
            utbildning eller sämre hälsooch sjukvård drabbar dagens arbetslöshet
            också morgondagens vuxna. Där är vi inte än. Därför är det så
            viktigt att få ekonomin på fötter igen och därmed skapa förutsättningar
            för att man skall kunna behålla en välfärd värd namnet också för
            den uppväxande generationen.
          </note>
          <note>
            Att kommunerna inte kan räkna med kompensation för egenavgiften
            - vilket är ett konstaterande som finns i uppgörelsen med Centern
            - handlar inte om en indragning. Det är ett klarläggande av ett
            förhållande som är tämligen naturligt. Såväl arbetsgivaravgifter
            som egenavgifter har precis samma effekt för den kommunala ekonomin.
            Om man använder lönekostnadsutrymmet för den typen av avgifter
            och skatter kan man naturligtvis inte också använda det för kommunerna.
            Det gäller i allmänhet och i det här sammanhanget. Man har konstaterat
            att det är så här när det gäller de framtida egenavgiftshöjningarna.
            De är beslutade för att de sociala trygghetssystem som också är
            oerhört väsentliga för barnfamiljerna och familjetryggheten skall
            räddas. Det är egentligen inte en så konstig fråga. Den andra
            sidan av saken är att det samlade program som vi har handlar om
            att just få i gång tillväxten. Det är det viktiga för kommunernas
            skatteunderlag. Vi tänker inte heller dra in de ökade inkomster
            som kan följa av det.
          </note>
          <note>
            Anf. 42 ULLA-BRITT HAGSTRÖM (kds)
          </note>
          <note>
            Herr talman! Visst är det så. Jag håller med statsrådet Anna
            Hedborg om allt hon säger om arbetslöshetens påverkan. Ändå kan
            vi inte komma ifrån att kommunerna nu kommer att sakna ett utrymme
            på 18
          </note>
          <note>
            miljarder. De har redan höjt skatterna i snitt med 45
          </note>
          <note>
            öre. Med hänvisning till den interpellationsdebatt som har varit
            här tidigare i kammaren i dag vädjar jag till statsrådet att hon
            också försöker medverka till att personalen inom vården, i landsting
            och i kommuner kan få vara kvar genom olika typer av insatser.
          </note>
          <note>
            En grupp i Sverige som kan jämföras med dem som utför slavarbete
            i fattigare länder är barnen som lever i drogmiljöer. Det handlar
            om de barn som måste ta hand om sina föräldrar och vara mammor
            åt sina mammor. Jag har mött dem i skolan. Jag vet att de av oro
            måste gå hem på rasten för att se hur deras mammor mår. Jag vet
            att de får ta ett överdrivet stort ansvar. Barnen är rädda för
            att deras pappor är våldsamma när de har druckit och att deras
            mammor har utsatts för slag och våld. Det måste göras mer för
            dessa barns situation. Jag tycker inte att detta fick tillräcklig
            uppmärksamhet i betänkandet Socialpolitik
          </note>
          <note>
            - inriktning och anslag, m.m., som riksdagen behandlade i veckan.
            Vi kristdemokrater önskar att en större satsning skall göras för
            att man skall kunna hjälpa denna grupp av barn.
          </note>
          <note>
            Alla barn har behov av att synas och vara en självklar del av
            gemenskapen. Det gäller också barn med särskilda behov. Det är
            viktigt att föräldrainflytandet i skolan ökar. FUB och RBU har
            tillsammans med Handikappförbundens Samarbetsorgan gett ut boken
            Elevernas skola eller skolans elever. Den ligger på min stol.
            Det är en slående titel. Man skulle kunna överföra det och säga
            barnens Sverige eller Sveriges barn. Det är viktigt att samhället
            är till för att ge ett stöd till barn och familjer. Jag skulle
            vilja veta litet mer preciserat om en av målsättningarna för FN:s
            familjeår, nämligen att man skall fästa uppmärksamheten på rättigheter
            och skyldigheter för alla medlemmar i en familj. Det är bra. Hur
            tänker statsrådet initiera detta?
          </note>
          <note>
            Jag vill också gå tillbaka till min första fråga. Det är ju bra
            att man satsar ute i landet på olika sätt för att manifestera
            International Day of Families - Tolerance begins in the family.
            Jag fick inget svar om hur det initierades härifrån. Familjerna
            har en stor betydelse.
          </note>
          <note>
            Det är i familjegemenskapen som värderingar, normer och vägledande
            etik kan överföras från generation till generation. Det säkraste
            sättet att minska våld och kriminalitet och att motverka rotlöshet
            och drogmissbruk är att ge ett stöd till hem och familjer. Därför
            är det viktigt att peka på allt som kan göras under FN:s familjeår.
            Man trycker nämligen också väldigt mycket på solidaritet och tolerans.
          </note>
          <note>
            Anf. 43 Statsrådet ANNA HEDBORG (s)
          </note>
          <note>
            Herr talman! Jag fick frågan om vad Sverige avser att göra den
            15 maj, som är en familjedag. Vi kanske inte i första hand tycker
            att dagar för olika ting är avgörande för vad som görs på området.
            Det väsentliga är att varje dag är barnens och familjens dag.
            Så blir det genom en systematisk politik som bl.a. skall bygga
            på den princip som är så viktig, nämligen barns och varje familjemedlems
            egna rättigheter.
          </note>
          <note>
            Vår generella välfärdspolitik är i hög grad inriktad på individens
            rättigheter. Man kan nog säga att det är ett uttryck för hur starkt
            vi i Sverige känner för den principen. I själva verket kanske
            vi känner långt mer för den än man gör på många andra håll.
          </note>
          <note>
            Vi har alla naturligtvis möjligheter att använda oss av familjedagen
            för att försöka manifestera och föra fram sådant som vi kan tycka
            är väsentligt. Som individer och i frivilliga organisationer av
            olika slag kan vi göra detta. Det kan finnas skäl att kanske tala
            för dem som är särskilt drabbade på grund av att de inte har de
            stabila och trygga familjeförhållanden som man naturligtvis skulle
            önska att alla barn, exempelvis, har.
          </note>
          <note>
            Jag tycker för min del att det kunde vara viktigt att använda
            familjedagen till att tala om villkoren för t.ex. ensamma föräldrar
            och övergivna barn. Jag tror att det är viktigt att lyfta fram
            ensamstående mödrar och deras villkor. Det gäller också frånvarande
            fäder och frågan varför de är frånvarande och vilka förutsättningar
            det kan finnas för att de skall kunna leva närmare sina barn,
            vilket också många av de frånvarande fäderna önskar. Det kan vara
            en gammal mamma eller en gammal pappa som känner sig bortglömd,
            som skulle kunna uppmärksammas en sådan här dag.
          </note>
          <note>
            Om man på något sätt kan använda den här dagen till att framhålla
            att de gamla vanliga förhållandena i familjen finns, kan den användas
            till det, av var och en.
          </note>
          <note>
            Vi kommer inte att ta några centrala initiativ i form av stora
            manifestationer - det är inte riktigt vår modell i Sverige. Varje
            dags arbete för varje människas frihet och rättigheter är nog
            ändå det som är det avgörande och viktiga också för familjen.
          </note>
          <note>
            Anf. 44 ULLA-BRITT HAGSTRÖM (kds)
          </note>
          <note>
            Herr talman! Jag trodde att ni socialdemokrater var väldigt uppbokade
            på dagar. Första maj är t.ex. en stor helgdag för er. Det skulle
            också en sådan här familjedag kunna bli. Men jag är glad över
            svaret att alla dagar är barnens dag.
          </note>
          <note>
            Jag vill från Kristdemokraternas håll framhålla att det är mycket
            positivt med alla aktiviteter som sker under FN:s familjeår. Jag
            är också medveten om att familjerna i Sverige har det materiellt
            bra - förutom de bördor som flerbarnsfamiljer och ensamstående
            föräldrar får bära i och med beslutet i riksdagen i veckan.
          </note>
          <note>
            Det är bra att familjeåret fortsätter under 1995, och jag ser
            med förväntan fram mot höstens redovisning.
          </note>
          <note>
            Ett intressant område är givetvis familjeforskning, som statsrådet
            nämnde. Ett område som det verkligen behöver forskas på är medie-
            och videovåldets påverkan på barn och ungdom. Det finns alldeles
            för litet svensk forskning på det området.
          </note>
          <note>
            Jag ser positivt på de områden som statsrådet redovisar där papparollen
            lyfts upp och där jämställdheten och barnens rättigheter betonas.
            Givetvis kommer mycket att hända i det europeiska samarbetet inom
            social- och familjepolitiken. Här borde också frågan om internationella
            överenskommelser på medieområdet lyftas upp. FN-konventionen om
            barnens rättigheter, artikel 17, säger att barn skall skyddas
            från information som är till skada för barnens välfärd. Det finns
            mycket i våldsutbudet i medierna i dag som är till skada för barnens
            välfärd.
          </note>
          <note>
            Herr talman! Jag hoppas på ett fortsatt gott samarbete om FN:s
            familjeår. Vi har i Sverige en barnombudsman, som är en unik möjlighet.
            Jag vill därför tacka för den här debatten.
          </note>
          <note>
            Anf. 45 Statsrådet ANNA HEDBORG (s)
          </note>
          <note>
            Herr talman! Det har hänt mycket positivt i arbetet med familjeåret.
            Det har kommit fram mycket intressant forskning. Jag tror att
            höstens rapportering från verksamheten kommer att bli intressant.
          </note>
          <note>
            Själv deltog jag ganska flitigt i ett nordiskt seminarium för
            en tid sedan, om familjen och familjens situation i Sverige. Det
            är ändå väldigt mycket som är positivt i Skandinavien och alldeles
            särskilt i Sverige, om man menar att det är viktigt att barn har
            tillgång till båda sina föräldrar och att de har tillgång till
            sina föräldrars tid. Det visar sig exempelvis i de resultat som
            där redovisades, att trots att familjen nu utför så mycket mer
            förvärvsarbete utanför hemmet ägnas ändå lika mycket tid åt barnen
            som tidigare.
          </note>
          <note>
            Svenska fäder, som vi ibland är litet förgrymmade på därför att
            vi tycker att de inte ägnar sig tillräckligt åt sina barn, ägnar
            sig visserligen mycket mindre åt barnen än vad mödrarna gör, men
            de är faktiskt bäst i
          </note>
          <note>
            Norden och i världen, och de ägnar sig mer och mer åt sina barn.
          </note>
          <note>
            Det finns alltså mycket som är positivt som kan redovisas som
            följd av vår svenska familjepolitik.
          </note>
          <note>
            Sedan finns det givetvis också mycket som är värt att ägna mycken
            möda åt när det gäller att försöka stödja de särskilt utsatta
            barnen. På den punkten kommer vi att ha anledning att fortsätta,
            inte bara under familjeåret och det förlängda året, utan också
            i fortsättningen.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1994/95:105 om forskningsmöjligheter
            för lärare
          </note>
          <note>
            Anf. 46 Statsrådet YLVA JOHANSSON (s)
          </note>
          <note>
            Herr talman! Ulla-Britt Hagström har frågat mig om forskningsmöjligheter
            för lärare och om skolforskningens inriktning.
          </note>
          <note>
            Detta är viktiga frågor för skolan. Det är också ett av skälen
            till att jag har tillsatt en utredning som skall se över skolans
            inre arbete. Även om det är de enskilda skolorna och kommunerna
            som har ansvaret för skolverksamheten har också jag som skolminister
            ett ansvar för att undanröja eventuella hinder och för att underlätta
            en utveckling som stärker skolans läroprocesser.
          </note>
          <note>
            En lärare är på sätt och vis en forskare som ständigt måste reflektera
            över vad det är som sker i det som tycks ske i klassrummen. Hur
            går det till när elever lär sig saker? Vad är det de lär sig?
            Under vilka förutsättningar äger goda läroprocesser rum?
          </note>
          <note>
            Undervisning är en svår sak, som av läraren kräver stor psykologisk
            känslighet, praktisk kunnighet och teoretisk insikt. Det är ju
            inte så att kunskap på något enkelt sätt kan förmedlas från kunniga
            lärare till okunniga elever, även om skoldebatten ibland har givit
            intryck av det. Förmedling är i själva verket inte alls något
            bra begrepp i sammanhanget. Kunskaper kan strängt taget inte alls
            förmedlas. Det är eleven själv som lär sig. Och kunskapen växer
            ur ett sammanhang. Den är beroende av vilka erfarenheter och vilket
            intresse eleven har, av kamrater, av drömmar -
          </note>
          <note>
            och förvisso av det kunskapsstoff som läraren lyfter fram.
          </note>
          <note>
            I Läroplanskommitténs betänkande säger man bl.a. så här om kunskap
            och kunskapsutveckling:
          </note>
          <note>
            "Kunskaper är varken något yttre, utanför människan, eller något
            inre, inne i individen, utan snarare något som ligger mellan individen
            och omgivningen. En viktig del av denna omgivning är andra människor,
            det sociala sammanhang där kunskapen kommuniceras genom språket.
            - - - Eleverna lär sig inte endast det synliga kunskapsinnehållet
            i t ex läromedel och undervisning, deras lärande omfattar också
            ett hanterande av den sociala situation som skolan erbjuder."
          </note>
          <note>
            Att uppfylla de mål som läroplan och kursplaner talar om är alltså
            en komplicerad process. Läraren måste därför utforska vad olika
            undervisningsstrategier egentligen leder till. Det gör att lärarens
            arbetssätt alltid måste vara undersökande, på samma sätt som vi
            vill att elevernas arbete skall vara det. Detta sätt att närma
            sig sin praktik liknar forskarens hållning till sitt ämne. Det
            är naturligt att läraren vill fördjupa sin kunskap om undervisningens
            villkor genom att börja forska själv eller genom att på annat
            sätt ta del av forskningsresultat för att på det sättet bli en
            mer medveten och bättre undervisare.
          </note>
          <note>
            Behovet av forskning inom skolans område är stort. Jag är därför
            glad att Ulla-Britt Hagström har ställt dessa frågor till mig,
            och jag skall försöka besvara dem.
          </note>
          <note>
            Frågorna kräver en kort bakgrundsteckning. Av den forskning som
            berör skolområdet fördelar Skolverket resurser till ungefär tre
            fjärdedelar. Resten svarar Humanistisk-samhällsvetenskapliga forskningsrådet,
            Riksbanken, Socialvetenskapliga forskningsrådet, Forskningsrådsnämnden
            m.fl. för. Därutöver finns inom ramen för universitetens fakultetsanslag
            resurser som kan disponeras för forskning i anslutning till skolområdet.
          </note>
          <note>
            Innevarande budgetår disponerar Skolverket drygt
          </note>
          <note>
            26 miljoner för forskning inom skolområdet. 1995/96
          </note>
          <note>
            är det sista året för det forskningsprogram som den dåvarande
            regeringen uppdrog åt Skolverket att genomföra under treårsperioden
            1993/94-1995/96.
          </note>
          <note>
            Det är av avgörande betydelse för skolans framtida utveckling
            att skolpolitiker, skolledare, lärare och andra berörda verkligen
            tillgodogör sig den samlade forskningen och utvärderingen inom
            skolområdet.
          </note>
          <note>
            Detta ingick i riktlinjerna för skolforskningen som den förra
            regeringen drog upp och ligger också till grund för Skolverkets
            forskningsarbete.
          </note>
          <note>
            Skolverket har en nyckelroll när det gäller att anpassa den forskning
            som verket svarar för med hänsyn till såväl de övergripande målen
            för skolans utveckling som erfarenheterna från uppföljnings- och
            utvärderingsverksamhet. Målet för de forskningsprojekt som stöds
            av Skolverket är att de tillsammans skall öka kunskapen om svenskt
            utbildningsväsens förutsättningar och resultat på vetenskaplig
            grund.
          </note>
          <note>
            De medel som Skolverket disponerar fördelas för närvarande inom
            fem olika basområden: dels verksamheten i skolan, dels skolans
            kultur/kulturmöten, dels skolans styrning och ledning, dels effekter
            och effektivitet samt dels utbildning i samhället - utbildningspolitik.
            Tankarna bakom basområden är att skapa miljöer där forskare kan
            mötas och överföra erfarenheter och kunskaper till varandra.
          </note>
          <note>
            Men det är naturligtvis inte bara den forskning som Skolverket
            bidrar till som är av betydelse i sammanhanget.
          </note>
          <note>
            Det är viktigt att intresset för forskning på lärarkunskapens
            område ökar i hela forskarsamhället. Jag skulle välkomna en intensifiering
            av den ämnesdidaktiska forskningen såväl vid lärarhögskolorna
            som vid universitetens ämnesinstitutioner. Det vore glädjande
            om också andra akademiska ämnen än de som traditionellt kopplas
            samman med skolan kunde närma sig undervisning och skolliv.
          </note>
          <note>
            T.ex. skulle skolan och dess lärare med all säkerhet kunna få
            viktiga kunskaper från etnologer, ungdomskulturforskare och kultursociologer,
            för att nämna några exempel. Jag beklagar att så litet av den
            forskning som produceras rör skolan, den ojämförligt största kulturinstitutionen
            i samhället.
          </note>
          <note>
            Ulla-Britt Hagström har till mig ställt frågan om vilka åtgärder
            jag avser vidta för att få skolforskningen mer lättillgänglig
            till den direkta skolverksamheten. Detta är en mycket väsentlig
            fråga som både regeringen och Skolverket ägnat betydande uppmärksamhet.
          </note>
          <note>
            Skolverket har i uppdrag att - förutom att bygga upp forskningsprogram
            - föra ut forskningsresultat och informera om nya rön till aktivt
            skolfolk. Som exempel kan nämnas att en kunskapsöversikt över
            forskning om kunskapsutnyttjande har färdigställts.
          </note>
          <note>
            Vidare har en ny tidskrift börjat ges ut, vars syfte är att för
            användare presentera aktuella och relevanta forskningsresultat.
            Skolverket arbetar även med lokala nätverk av forskare och lärare/skolledare
            för att skapa arenor för möten mellan yrkesverksamma i skolan
            och forskare. Ytterligare exempel på informationsinsatser är nyhetsbrev,
            veckoblad, forskningsblad, seminarier och konferenser.
          </note>
          <note>
            Att föra ut forskningsresultat är ingen enkel uppgift. Det får
            inte bli så att forskarna uppfattas som de som tänker och lärarna
            som de som i praktiken omsätter det som någon annan redan har
            tänkt. Därför har jag också poängterat lärarnas undersökande och
            forskande arbetssätt, och jag skulle med tillfredsställelse se
            fler lärare i forskarutbildning.
          </note>
          <note>
            Hur forskningens resultat skall kunna nyttiggöras i skolans inre
            arbete är en fråga som även regeringen ägnat särskild uppmärksamhet.
            Så har t.ex. universitetet i Linköping under ett antal år fått
            stöd för ett projekt vars syfte är att utveckla samverkan mellan
            det lokala utvecklingsarbetet, lärarutbildningen, fortbildningen
            och forskningen. Detta projekt skall avrapporteras i början av
            1996.
          </note>
          <note>
            Det är viktigt att lärare på fältet både tar del av och påverkar
            den forskning på skolans område som pågår i dag. Lärare och forskare
            måste mötas för att byta perspektiv och erfarenheter. Sådana möten
            kan ge forskare nya insikter om hur problemen ser ut i den konkreta
            och ibland kaotiska klassrumsverkligheten, och de kan ge lärare
            redskap för att bättre förstå vad som sker i klassrummet. Vi behöver
            fler arenor där lärare och forskare kan mötas.
          </note>
          <note>
            Det är min förhoppning att lärarutbildningarna vid universitet
            och högskolor - i dialog med kommunerna i sin region - i framtiden
            i allt större utsträckning skall kunna fungera som regionala utvecklingscentrum.
            Dit skulle yrkesverksamma lärare kunna söka sig för att möta nya
            och utmanande perspektiv, fördjupa sina kunskaper och forska.
          </note>
          <note>
            Jag tror att det är tydligt utifrån vad jag hittills har sagt
            att regeringen fäster mycket stor vikt vid att forskningens resultat
            blir tillgängliga och användbara för lärare. Det är också det
            första steget för att forskningen skall kunna integreras i själva
            skolarbetet.
          </note>
          <note>
            Detta är frågor som jag anser vara angelägna även fortsättningsvis.
            Jag har därför nu för avsikt att utarbeta och föreslå regeringen
            särskilda direktiv för
          </note>
          <note>
            Skolverkets sektorsforskning. De kommer att vara ett komplement
            till de generella direktiv för anslagsframställningar avseende
            forskning och utveckling som regeringen har beslutat om.
          </note>
          <note>
            I många sammanhang har jag betonat vikten av att arbetet i skolan
            nu fokuseras på det inre arbetet, på läroprocesserna och på undervisningen.
            Detta kommer jag att ta upp i de aviserade direktiven. I vår proposition
            om jämställdhet mellan kvinnor och män inom utbildningsområdet
            tar vi också upp att regeringen har för avsikt att uppdra åt Skolverket
            att i sitt forskningspolitiska program initiera och stödja forskningsinsatser
            som har sin utgångspunkt i den pedagogiska processen i klassrummet.
            Självklart anser jag att det är viktigt att också den skolforskning
            som Skolverket har ansvar för bidrar till detta genom att bygga
            upp kompetens och ett professionellt förhållningssätt i skolväsendet.
          </note>
          <note>
            Herr talman! Ulla-Britt Hagström har också frågat mig vilka vidgade
            karriärvägar för lärare jag är beredd att initiera. Utbildningsdepartementet
            har nyligen tillsatt en arbetsgrupp som skall göra en inventering
            av aktuella frågeställningar rörande bl.a. lärarutbildningen.
            Arbetsgruppens resultat skall kunna ligga till grund för regeringens
            ställningstagande till inriktningen av ett fortsatt utredningsarbete
            beträffande lärarutbildningarna. Som jag sagt i det föregående
            tror jag att det vore bra för skolan om lärare fick möjlighet
            att utveckla sina kunskaper och sin kompetens genom att studera
            vidare och också forska och därmed dessutom vidga sina karriärmöjligheter.
            Jag har dock inga planer på att gå in på de avtalsslutande parternas
            område.
          </note>
          <note>
            Anf. 47 ULLA-BRITT HAGSTRÖM (kds)
          </note>
          <note>
            Herr talman! För mig är det nästan en dröm att ha kammaren ensam
            med en minister som tycker som jag om forskningen.
          </note>
          <note>
            Jag vill tacka statsrådet Ylva Johansson för svaret.
          </note>
          <note>
            Jag är också glad att forskningen i skolan just är ett av de
            områden statsrådet nämner som orsak till tillsättningen av utredningen
            om skolans inre arbete. Utbildning och forskning tillhör Sveriges
            intellektuella infrastruktur.
          </note>
          <note>
            Jag vill först lyfta fram det positiva i statsrådets svar för
            att sedan föra fram några kritiska synpunkter.
          </note>
          <note>
            En av forskningens utgångspunkter är att vilja veta mera. En
            lärare har att skapa en sådan situation att eleverna arbetar för
            att veta mera. Som skolministern säger: Det är eleven som lär
            sig, inte läraren som lär eleven. Här har engelskan med sina teach
            och learn bra begrepp i språket också.
          </note>
          <note>
            Skolministern säger också att läraren skall ha ett undersökande
            arbetssätt. Detta sätt närmar sig forskarens. Ministern är även
            medveten om att behovet av forskning är stort. Det är just därför
            som jag har valt att ställa denna interpellation. Jag är själv
            lärare och har mött ett antal kolleger som på bekostnad av egen
            fritid och ekonomi valt att utbilda sig för forskning, men flera
            har hoppat av på vägen. Den tunga studietiden ofta vid sidan av
            heltidsarbete som lärare och ekonomiska förluster genom dryga
            resekostnader och litteratur gör att flera inte orkar fortsätta.
            Ett gediget material som de samlat kommer inte kollegiet till
            del.
          </note>
          <note>
            Jag skulle kunna ta fram ett exempel där det finns väldigt mycket
            material om just jämställdhet som verkligen skulle behövas i dessa
            tider. Men det ligger just av dessa orsaker. Det är tragiskt att
            det inte finns en tradition så att intresserade lärare kunde få
            använda en viss del av sin arbetstid till forskning.
          </note>
          <note>
            Det är också tragiskt att inte forskare och skolans personal
            möts. Lärarna använder vetenskapligt utforskat material i sin
            undervisning, men mycket av den allmänna forskning som sker är
            svårtillgänglig. Den är akademisk och mycket väl avgränsad. Ofta
            är den också både omfattande och svårtillgänglig. Ett första steg
            vore ju att ta tag i och systematisera den så att man får forskningsöversikter.
          </note>
          <note>
            Drömmen vore om forskare tillfälligt kunde gå in i skolarbetet
            och lärare tillfälligt kunde få lämna skolan för forskning. Det
            behövs ett möte mellan yrkesliv och forskning. Forskningen skulle
            kunna användas.
          </note>
          <note>
            Läraryrket skulle kunna bli mer kunskapsproducerande. Lärarna
            kan själva utveckla nya teorier och modeller för yrkesutövandet.
            Det kan också skapas karriärvägar för lärare, som i stort sett
            inte finns i dag.
          </note>
          <note>
            Ett bra exempel som jag själv har upplevt är när forskningen
            finns på skolan. Det är en erfarenhet från naturbruksgymnasiet
            i Skara. Några forskare har under en lång tid använt skolans djurbesättning
            för forskning. Det har egentligen inte alls skett i samarbete
            med den pedagogiska delen. Men genom att forskningen har funnits
            på skolan har intresset ökat bland lärarna, och resultatet har
            diskuterats med eleverna.
          </note>
          <note>
            Det är detta nära förhållande som ger resultat.
          </note>
          <note>
            Såvitt jag förstår har skolministern samma syn som jag på ett
            närmande mellan forskning och undervisning och nämner lärarhögskolor
            och universitetens ämnesinstitutioner. Skolverkets lokala nätverk
            av forskare och lärare/skolledare för att skapa arenor för möten
            mellan yrkesverksamma i skolan och forskare är en bra satsning
            som skolministern framhåller.
          </note>
          <note>
            Herr talman! Egentligen är jag mycket glad över skolministerns
            så tydliga svar, som jag tycker andas utveckling. Forskningen
            är ett område för utveckling, och forskningen ingår i en process
            för att driva utvecklingen framåt. Det är en sådan utveckling
            som behövs för att låta "tusen blommor blomma". Forskningen startar
            inte vid en nollpunkt, och kunskapsutvecklingen har inget slut.
            Någonstans i denna process utan början och slut befinner sig forskningen
            på våra skolor. Det hänger på oss politiker hur mycket resurser
            vi är beredda att avsätta.
          </note>
          <note>
            Under förutsättningar för goda läroprocesser finns t.ex. hela
            förhållningssättet i skolan. Hur eleven mår har stor betydelse
            för möjligheten att söka kunskap.
          </note>
          <note>
            Jag skulle därför vilja ställa några direkta frågor till skolministern:
          </note>
          <note>
            Kunde skolministern ha tankar på att puffa för områden för forskning,
            t.ex. hur värdegrunden, "den etik som förvaltas av kristen etik
            och västerländsk humanism", påverkar skolans verksamhet? Det vore
            ett område för forskning.
          </note>
          <note>
            Ett annat nyttigt område kunde vara hur massmedierna och videovåldet
            påverkar elever och deras inlärningssituation. Kan ministern tänka
            sig att på något sätt vara med och initiera den typen av forskning?
          </note>
          <note>
            Anf. 48 Statsrådet YLVA JOHANSSON (s)
          </note>
          <note>
            Herr talman! Jag kan börja med att svara på Ulla-
          </note>
          <note>
            Britt Hagströms direkta fråga.
          </note>
          <note>
            I de direktiv för Skolverkets förmedling av medel till skolforskningsprojekt
            som den förra regeringen utarbetade poängterades risken med att
            använda skolforskningen alltför kortsiktigt och alltför tydligt
            förknippat med problem som just i dag finns i skolan.
          </note>
          <note>
            Man betonade i stället hur viktigt det är att få till stånd en
            fri forskning som kan garantera att olika och motsatta perspektiv
            på skolan kommer fram och att det alltid finns en pluralistisk
            prägel.
          </note>
          <note>
            Jag tror att den förra regeringen hade rätt i sina antaganden
            och sina direktiv. Det är i skolforskningssammanhang viktigt att
            inte förlora sig i alltför snäva perspektiv utan våga ha de mer
            långsiktiga perspektiven. Därför kan jag inte svara positivt på
            de direkta frågor som Ulla-Britt Hagström har ställt. Jag tror
            att skolforskningen måste hanteras något mer generellt och långsiktigt.
            Men det betyder inte att de frågor som
          </note>
          <note>
            Ulla-Britt Hagström tar upp är uteslutna som forskningsprogram
            eller som delar av den skolforskning som Skolverket stöder.
          </note>
          <note>
            Jag vill säga något om övriga frågor som Ulla-
          </note>
          <note>
            Britt Hagström lyfte fram.
          </note>
          <note>
            Avsättande av resurser för forskning är en fråga som vi kommer
            att få anledning att återkomma till när riksdagen så småningom
            skall fatta ett nytt forskningspolitiskt beslut. Men det återstår
            ju ännu en tid till dess.
          </note>
          <note>
            Jag tror också att det är viktigt att komma ihåg att väldigt
            mycket forskning börjar med ett utvecklingsarbete - ett utvecklingsarbete
            som har att göra med den praktiska verkligheten i skolan. Det
            är ofta sådana utvecklingsarbeten som leder till att lärares intresse
            ökar och att man vill gå djupare. För att detta utvecklingsarbete
            skall komma till stånd krävs att kommunen, de enskilda lärarna
            och inte minst skolledningen har en aktiv hållning till utvecklingsarbetet
            i skolan.
          </note>
          <note>
            Det är en av anledningarna till att jag vill stimulera ett sådant
            utvecklingsarbete. Det är också en av uppgifterna för Utredningen
            om det inre arbetet i skolan.
          </note>
          <note>
            Ulla-Britt Hagström tar upp att det skulle vara önskvärt att
            lärare hade möjligheter att gå till vidare utbildning, gå in i
            forskarutbildning, börja forska och kanske använda en del av sin
            tjänstetid till forskning.
          </note>
          <note>
            Detta är frågor som vi inte längre reglerar i regering eller
            riksdag, utan det är helt och hållet en fråga för de avtalsslutande
            parterna. Jag vet också att den typen av frågor är aktuella i
            de diskussioner som förs mellan parterna just nu.
          </note>
          <note>
            Slutligen vill jag också säga något om vikten av att lärare och
            forskare möts. Skolverket har ju en i det avseendet väldigt bra
            organisation, eftersom man har en stor fältorganisation. Med hjälp
            av fältorganisationen kan man ganska lätt skapa möten mellan forskare
            och mellan aktiva i skolan. Man anordnade också centralt från
            Skolverket i februari i år en konferens på temat Skolan möter
            forskningen. Där möttes just forskare, skolpolitiker, tjänstemän,
            lärare och skolledare för ömsesidiga diskussioner. Det är viktigt
            att betona det ömsesidiga, för det är inte bara forskaren som
            skall tala om för de aktiva i skolan vad det är man forskar om.
            Lika viktigt är att skolans folk tillsammans med forskare diskuterar
            om ytterligare forskningsområden och om i vilken verklighet denna
            forskning sedan skall tillämpas.
          </note>
          <note>
            Anf. 49 ULLA-BRITT HAGSTRÖM (kds)
          </note>
          <note>
            Herr talman! Skolminister Ylva Johansson säger att forskningen
            skall vara långsiktig och inte skall ta tag i långsiktiga problem.
            Men jag vidhåller att medievåld, mobbning, främlingsfientlighet,
            rasism och trakasserier som givetvis förekommer i dag är långsiktiga
            problem. Om vi inte stoppar dessa problem, gör någonting åt det
            och hjälper till från samhällets sida, så accelererar problemen.
          </note>
          <note>
            Det etiska förhållningssättet i skolan är också ett i allra högsta
            grad långsiktigt problem, så där kan jag inte riktigt instämma
            i ministerns svar.
          </note>
          <note>
            Det är bra att skolministern har respekt för den kommunala självstyrelsen.
            Tyvärr visar inte regeringen prov på samma syn genom de drastiska
            nedskärningar som vingklipper kommunernas möjligheter.
          </note>
          <note>
            Skolministern skall givetvis inte gå in på de avtalsslutande
            parternas områden, men det hindrar inte att skolministern tar
            upp diskussioner om möjligheter till karriärvägar för lärare inom
            forskningen. Skolministern har ju, som hon tidigare sagt, ett
            ansvar för att utveckla skolan. Skolministern kan också efterlysa
            forskning om etikens påverkan, massmediepåverkan och vad det nu
            skulle kunna vara. Hon kan också stimulera olika projekt och lyfta
            fram bra projekt som genomförts i kommunerna som goda exempel.
          </note>
          <note>
            Vad är det som gör att en människa kommer in i lärande? Vad står
            kvalitet för? Kravet på utvärdering är också ett område att arbeta
            med. Jag vet inte att det finns någon svensk forskning om utvärdering,
            utan man hänvisas till amerikansk forskning.
          </note>
          <note>
            Med detta vill jag också fråga hur statsrådet kan garantera kvalitet
            för skolans verksamhet när kommunernas ekonomiska utrymmen minskas
            med ca 18
          </note>
          <note>
            miljarder.
          </note>
          <note>
            Anf. 50 Statsrådet YLVA JOHANSSON (s)
          </note>
          <note>
            Herr talman! Vårt land har mycket svåra ekonomiska problem, och
            vi brottas med mycket stor arbetslöshet. I det läget kan vi inte
            utfärda några garantier för välfärden. Det är ju så det ser ut
            i den verklighet som vi lever i. Det enda vi kan göra och som
            regeringen gör med stor intensitet och energi är att till varje
            pris försöka komma till rätta med statsskulden, obalanserna i
            statsfinanserna och den stora arbetslösheten. Det är den enda
            garanti man kan ge för en välfärd i framtiden, både för den välfärd
            som skolan är en del av i dag och för den välfärd som barnen förhoppningsvis
            skall få del av i morgon. Det handlar om ifall vi politiker har
            modet att fatta de beslut som krävs för att på sikt kunna garantera
            ett välfärdssamhälle, inklusive en bra och utvecklande skola.
          </note>
          <note>
            När det gäller forskning kring våld, trakasserier, värderingar,
            etik och massmedier tycker självfallet också jag att det i många
            avseenden är angelägna forskningsområden. Utöver forskning som
            bedrivs med de medel som fördelas av Skolverket, sker forskning
            också på andra områden.
          </note>
          <note>
            Jag vill också betona att en del av problemen i skolan i dag,
            t.ex. våld, trakasserier, mobbning eller bristande förmåga hos
            de vuxna att diskutera värderingar med sina ungdomar och elever,
            är sådana problem som inte så enkelt kan åtgärdas genom forskning.
            Det kanske i själva verket är så, att vi på dessa områden behöver
            gå till handling och att det kanske inte i första hand är mera
            forskning som behövs.
          </note>
          <note>
            Som jag också sade i mitt svar till Ulla-Britt
          </note>
          <note>
            Hagström har regeringen för avsikt att prioritera forskning kring
            det som sker i klassrummet och förutsättningarna för goda läroprocesser.
            Dit hör många av de frågor som Ulla-Britt Hagström aktualiserar.
          </note>
          <note>
            Det är också viktigt att lyfta fram positiva exempel på skolor
            som lyckats med det som andra skolor kanske ser som omöjligt.
            Jag tror att betydelsen av sådana positiva exempel och projekt
            kommer att öka.
          </note>
          <note>
            I den decentraliserade styrning som vi nu har på skolområdet
            upptäcker allt fler skolor att det finns mycket mer att lära av
            skolan bredvid än av någon central myndighet. Det är positivt
            att man nu börjar orientera sig och skaffar kontakter skolor emellan
            och kommuner emellan. Där har jag och regeringen liksom Skolverket
            en uppgift att rikta strålkastarljuset på några av de skolor som
            har lyckats väl.
          </note>
          <note>
            Anf. 51 ULLA-BRITT HAGSTRÖM (kds)
          </note>
          <note>
            Herr talman! Jag tackar för svaret. Jag är litet mer nöjd nu
            vad gäller värdet av forskning, värderingar, medievåld osv. Jag
            har också tidigare fått ett löfte av statsrådet Anna Hedborg om
            forskning vad gäller familjer som drabbas av arbetslöshet. Det
            är klart att det krävs mod för att fatta beslut.
          </note>
          <note>
            Men jag är ändå bekymrad. Vid presentationen av kompletteringspropositionen
            sade finansminister
          </note>
          <note>
            Göran Persson att han tänkte sätta de kommuner som inte skötte
            sin ekonomi under tvångsförvaltning. Då kan man börja tala om
            hinder för självstyrelse samtidigt som ekonomin vingklipps. Trots
            dessa hårda ord, som jag ytterst ogillar, vore det bra om Ylva
            Johansson i tal och skrift uppmanade kommunerna att inte dra in
            på skolans verksamhet, att inte skapa mastodontklasser, att inte
            dra in resurser för barn med särskilda behov.
          </note>
          <note>
            Ulf P Lundgren lär ha uttryckt att pedagogiken har samma betydelse
            för läraren som medicinen för läkaren. Det är ju allmänt känt
            att medicinforskningen är omfattande och att läkarna måste använda
            sig av den.
          </note>
          <note>
            Då borde det vara lika allmänt känt att läraren måste ta del
            av den pedagogiska forskningen - där tycker jag att kraven är
            för låga i dag. Men då måste problematiken med svårtillgängligheten,
            som sagt, lösas. Inom pedagogiken finns det ju inte heller forskningserfarenhet
            på samma sätt som inom annan vetenskap.
          </note>
          <note>
            Denna måste utvecklas.
          </note>
          <note>
            Det är mycket bekymmersamt att vi nu har kommit i ett läge där
            det saknas hyllor med pedagogisk litteratur i våra bokhandlar.
            Det utges helt enkelt för litet läromedel, kanske därför att läromedelsförfattande
            inte ses som meriterande i professorsvärlden.
          </note>
          <note>
            Jag hoppas att Ylva Johansson skulle vilja titta på detta. Här
            finns, herr talman, mycket mera att göra.
          </note>
          <note>
            Jag vill tacka för debatten.
          </note>
          <note>
            Anf. 52 Statsrådet YLVA JOHANSSON (s)
          </note>
          <note>
            Herr talman! Nu målade Ulla-Britt Hagström igen upp en bild av
            att regeringen skulle dra in resurser från kommunerna. Ulla-Britt
            Hagström fick ju tidigare här i debatten svaret av min regeringskollega
            Anna
          </note>
          <note>
            Hedborg att det som regeringen gör i kompletteringspropositionen
            är ju att klargöra det förhållande som alla ute i kommunerna redan
            räknar med, nämligen att höjningen av egenavgiften inte skulle
            resultera i någon kompensation från regeringens och riksdagens
            sida.
          </note>
          <note>
            Om en kommun har dåligt skötta finanser är den kommunen i realiteten
            redan satt under tvångsförvaltning. Verkligheten är sådan att
            en kommun måste sköta sina finanser för att kunna ha något eget
            utrymme. Det handlar inte bara om det utrymme som konstitutionen
            ger för kommunal självförvaltning och kommunalt självstyre. Det
            handlar lika mycket om det fria utrymme som i realiteten ges av
            de ekonomiska ramar som verkligheten medger.
          </note>
          <note>
            I det läget är det viktigt att inte fler kommuner hamnar i en
            sådan situation som t.ex. Haninge kommun har gjort. Det är en
            kommun där man kan intyga om hur det är att inte ha någon frihet
            när orsaken är att man har misskött sina finanser.
          </note>
          <note>
            Det är så oerhört viktigt att den kommunala ekonomin fungerar,
            eftersom det är kommunerna som i dag har det dagliga ansvaret
            för flera grundläggande viktiga delar i vårt välfärdssamhälle.
            Det handlar om omsorgen om barn, om utbildningen av barn och ungdomar,
            om vården av gamla och sjuka och om omsorgen om våra äldsta. Det
            är kanske grundbultarna i välfärdssamhället, och det är oerhört
            centralt att vi kan värna dessa verksamheter, inte bara kortsiktigt
            utan också långsiktigt. Det är det som leder och styr regeringen
            i det mycket svåra arbete som vi nu är mitt inne i när vi försöker
            att sanera statsfinanserna, återupprätta demokratin och bekämpa
            arbetslösheten.
          </note>
          <note>
            Överläggningen var härmed avslutad.
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            1994/95:Sk51-Sk56 till skatteutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1994/95:195 Primärvård, privata
            vårdgivare m.m.
          </note>
          <note>
            1994/95:So41 av Gullan Lindblad m.fl. (m)
          </note>
          <note>
            1994/95:So42 av Tomas Eneroth (s)
          </note>
          <note>
            1994/95:So43 av Börje Nilsson m.fl. (s)
          </note>
          <note>
            1994/95:So44 av Rune Backlund m.fl. (c)
          </note>
          <note>
            1994/95:So45 av Stig Sandström m.fl. (v)
          </note>
          <note>
            1994/95:So46 av Carina Moberg (s)
          </note>
          <note>
            1994/95:So47 av Bengt Harding Olson m.fl.
          </note>
          <note>
            (fp,m,kds)
          </note>
          <note>
            1994/95:So48 av Chatrine Pålsson m.fl. (kds)
          </note>
          <note>
            1994/95:So49 av Barbro Westerholm m.fl. (fp)
          </note>
          <note>
            Finansutskottets betänkande
          </note>
          <note>
            1994/95:FiU21 Riksbankens förvaltning år 1994
          </note>
          <note>
            Socialförsäkringsutskottets betänkande
          </note>
          <note>
            1994/95:SfU13 Invandrar- och flyktingpolitiken
          </note>
          <note>
            Trafikutskottets betänkanden
          </note>
          <note>
            1994/95:TU20 Luftfart
          </note>
          <note>
            1994/95:TU21 Meteorologi, geoteknik m.m.
          </note>
          <note>
            Näringsutskottets betänkanden
          </note>
          <note>
            1994/95:NU19 Företag med statligt ägande
          </note>
          <note>
            1994/95:NU23 Regler för godkända och auktoriserade revisorer
          </note>
          <note>
            Bostadsutskottets betänkanden
          </note>
          <note>
            1994/95:BoU13 Bostadsförsörjningen
          </note>
          <note>
            1994/95:BoU14 Bostadsbidrag och bostadsanpassningsbidrag
          </note>
          <note>
            1994/95:BoU17 Finansiering av lantmäteri- och fastighetsdataverksamheten
            m.m.
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 27 april
          </note>
          <note>
            1994/95:124 av Maggi Mikaelsson (v) till jordbruksministern om
            mjölkkvoter och arrendatorer
          </note>
          <note>
            1994/95:125 av Ingrid Näslund (kds) till statsrådet
          </note>
          <note>
            Leif Blomberg om uppehållstillstånd för eritreaner
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 2 maj.
          </note>
          <note>
            10 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 28 april
          </note>
          <note>
            1994/95:466 av Eva Goës (mp) till statsrådet Jörgen
          </note>
          <note>
            Andersson om Utländskt ägande av svensk kärnkraftsindustri
          </note>
          <note>
            1994/95:467 av Eva Goës (mp) till näringsministern om Information
            om kärnkraftens avveckling
          </note>
          <note>
            1994/95:468 av Lennart Fremling (fp) till miljöministern om Hanteringen
            av utländksa aluminiumburkar
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 2 maj.
          </note>
          <note>
            11 § Kammaren åtskildes kl.12.34.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 3 § anf. 29 (delvis) och av tredje vice talmannen
            däreftere till sammanträdets slut.
          </note>
        </div>
      </body>
    </text>
  </TEI>
</teiCorpus>
