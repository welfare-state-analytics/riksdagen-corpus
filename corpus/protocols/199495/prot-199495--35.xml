<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--35</head>
          <docDate when="1994-12-05 00:00:00">1994-12-05 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ______________________________________________________________________
          </note>
          <note>
            1 § Justering av protokoll
          </note>
          <note>
            Justerades protokollen för den 28 och 29 november.
          </note>
          <note>
            2 § Svar på interpellation 1994/95:25 om turismen
          </note>
          <note>
            Anf. 1 Näringsminister STEN
          </note>
          <note type="speaker">
            HECKSCHER (s):
          </note>
          <note>
            Fru talman! Birgitta Wistrand har frågat mig om vilka åtgärder
            jag avser vidta vad gäller turismen.
          </note>
          <note>
            Det är riktigt som Birgitta Wistrand säger i sin interpellation
            att turismen i Sverige har utvecklats positivt. Det är glädjande.
            Det totala antalet övernattningar år 1993 ökade med drygt 3 %
            jämfört med år 1992.
          </note>
          <note>
            De utländska övernattningarna ökade med drygt 4 %.
          </note>
          <note>
            I år, fram t.o.m. september, har det totala antalet övernattningar
            ökat med 14 % jämfört med motsvarande period förra året. De utländska
            ökade med drygt
          </note>
          <note>
            12 %.
          </note>
          <note>
            Resorna inom landet liksom resorna till och från landet består
            ju i princip av två huvudkategorier, nämligen tjänsteresor och
            privata resor. Båda kategorierna påverkas markant av det allmänna
            ekonomiska läget såväl i vårt land som i de länder med vilka vi
            har nära ekonomiska band.
          </note>
          <note>
            Tjänsteresorna är totalt sett relativt prisokänsliga, medan det
            omvända gäller för det privata resandet.
          </note>
          <note>
            Det betyder att förändringar i den allmänna prisnivån, skatter
            och valutakurser har relativt sett större betydelse för det privata
            resandet. Sådana faktorer har också stor betydelse för bl.a. konferenser
            och liknande arrangemang.
          </note>
          <note>
            Givetvis påverkas det privata resandet kortsiktigt även av sådana
            fundamentala faktorer som väderleksförhållandena. Har vi en snörik
            vinter eller en solig och varm sommar, så stannar svenskarna hemma
            i stället för att resa utomlands på sin semester. Vädret kan tänkas
            påverka också utländska besökares resande i Sverige.
          </note>
          <note>
            Den lägre relativa prisnivån i Sverige under åren
          </note>
          <note>
            1993 och 1994 torde vara den tyngst vägande faktorn vad gäller
            den positiva utvecklingen för det privata resandet. Det är således
            en av en misslyckad ekonomisk politik framtvingad sänkning av
            den svenska kronans värde som lett till den positiva efterfrågeutvecklingen.
            Samma politik har samtidigt lett fram till ett varaktigt högt
            ränteläge som ökat kapitalkostnaden väsentligt för branschens
            företag och lett fram till konkurser.
          </note>
          <note>
            Sverige konkurrerar med andra länder för att dra till sig utländska
            privata resenärer. Våra största marknader finns i de nordiska
            länderna och övriga delar av
          </note>
          <note>
            Nordeuropa. Det är naturligtvis ytterst svårt att fastställa
            vilken roll marknadsföring har för att förstärka positiva allmänekonomiska
            faktorer som leder till ett ökat resande till landet.
          </note>
          <note>
            Låt mig konstatera att såväl företag som vissa regionala och
            lokala organ spenderar betydande belopp på marknadsföringsåtgärder
            inom och utom landet.
          </note>
          <note>
            Vad staten kan göra är framför allt att på utlandsmarknaderna
            bidra till att utveckla och befästa en samlad positiv bild av
            Sverige som turistland.
          </note>
          <note>
            Den uppgiften, Birgitta Wistrand, skall vi fortsätta med. Självfallet
            har näringen själv ett huvudansvar.
          </note>
          <note>
            Det ansvaret tar också näringen i ökande utsträckning, och det
            noterar regeringen med tillfredsställelse.
          </note>
          <note>
            Regeringen har emellertid också, som jag nyss sade, ett ansvar
            för de här frågorna som vi tar på stort allvar. De är viktiga.
          </note>
          <note>
            Men formerna för statens engagemang inom detta område bör mot
            bakgrund av erfarenheterna av de senaste årens verksamhet övervägas
            noggrant. Jag har under de gångna veckorna haft åtskilliga överläggningar
            med personer som på olika sätt är verksamma på detta område. Jag
            har fått del av många synpunkter och skilda slutsatser och råd.
            Vi bereder frågan vidare. Regeringen kommer att redovisa sina
            ställningstaganden i budgetpropositionen i januari 1995.
          </note>
          <note type="speaker">
            Anf. 2 BIRGITTA WISTRAND (m):
          </note>
          <note>
            Fru talman! Herr minister! Först vill jag tacka för svaret och
            säga att det gör mig litet konfunderad. Det får mig att ställa
            fler frågor. Jag undrar vad ministern egentligen menar.
          </note>
          <note>
            Visst är det glädjande att turismen ökar. Men hur går det med
            de frågor som jag har ställt? Blir det mera skatter eller blir
            det fortsatta möjligheter för branschen?
          </note>
          <note>
            Sedan jag skrev min interpellation har faktiskt restaurangskatten
            höjts från 21 % till 25 %. Jag frågade ju i min interpellation
            om Socialdemokraterna avser att lyfta tillbaka hela momsen. Är
            detta en början, herr näringsminister?
          </note>
          <note>
            Samtidigt som vi nu får höra att det är viktigt att turismen
            fortsätter att utvecklas och att den är en betydelsefull näring,
            ser vi nu hur förutsättningarna för en framgång blir sämre när
            det aviseras om nya pålagor för branschen. Det talas om att skapa
            flera arbetstillfällen och om nyföretagande.
          </note>
          <note>
            Men här kommer nu rykten om beslut om höjda arbetsgivaravgifter
            och höjd fastighetsskatt. Det här kommer ju att drabba branschen
            direkt. Denna bransch är mycket personalintensiv. Det kommer att
            betyda att de företag som på grund av att det varit en bra sommar
            vill fortsätta att expandera inte vågar göra det. De vågar inte
            utvidga, för de får höjd fastighetsskatt. Det betyder alltså att
            den positiva utvecklingen kan stävjas.
          </note>
          <note>
            De här skatterna kommer att drabba inte bara företagen utan också
            turisterna - vi har ju märkt att turismen har ökat under sommaren
            - därför att de höjda stats- och kommunalskatterna betyder att
            folk får mindre pengar, och det i konkurrens med vad de kan använda
            sina pengar till. Det betyder alltså att det blir dyrare för svenskar
            att turista i Sverige, det blir svårare för företagen att hålla
            en bra nivå och det blir dyrare för dem som kommer från utlandet
            till Sverige. Jag undrar vad ministerns uppfattning är om den
            här situationen.
          </note>
          <note>
            Fru talman! Jag vill också fråga vidare när det gäller ministerns
            påstående om att tjänsteresandet inte är priskänsligt. Alla företag
            med något så när stor omfattning på sitt resande har en person
            eller på stora företag en hel avdelning som arbetar med "travel
            management". Där kontrolleras minsann varenda resa.
          </note>
          <note>
            Där skulle man t.ex. aldrig kunna göra så som man gör i EU för
            närvarande, där man får ta ut en viss summa för en resa som sedan
            får kosta precis hur mycket som helst. Det går inte. Här tror
            jag att även företagare är väldigt priskänsliga både när det gäller
            resandet och när det gäller själva boendet. Tack.
          </note>
          <note>
            Anf. 3 Näringsminister STEN
          </note>
          <note type="speaker">
            HECKSCHER (s):
          </note>
          <note>
            Fru talman! För att börja med det som Birgitta
          </note>
          <note>
            Wistrand sist tog upp, så har jag inte påstått att tjänsteresorna
            är prisokänsliga eller att de inte är känsliga för priser. Det
            är klart att de är. Vad jag har sagt är att tjänsteresorna totalt
            sett är relativt prisokänsliga. Ställt i relation till det privata
            resandet är jag övertygad om att Birgitta Wistrand och jag är
            överens om att det förhåller sig på det viset.
          </note>
          <note>
            När vi i den nya regeringen tillträdde tog vi över statsfinanser
            som var i något slags moras, vilket innebär att åtskilliga saker
            måste göras när det gäller att både förstärka statens inkomster
            och begränsa statens utgifter. Det är denna ganska omfattande
            sanering som vi för närvarande ägnar oss åt.
          </note>
          <note>
            Jag medger gärna att bland de generella åtgärder som regeringen
            har föreslagit riksdagen i den delen -
          </note>
          <note>
            det är alltså inte några rykten utan något som föreslagits riksdagen
            - ingår skattehöjningar. Det är alldeles riktigt.
          </note>
          <note>
            Vidare ingår en viss momshöjning som är en harmonisering med
            vissa skattesatser inom Europeiska unionen. Jag vill inte ett
            ögonblick bestrida att det förhåller sig på det viset. Men det
            har att göra med att en rejäl sanering av statens inkomster måste
            åstadkommas i handling och inte bara i ord.
          </note>
          <note>
            Det är klart att en konsekvens av saneringen blir att också enskilda
            människors ekonomiska situation försämras. Detta är heller inget
            att sticka under stol med. Men om nu staten, Sverige och ytterst
            medborgarna har ekonomiska problem är naturligtvis en ekonomisk
            återhållsamhet på skilda områden alldeles nödvändig. Detta är
            den generella delen, och jag är överens med Birgitta Wistrand
            om att den väsentligaste insats som staten kan göra också för
            turistnäringen faktiskt är att i första hand hålla sig till generella
            åtgärder.
          </note>
          <note>
            Vi tar dessa frågor på yttersta allvar och anser att det finns
            en roll för staten att specifikt främja turismen, detta i motsats
            till den förra regeringen, kan man säga. Den förra regeringen
            hade ju egentligen tänkt att statens insatser på detta område
            skulle avvecklas. Vi har inte den inställningen utan tror att
            staten kan göra strategiska insatser här. Dessa insatser skall
            präglas av tydliga ansvarsförhållanden och en högre grad av professionalism
            än det system för dessa frågor som den förra regeringen åstadkom.
          </note>
          <note>
            Under de veckor som jag har varit statsråd har jag ägnat ganska
            mycket tid åt att tala med människor som är verksamma i den här
            branschen. Jag har visserligen ett ansvarsområde som går långt
            ut över detta, men jag har ändå hunnit med att tala med många.
          </note>
          <note>
            Vad jag generellt kan säga om det är att jag inte tror att uppfattningarna
            på något annat av mina ansvarsområden går så vitt isär om vad
            som skall ske. Det enda man tycks vara någorlunda överens om är
            att de arrangemang för statens insatser som för närvarande finns
            måste ändras. Man är ganska missnöjd med detta. Det har säkert
            Birgitta Wistrand också erfarit.
          </note>
          <note>
            Därför blir naturligtvis, på sakens nuvarande ståndpunkt, mina
            svar beträffande vad regeringen avser att göra ganska svävande.
            Det är jag medveten om. Men det har att göra med att vi faktiskt
            tar denna fråga på yttersta allvar. Trots att tiden är knapp,
            vill vi använda den till att göra en vettig analys av hur statens
            insatser skall se ut för att sedan på vanligt sätt presentera
            dem i budgetpropositionen.
          </note>
          <note>
            Jag tror egentligen att Birgitta Wistrand inte kommer att ha
            några allvarliga invändningar mot de förslag som kommer i budgetpropositionen
            beträffande statens insatser för turism, besöksnäring och annat.
          </note>
          <note>
            Men det får vi väl se då.
          </note>
          <note type="speaker">
            Anf. 4 BIRGITTA WISTRAND (m):
          </note>
          <note>
            Fru talman! Jag vill gärna fortsätta att fråga näringsministern
            om hans synpunkter i interpellationssvaret. Det gäller hans inställning
            till marknadsföring.
          </note>
          <note>
            Han undrar om marknadsföring egentligen har någon effekt när
            det gäller att förstärka de faktorer som leder till ett ökat resande.
            Anser näringsministern att marknadsföring inte har någon betydelse?
          </note>
          <note>
            Själv vill jag gärna se marknadsföring som en investering. Den
            måste därför planeras noggrant. Det är oprofessionellt att tro
            att det skall ge någon effekt att ha en aktivitet i ett land i
            t.ex. ett år. Vi vet att sådant här tar lång tid. Jag tror att
            marknadsföring måste ske långsiktigt.
          </note>
          <note>
            Det som inte marknadsförs finns ju inte. Jag var med om att för
            tio år sedan mynta uttrycket att Sverige är världens bäst bevarade
            hemlighet. Jag vill säga att det är världens bästa hemlighet.
            Fortfarande tror väldigt många att Sverige är oerhört känt och
            att Sverige inte behöver någon marknadsföring, men det behövs
            faktiskt.
          </note>
          <note>
            Jag har en annan tolkning av ministerns svar. Han kanske tycker
            att det saknas saker att marknadsföra.
          </note>
          <note>
            Det räcker ju inte att marknadsföra orter. Jag skulle vilja ge
            ministern något att tänka på på vägen. Det handlar om produktutveckling.
            En tysk eller en fransman kan i dag stå i Hamburg eller Paris
            och beställa resor vart de vill. Det kan man också göra i
          </note>
          <note>
            Sverige. Om tyskarna och fransmännen vill beställa resor till
            Sverige kan de möjligen beställa resan. Sedan finns det inte mycket
            mer att beställa.
          </note>
          <note>
            Vi ligger i lä när det gäller att sälja produkter, t.ex.
          </note>
          <note>
            hela resor med flera aktiviteter. Jag skulle i detta sammanhang
            vilja se att staten tog ett ledaransvar.
          </note>
          <note>
            Det är inte så mycket fråga om att man skall stötta ekonomiskt.
            Det handlar om att samla alla ideella, kulturella och ekonomiska
            organisationer som arbetar för en ökad turism. I dag saknas det
            ett ordentligt ledarskap. Jag menar att det inte handlar om pengar
            utan om ett professionellt ledarskap.
          </note>
          <note>
            Slutligen vill jag ta upp organisationsfrågorna med ministern.
            Jag håller med ministern om att det tyvärr har ägnats för mycket
            tid till frågorna om hur verksamheten skall organiseras. Jag tycker
            att resultaten är viktigast. Hur skall vi öka den svenska turismen?
          </note>
          <note>
            Ett mål för den här verksamheten skulle kunna vara att turismen
            t.ex. skall fördubblas på fem år. I stället för att ägna all tid
            åt att tala om vem som skall leda vem och hur skulle man kunna
            försöka uppnå det målet.
          </note>
          <note>
            Tack!
          </note>
          <note>
            Anf. 5 Näringsminister STEN
          </note>
          <note type="speaker">
            HECKSCHER (s):
          </note>
          <note>
            Fru talman! Jag skall återigen börja bakifrån. Jag tycker också
            att vi i det här landet ofta låter organisationsfrågorna ta för
            stort utrymme. Vi fördjupar oss lätt i dem och flyr på det viset
            sakfrågan emellanåt.
          </note>
          <note>
            Det håller jag med om. Naturligtvis är resultaten viktigast.
          </note>
          <note>
            Samtidigt har jag litet svårt att få ihop detta med något annat
            som Birgitta Wistrand sade som rörde statens roll och att man
            verkligen skall ta ansvar för produktutvecklingen. Jag har också
            litet svårt att få detta att gå ihop med den allmänna syn som
            brukar prägla Birgitta Wistrands partikamrater, nämligen att staten
            skall avstå från ingrepp av skilda slag, samordning eller ledning.
            Man anser att staten skall hålla fingrarna borta.
          </note>
          <note>
            Jag håller med om att staten har ett ansvar. Men produktutvecklingen
            är, med mitt sätt att se, en fråga för branschen. Det är branschen
            som skall svara för den.
          </note>
          <note>
            Jag tycker att vi har mycket att marknadsföra i det här landet.
            Det är inget tvivel om det. Vi har en oerhört vacker natur. Det
            finns alla möjliga goda saker.
          </note>
          <note>
            Jag är en chauvinist när det gäller förhållandena i det här landet.
            Jag har inte ett dugg svårt att framhålla vilka oerhörda värden
            som finns här, sett från turistsynpunkt.
          </note>
          <note>
            Man kan bredda frågan något. En annan del som brukar sorteras
            in i det här - och som på ett litet olyckligt sätt har blandats
            ihop med det rena turistfrämjandet - är investeringsfrämjandet.
            Jag menar att det är en fråga av en annan karaktär och att den
            kräver en professionalism av ett annat slag. När man väl har sagt
            detta kan man konstatera att det också i det sammanhanget finns
            ganska mycket att marknadsföra i det här landet.
          </note>
          <note>
            För närvarande finns det goda förutsättningar för utländska investeringar.
            Jag menar att det är angeläget att åstadkomma en högre grad av
            professionalism än den som den avgående regeringen stod för. Också
            på den här punkten finns en lång rad konkreta saker som vi på
            ett planerat och professionellt sätt kan upplysa omvärlden om.
          </note>
          <note>
            I mitt svar sade jag att effekterna av marknadsföringen ofta
            är svåra att precist beskriva. Jag tror egentligen att Birgitta
            Wistrand är överens med mig om det. Det betyder inte att jag anser
            att marknadsföringen inte skall förekomma. Det skall den naturligtvis
            göra. Det är återigen fråga om ett huvudansvar för branschen.
            Det är branschen som skall marknadsföra sig.
          </note>
          <note>
            Jag är överens med Birgitta Wistrand om att detta skall planeras
            noga. Jag tror att man skall fokusera sin marknadsföring när det
            gäller både målgrupper och vad som skall marknadsföras. Det skall
            finnas en genomtänkt idé om vilket budskap man vill sprida, till
            vem det skall spridas och vilket resultat som skall uppnås. Detta
            skall göras professionellt.
          </note>
          <note>
            Trots diverse ansträngningar kan jag alltså inte upptäcka några
            mer djupgående skillnader i den syn som Birgitta Wistrand har
            och den som jag har på dessa frågor. Det är möjligt att vi kan
            hitta sådana, om vi fortsätter att leta.
          </note>
          <note type="speaker">
            Anf. 6 BIRGITTA WISTRAND (m):
          </note>
          <note>
            Fru talman! Jag har tydligen blivit missförstådd.
          </note>
          <note>
            Jag menar inte att staten skall gå in och ta ansvar för vare
            sig produktutvecklingen eller branschen. Jag sade att staten skulle
            ta ansvar för att sätta i gång ett arbete, så att dessa olika
            aktörer kan börja samarbeta.
          </note>
          <note>
            Det har ministern själv sagt. Staten skall inte göra jobbet,
            men staten skall se till att det finns ett forum där detta samarbete
            kan ske. Det saknas i dag.
          </note>
          <note>
            Staten skall naturligtvis varken gripa in, betala eller göra
            arbetet. Men staten skall se till att det finns möjligheter för
            de olika intressenterna att träffas och på det sättet få i gång
            den här produktutvecklingen.
          </note>
          <note>
            Självfallet måste branschen själv stå för detta. Så länge branschen
            tror att den inte skall göra det fungerar det inte. Men branschen
            måste känna att det finns en kvalificerad ledning i departementet
            som tar täten i dessa frågor. Det tror jag är oerhört viktigt.
            Det är, som sagt, betydelsefullt att staten inte lägger sig i
            vad eller hur branschen skall göra. Jag måste ha blivit missförstådd.
          </note>
          <note>
            Det är glädjande att näringsministern nu tar avstånd från den
            åsikt som socialdemokraterna tidigare hade när det gällde turismen,
            nämligen att det mer är fråga om en social verksamhet som skall
            begränsas.
          </note>
          <note>
            Det handlade om rättigheter och om sysselsättningsskapande åtgärder
            i första hand och inte, som jag tycker, om att det är en professionell
            och viktig näring.
          </note>
          <note>
            Det är faktiskt den snabbast växande näringen i hela världen.
            Vi låg länge på en lägre nivå än vad
          </note>
          <note>
            Albanien gjorde. Det känns väldigt bra att socialdemokraterna
            nu lämnar den här inställningen och i stället vill se branschen
            som offensiv och professionell.
          </note>
          <note>
            Anf. 7 Näringsminister STEN
          </note>
          <note type="speaker">
            HECKSCHER (s):
          </note>
          <note>
            Fru talman! Jag skall fatta mig kort. Självfallet har turismen
            i likhet med all annan verksamhet en social dimension och sysselsättningseffekter.
            Jag vill ingalunda ta avstånd från att så skulle vara fallet.
            Jag menar att det är riktigt.
          </note>
          <note>
            När det gäller Birgitta Wistrands förhoppning om att vi skall
            försöka få branschen att börja samarbeta kan jag lugna Birgitta
            Wistrand. Dels finns det många lovande och uppmuntrande initiativ
            från branschen.
          </note>
          <note>
            Dels har jag, som jag sade tidigare, haft ett ganska omfattande
            samråd med företrädare för branschen.
          </note>
          <note>
            Det är min bestämda uppfattning att de kontakterna kommer att
            kunna fungera bra också i framtiden.
          </note>
          <note>
            Överläggningen var härmed avslutad.
          </note>
          <note>
            7 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1994/95:111 till lagutskottet
          </note>
          <note>
            8 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Skatteutskottets betänkande 1994/95:SkU9
          </note>
          <note>
            Justitieutskottets betänkande 1994/95:JuU5
          </note>
          <note>
            Lagutskottets betänkanden 1994/95:LU10 och LU14
          </note>
          <note>
            Socialförsäkringsutskottets betänkande 1994/95:SfU3
          </note>
          <note>
            Kulturutskottets betänkande 1994/95:KrU5
          </note>
          <note>
            Trafikutskottets betänkande 1994/95:TU2
          </note>
          <note>
            Näringsutskottets betänkanden 1994/95:NU2, NU3
          </note>
          <note>
            och NU5
          </note>
          <note>
            Arbetsmarknadsutskottets betänkande 1994/95:AU1
          </note>
          <note>
            Bostadsutskottets betänkanden 1994/95:BoU5 och
          </note>
          <note>
            BoU6
          </note>
          <note>
            9 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 2 december
          </note>
          <note>
            1994/95:204 av Sören Lekberg (s) till justitieministern om förhandlingsrätt
            för bostadsarrendatorer
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 13 december.
          </note>
          <note>
            10 § Kammaren åtskildes kl. 12.23.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
