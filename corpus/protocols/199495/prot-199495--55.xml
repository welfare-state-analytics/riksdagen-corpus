<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--55</head>
          <docDate when="1995-01-26 00:00:00">1995-01-26 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            _______________________________________________________________________
          </note>
          <note>
            1 § Utökning av antalet suppleanter i vissa utskott och i EU-nämnden
          </note>
          <note>
            Valberedningen hade, enligt ett till kammaren inkommet protokollsutdrag,
            på begäran av socialdemokratiska riksdagsgruppen och kristemdokratiska
            samhällspartiets riksdagsgrupp tillstyrkt att antalet suppleanter
            skulle utökas enligt följande:
          </note>
          <note>
            från 24 till 26 i finansutskottet från 22 till 23 i skatteutskottet
            från 19 till 20 i lagutskottet från 23 till 24 i utrikesutskottet
            från 22 till 23 i försvarsutskottet från 21 till 23 i socialförsäkringsutskottet
            från 22 till 24 i socialutskottet från 23 till 24 i kulturutskottet
            från 22 till 24 i utbildningsutskottet från 21 till 22 i trafikutskottet
            från 22 till 24 i jordbruksutskottet från 24 till 26 i arbetsmarknadsutskottet
            från 20 till 21 i bostadsutskottet från 23 till 24 i EU-nämnden
          </note>
          <note>
            Kammaren biföll dessa utökningar.
          </note>
          <note>
            2 § Val av extra suppleanter i vissa utskott och i
          </note>
          <note>
            EU-nämnden
          </note>
          <note>
            Företogs val av extra suppleanter i vissa utskott och i EU-nämnden.
          </note>
          <note>
            Kammaren medgav att valen fick ske i ett sammanhang.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleanter i finansutskottet
          </note>
          <note>
            Pär Nuder (s)
          </note>
          <note>
            Bengt Kronblad (s)
          </note>
          <note>
            suppleant i skatteutskottet
          </note>
          <note>
            Barbro Andersson (s)
          </note>
          <note>
            suppleant i lagutskottet
          </note>
          <note>
            Ann-Kristine Johansson (s)
          </note>
          <note>
            suppleanter i utrikesutskottet
          </note>
          <note>
            Håkan Juholt (s)
          </note>
          <note>
            suppleant i försvarsutskottet
          </note>
          <note>
            Nils-Göran Holmqvist (s)
          </note>
          <note>
            suppleanter i socialförsäkringsutskottet
          </note>
          <note>
            Björn Ericson (s)
          </note>
          <note>
            Torgny Danielsson (s)
          </note>
          <note>
            suppleanter i socialutskottet
          </note>
          <note>
            Barbro Hietala Nordlund (s)
          </note>
          <note>
            Karin Olsson (s)
          </note>
          <note>
            suppleant i kulturutskottet
          </note>
          <note>
            Britta Sundin (s)
          </note>
          <note>
            suppleanter i utbildningsutskottet
          </note>
          <note>
            Nils-Erik Söderqvist (s)
          </note>
          <note>
            Kristina Zakrisson (s)
          </note>
          <note>
            suppleant i trafikutskottet
          </note>
          <note>
            Per Erik Granström (s)
          </note>
          <note>
            suppleanter i jordbruksutskottet
          </note>
          <note>
            Ann-Marie Fagerström (s)
          </note>
          <note>
            Sven-Erik Österberg (s)
          </note>
          <note>
            suppleanter i arbetsmarknadsutskottet
          </note>
          <note>
            Alf Eriksson (s)
          </note>
          <note>
            Annika Nilsson (s)
          </note>
          <note>
            suppleanter i bostadsutskottet
          </note>
          <note>
            Berndt Ekholm (s)
          </note>
          <note>
            suppleant i EU-nämnden
          </note>
          <note>
            Michael Stjernström (kds)
          </note>
          <note>
            3 § Avsägelse
          </note>
          <note>
            Talmannen meddelade att Margaretha af Ugglas
          </note>
          <note>
            (m) hade avsagt sig uppdraget att vara suppleant i utrikesnämnden.
          </note>
          <note>
            Kammaren biföll denna avsägelse.
          </note>
          <note>
            4 § Anmälan om kompletteringsval till utrikesnämnden
          </note>
          <note>
            Talmannen meddelade att på grund av uppkommen vakans hade Moderata
            samlingspartiets riksdagsgrupp anmält Göran Lennmarker som suppleant
            i utrikesnämnden efter Margaretha af Ugglas.
          </note>
          <note>
            Talmannen förklarade vald till
          </note>
          <note>
            suppleant i utrikesnämnden
          </note>
          <note>
            Göran Lennmarker (m)
          </note>
          <note>
            5 § Meddelande om val av ordförande och vice ordförande i utrikesutskottet
          </note>
          <note>
            Talmannen meddelade att Viola Furubjelke (s)
          </note>
          <note>
            den 7 januari utsetts till ordförande och Göran Lennmarker (m)
            till vice ordförande i utrikesutskottet.
          </note>
          <note>
            6 § Justering av protokoll
          </note>
          <note>
            Justerades protokollen för den 16, 17, 19 och 20
          </note>
          <note>
            januari.
          </note>
          <note>
            7 § Svar på interpellation 1994/95:32 om Kenya
          </note>
          <note>
            Anf. 1 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Fru talman! Ingrid Näslund har frågat biståndsministern vilka
            åtgärder han ämnar vidta för att stödja Norges regering i dess
            strävan att Koigi Wa
          </note>
          <note>
            Wamwere behandlas efter FN:s konvention om medborgerliga och
            politiska rättigheter. Interpellationen har överlämnats till mig
            för besvarande.
          </note>
          <note>
            Fallet Wa Wamwere har under flera år utgjort en återkommande
            fråga i kontakterna mellan vår ambassad i Nairobi och företrädare
            för den kenyanska regeringen. Vi har från svensk sida tillsammans
            med en rad andra västländer aktivt deltagit i bevakningen av den
            aktuella rättegången mot Wa Wamwere.
          </note>
          <note>
            Rättegången, som inleddes i april 1994, har väckt stor uppmärksamhet
            inte bara i Kenya utan också internationellt. Redan i slutet av
            april fanns en norsk advokat på plats. Ytterligare två norska
            advokater har liksom representanter för det brittiska advokatsamfundet
            under kortare perioder följt rättegången.
          </note>
          <note>
            Det är min förhoppning att de utländska observatörernas närvaro
            skall kunna bidra till att Koigi Wa
          </note>
          <note>
            Wamwere och de medanklagade skall ges en korrekt rättegång.
          </note>
          <note>
            Det är också min förhoppning att denna utländska närvaro skall
            bidra till att processen snart förs till sitt slut. Jag förutser
            att Sverige och andra EU-länder fortsatt kommer att bevaka rättegången
            så länge den pågår.
          </note>
          <note>
            Ingrid Näslund har också frågat vilka konsekvenser den växande
            korruptionen och brotten mot de mänskliga fri- och rättigheterna
            kommer att få för det svenska biståndsprogrammet till Kenya.
          </note>
          <note>
            Allt svenskt biståndssamarbete syftar till att stödja mottagarländernas
            demokratiska utveckling. Det är också en grundregel att biståndsmedel
            skall användas effektivt och nå dem de syftar till att nå. Brott
            mot mänskliga rättigheter och utbredd korruption som snedvrider
            effekterna av vårt bistånd kan därför få konsekvenser för biståndet.
            Så har det varit i Kenya, och så har det varit i andra biståndsmottagarländer.
          </note>
          <note>
            Samtidigt måste vi ha målet i sikte: att på sikt åstadkomma demokratiska
            förändringar och en effektiv användning av landets - inte bara
            biståndsgivarnas -
          </note>
          <note>
            resurser.
          </note>
          <note>
            Det kenyanska samhället har under de senaste åren genomgått stora
            förändringar. Särskilt märkbara har förändringarna varit på det
            ekonomiska området.
          </note>
          <note>
            Samtidigt som Kenya genom en rad ekonomiska reformer lyckats
            återerövra förtroendet hos Bretton
          </note>
          <note>
            Woods-institutionerna har en rad avslöjanden visat på en alltmer
            tilltagande korruption i landet. Detta är mycket allvarligt. Men
            det är också så att just kravet på öppenhet och transparens lett
            till att korruptionen blivit synlig och åtkomlig för ingripanden.
          </note>
          <note>
            En tendens mot ökad politisk frihet kännetecknade perioden från
            flerpartisystemets införande i slutet av
          </note>
          <note>
            1991 fram till december 1992, när allmänna val hölls.
          </note>
          <note>
            Därefter har det politiska klimatet hårdnat. Företrädare för
            oppositionen har liksom andra demokratiaktivister trakasserats,
            och fackliga organisationer har motarbetats. Pressen i Kenya är
            emellertid alltjämt relativt öppen och oberoende, även om ingripanden
            mot flera dagstidningar och oppositionella tidskrifter har förekommit
            det senaste året.
          </note>
          <note>
            Regeringen har hittills knappast visat någon verklig vilja att
            få till stånd en seriös dialog med den samlade oppositionen i
            Kenya. Den kenyanska regeringen har heller inte lyckats komma
            till rätta med de etniska konflikter i landet som med jämna mellanrum
            blossar upp.
          </note>
          <note>
            Dessa förhållanden, inklusive den växande korruptionen, motiverar
            självfallet att vi från svensk sida noggrant löpande prövar hur
            det svenska biståndet används. SIDA:s program, som i huvudsak
            syftar till fattigdomsbekämpning på landsbygden, genomförs för
            närvarande på ett tillfredsställande sätt. Kontrollen och revisionsåtgärder
            har under senare år förstärkts.
          </note>
          <note>
            Inriktningen på demokrati och mänskliga rättigheter betonas alltmer.
          </note>
          <note>
            Mycket svenskt bistånd kanaliseras också till Kenya genom enskilda
            organisationer. Denna biståndsform anses effektiv och mindre utsatt
            för korruption.
          </note>
          <note>
            I början av 90-talet reducerade flertalet givare biståndsvolymen
            till Kenya. Betalningsbalansstöd frystes och projektstödet sänktes.
            Detta gav eftertryck åt de krav som Sverige och andra givare ställde
            på den kenyanska regeringen. Det är nödvändigt med kraftfulla
            åtgärder mot korruptionen om förtroendet bland givarna skall återställas.
            Vissa åtgärder har redovisats, men vi avvaktar ett fullföljande
            av dem från kenyansk sida.
          </note>
          <note>
            Utvecklingen i Kenya har en direkt betydelse för den politiska
            stabiliteten i regionen. Kenya behöver därför Sveriges och andra
            givares stöd, ekonomiskt och politiskt. Svenskt stöd till olika
            insatser på området för mänskliga rättigheter utgör härvidlag
            ett mycket viktigt inslag. Vi måste från svensk sida verka för
            en fortsatt demokratisk utveckling i Kenya, för minskade sociala
            och ekonomiska klyftor i samhället och för en ökad tolerans mot
            oliktänkande.
          </note>
          <note type="speaker">
            Anf. 2 INGRID NÄSLUND (kds)
          </note>
          <note>
            Fru talman! Utrikesminister Lena Hjelm-Wallén!
          </note>
          <note>
            Jag vill tacka för svaret på min interpellation. Jag har tagit
            del av den med stort intresse. Jag har väl också en del frågetecken,
            och jag vill återkomma till en del saker i det här sammanhanget.
          </note>
          <note>
            Jag tror att det är oerhört viktigt att vi följer ett så påtagligt
            fall som Koigi Wa Wamweres noga och att vi ställer det i relation
            till våra ansträngningar att främja mänskliga rättigheter, rättvisa
            och våra farhågor för att vissa etniska grupper förföljs i ett
            land.
          </note>
          <note>
            Därför har vi från kristdemokratisk sida ansett det viktigt att
            lyfta fram detta fall till debatt.
          </note>
          <note>
            Fallet har varit aktuellt ända sedan 1993, då Koigi
          </note>
          <note>
            Wa Wamwere tillsammans med sin bror, Charles
          </note>
          <note>
            Kuria Wamwere, och sin kusin, James Maigwa, och en annan person
            vid namn G. G. Njuguna Ngengi, en lokal politiker, fängslades.
            Anledningen till att de fängslades var ett påstående om att de
            hade varit inblandade i ett väpnat rån på en polisstation - som
            så ofta sker i länder där det råder ett styrelseskick som närmar
            sig eller är diktatoriskt. När människor fängslas, egentligen
            på grund av politiska motsättningar, blir det fråga om ett rent
            brottmål.
          </note>
          <note>
            Jag har försökt att noga sätta mig in i rättegångsförfarandet.
            Bl.a. har det närvarit norska advokater.
          </note>
          <note>
            Anledningen till att man från Norges sida har intresserat sig
            så mycket för fallet är att Wa Wamwere har varit politisk flykting
            under en tid innan han återvände till Kenya. Bl.a. var en norsk
            advokat i Kenya i september 1994 och följde rättegången under
            några dagar.
          </note>
          <note>
            Advokaten Tor Bøhler har lagt fram en rapport.
          </note>
          <note>
            Han säger i rapporten att rättegången inte på något sätt har
            kunnat sägas följa de internationella regler som finns. Först
            och främst har man vägrat att ta upp det alibi som Wa Wamwere
            säger sig ha för natten för det aktuella väpnade rånet. Han befann
            sig då på 20
          </note>
          <note>
            mils avstånd från stället. Man har inte ens undersökt det alibit.
            När Wa Wamwere har påtalat att rättegången har varit politisk
            har han fått veta att sådana saker får han inte ta upp.
          </note>
          <note>
            Jag kan inte gå in i alla detaljer som gäller fallet.
          </note>
          <note>
            Men jag menar att detta verkligen är ett profilfall. Vi kan inte
            bara avvakta vad som sker med rättegången.
          </note>
          <note>
            Visserligen finns det flera utländska bevakare, men ingen av
            dem har på något sätt lyckats att komma till rätta med vad som
            sker i och utanför rättssalen. Vi vet att kenyaner som har kommit
            för att bevaka rättegången har blivit häktade. De har så småningom
            släppts. Vi vet också att en brittisk advokat blev gripen på flygplatsen,
            men släpptes sedan.
          </note>
          <note>
            Om rättegången skulle fortsätta och komma till ett olyckligt
            slut, då har världen visat diktatorn i Kenya,
          </note>
          <note>
            Moi, att Kenya kan komma undan med en sådan politisk rättegång
            under förespegling att den rör sig om en vanlig brottmålsrättegång.
            Därför menar jag att det nu är viktigt att protestera på det absolut
            starkaste sätt som det går. Jag vet att det har funnits representanter
            från olika ambassader. Det finns en grupp från ambassadernas sida
            som också följer rättegången. Där har funnits representanter från
            Nairobi, Australien,
          </note>
          <note>
            Kanada, Tyskland och det norska konsulatet. Av svaret framgår
            det också att man försöker verka från den svenska ambassadens
            sida.
          </note>
          <note>
            Jag talade senast i dag med en norsk kvinnlig advokat och som
            också har varit i Kenya för att följa rättegången under några
            dagar. Hon menar att alla inblandade har klart för sig att rättegången
            är ett skådespel. Hon efterlyser ett ingripande från ett högre
            diplomatiskt plan. Det skall sättas en press på biståndspengar.
          </note>
          <note>
            Jag undrar hur Lena Hjelm-Wallén ser på frågan att agera mer
            aktivt och att sätta press på biståndspengar. Ibland är det bara
            pengar som talar, när man har att göra med människor som inte
            tar hänsyn till de regler vi vill följa i fråga om mänskliga rättigheter
            och internationell rätt.
          </note>
          <note type="speaker">
            Anf. 3 INGER KOCH (m)
          </note>
          <note>
            Fru talman! Utrikesministern! Biståndssamarbetet med Kenya präglas
            av många problem, varav den växande korruptionen är ett sådant.
          </note>
          <note>
            Jag vill särskilt ta upp den del av Ingrid Näslunds interpellation
            som berör brotten mot mänskliga rättigheter. Absolut grundläggande
            för det svenska biståndsarbetet skall vara att mottagarlandets
            politiska system karakteriseras av respekt för de mänskliga rättigheterna
            och för de fundamentala friheterna, dvs.
          </note>
          <note>
            respekt för medborgerliga fri- och rättigheter med det demokratiska
            flerpartisystemets yttranderätt och rätt till fri åsiktsbildning
            och fria val, liksom även ekonomiska rättigheter i centrum.
          </note>
          <note>
            Sverige har därför ett direkt ansvar att systematiskt bidra till
            främjandet av demokrati och mänskliga rättigheter i Kenya. I budgetpropositionen
            står det också att de mänskliga rättigheterna skall främjas och
            att insatser skall göras för att stärka en demokratisk utveckling.
            Utrikesministern har alldeles nyss också betonat detta. Det är
            positivt.
          </note>
          <note>
            Men sedan valen genomfördes 1992 har den påbörjade demokratiprocessen
            avstannat. Regeringens brist på respekt för mänskliga rättigheter
            är uppenbar.
          </note>
          <note>
            Det visar bl.a. Ingrid Näslunds inlägg här. Medborgarna har inte
            något lagligt skydd i konstitutionen för sina rättigheter.
          </note>
          <note>
            En debatt om en ny konstitution pågår i landet.
          </note>
          <note>
            Kenya har faktiskt undertecknat bl.a. FN:s konvention om ekonomiska,
            sociala och kulturella rättigheter och också konventionen om civila
            och politiska rättigheter.
          </note>
          <note>
            Och därför skulle jag också vilja fråga vad utrikesministern
            avser att göra för att Kenya skall leva upp till dessa åtaganden.
            Hur kommer Sverige att agera för att en ny demokratisk konstitution
            där mänskliga rättigheter respekteras fullt ut blir en verklighet
            i Kenya?
          </note>
          <note>
            Rättsstaten är central. En fungerande rättsordning är absolut
            nödvändig för att medborgarna skall få sina rättigheter skyddade
            och för att en marknadsekonomi skall fungera. Sker ingen förbättring
            mot demokrati i
          </note>
          <note>
            Kenya är risken stor att landet även i framtiden kommer att räknas
            som ett bland de 20 fattigaste länderna i världen.
          </note>
          <note>
            Anf. 4 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Fru talman! Först vill jag säga att jag tycker att det är mycket
            viktigt att vi i den svenska riksdagen diskuterar mänskliga rättigheter
            i olika länder och att vi kan exemplifiera det genom ett sådant
            här fall som vi nu har framför ögonen, nämligen det som gäller
            Wa
          </note>
          <note>
            Wamwere.
          </note>
          <note>
            Vissa av de fall där det handlar om bristande respekt för mänskliga
            rättigheter blir ju mycket kända internationellt, medan andra
            får kämpa en kamp i tysthet utan världens uppmärksamhet. När man
            belyser några fall hoppas jag att det också skall ha god effekt
            på de många andra som vi dess värre aldrig ser.
          </note>
          <note>
            Vad kan vi då göra i ett sådant här läge genom våra kontakter
            med Kenyas regering och myndigheter?
          </note>
          <note>
            Kenya har ju, som de flesta andra länder, skrivit under en mängd
            internationella konventioner och deklarationer om de mänskliga
            rättigheterna. Med detta som grund bör det föras en dialog med
            landet.
          </note>
          <note>
            Det spelar ingen roll om man är biståndsmottagare eller biståndsgivare.
            Vi är alla i samma situation. Vi måste leva upp till det vi faktiskt
            har undertecknat.
          </note>
          <note>
            Det är den första punkten jag vill betona.
          </note>
          <note>
            Den andra är naturligtvis att vi i vårt bistånd måste göra klart
            att detta faktum gör att vi i Sverige anser att vi har särskilda
            skäl att föra den här debatten med den kenyanska regeringen. I
            vårt bistånd skall vi också betona frågor som har med mänskliga
            rättigheter och demokrati att göra. Mycket av biståndet till Kenya
            är inriktat på att stärka dem som verkar för demokrati.
          </note>
          <note>
            Under min tid som biståndsminister hade jag ett par gånger tillfälle
            att föra den här debatten just med president Moi. Jag utgår ifrån
            att vi skall fortsätta att göra det även nu. Vi har ju nya exempel
            nu som vi behöver ta upp.
          </note>
          <note>
            I det mer konkreta fallet är det mycket viktigt att den här rättegången
            fungerar som en rättegång skall göra. Den internationella uppmärksamheten
            skall göra att det inte är möjligt att begå justitiemord här.
          </note>
          <note>
            Ingrid Näslund nämnde de länder som nära följer detta. Det är
            sant att Norge går i första ledet här med sin särskilda anknytning
            till Wa Wamwere. Men även
          </note>
          <note>
            Sverige har haft representanter närvarande vid rättegången, och
            vi kommer att fortsätta att följa den.
          </note>
          <note>
            Jag tror att det är genom dialog, genom stöd till demokratikrafterna
            i ett land och genom att man i enskilda fall direkt går in och
            följer rättegångar eller följer fallet på olika sätt som vi kan
            göra något. Det är vad vi generellt skall göra. Det är också så
            vi får hantera fallet med Wa Wamwere i Kenya.
          </note>
          <note type="speaker">
            Anf. 5 INGRID NÄSLUND (kds)
          </note>
          <note>
            Fru talman! Jag tycker ändå att det blir litet tunt och vagt
            när Lena Hjelm-Wallén svarar på hur man skall förfara i det här
            speciella fallet. Det räcker inte att hänvisa till de kontakter
            som Lena Hjelm-Wallén hade med president Moi under den förra socialdemokratiska
            regeringen när Lena Hjelm-Wallén var biståndsminister. Nu måste
            vi ta nya kontakter. Då är det ju bra om utrikesministern redan
            har haft kontakt med president Moi och har vissa öppna kanaler.
          </note>
          <note>
            Jag tror att det skulle kunna vara kraftfullt om en direktkontakt
            mellan utrikesminister Lena Hjelm-
          </note>
          <note>
            Wallén och president Moi etablerades i det här läget.
          </note>
          <note>
            Jag vet inte om det kan vara möjligt att göra så här i ett personligt
            fall. Jag vet att Lena Hjelm-Wallén och jag delar den människosynen
            att varje enskild människa är oerhört mycket värd. Det är just
            den synen på människan som ligger till grund för att mänskliga
            rättigheter skall kunna betyda något också i länderna.
          </note>
          <note>
            De skall inte bara betyda något på det personliga planet.
          </note>
          <note>
            Men ibland måste vi gå ner till den enskilda människan och föra
            fram ett enskilt fall och tala om hur oerhört viktigt det är att
            den här människan får sina mänskliga rättigheter, inte bara därför
            att han varit parlamentariker, utan först och främst därför att
            det är en människa. Vi tycker att det är så viktigt att vi vill
            ställa detta i relation till det bistånd som vi ger till
          </note>
          <note>
            Kenya. Vi har sagt att vi sätter de mänskliga rättigheterna i
            centrum när vi ger vårt bistånd. Jag tror att det är dags att
            göra så.
          </note>
          <note>
            När jag talade med den kvinnliga advokaten i dag sade hon också
            att hon upplevde att det inte längre räcker att hålla sig på den
            diplomatiska nivå som man hittills använt, även om Norge har visat
            ett mycket stort intresse. Hon menade att rättsapparaten missbrukas
            för ett terrorisera enskilda människor. Alla har klart för sig
            att den här rättegången är en fars. Därför, menade hon, måste
            det nu komma protester från högre nivå för att president Moi skall
            lyssna. Han har själv ett mycket stort personligt intresse i den
            här rättegången.
          </note>
          <note>
            Därför tror jag att det skulle kunna betyda något med en aktiv
            insats. Jag undrar om Lena Hjelm-
          </note>
          <note>
            Wallén är villig att göra en sådan aktiv personlig insats.
          </note>
          <note type="speaker">
            Anf. 6 INGER KOCH (m)
          </note>
          <note>
            Fru talman! Även jag tog fasta på att utrikesministern, som jag
            förstod det, är beredd till en fortsatt dialog med president Moi.
            Jag hoppas att det sker inom en nära framtid. Risken är ju att
            övergreppen blir fler, att ingenting alls händer och att man får
            en uppfattning om att världen tolererar det som händer när ingen
            bryr sig om att protestera på ett mer kraftfullt sätt.
          </note>
          <note>
            Jag tycker också att de framtida biståndsinsatserna skall villkoras.
            Det är viktigt med en fortsatt närvaro i landet. Den skall vi
            inte avbryta. Det är viktigt med en fortsatt nära kontakt med
            de grupper i landet som arbetar för demokrati, med de oppositionsgrupper
            som finns, utan att stödja ett särskilt parti. Vi vet ju att det
            finns enskilda organisationer som verkar för de mänskliga rättigheterna.
            De finns även i Kenya. Det är viktigt att den dialogen fortsätter.
            Vårt demokratibistånd kan stärka den här dialogen.
          </note>
          <note>
            Om man inte vill rätta sig efter de mänskliga rättigheterna och
            snarast får till stånd en ny konstitution där de också garanteras,
            anser jag att vi måste markera på detta kanske mycket hårda men
            nödvändiga sätt.
          </note>
          <note>
            Anf. 7 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Fru talman! Jag har själv studerat biståndet och de svenska biståndsinsatserna
            i Kenya. Jag vet vilken starkt fattigdomsinriktad profil de har.
            Det handlar om hälsoinsatser, miljö- och markvård och vattenprogram.
            Jag har mött kenyanska kvinnor, och det är ju framför allt de
            som gynnas starkt av vårt bistånd.
          </note>
          <note>
            Man måste se vad det faktiskt är. Det är en sak att tala allmänt
            om biståndet till Kenya. För mina ögon ser jag biståndet till
            de kenyanska kvinnorna - hur mycket skall de lida för att vi skall
            använda biståndsnedskärning som metod att sända budskap till presidenten
            och regeringen i landet? Det är den fråga som jag skulle vilja
            ge tillbaka till både Ingrid Näslund och
          </note>
          <note>
            Inger Koch.
          </note>
          <note>
            Man måste inse att det är nödvändigt att vara litet varlig med
            sätten att agera från en regering mot en annan. Vad jag menar
            att vi skall göra i stället är att ytterligare stärka den del
            i biståndet som har med mänskliga rättigheter att göra, demokratistödet,
            osv.
          </note>
          <note>
            Det finns bra grupper att stödja i Kenya, och där kan vi förmodligen
            göra mera.
          </note>
          <note>
            Det andra vi skall göra är att i dialogen, som jag talar om så
            att säga på utrikesministerspråk - det kan ju vara ett ganska
            kraftfullt språk politiker emellan -, de tillfällen till kontakt
            som man har med kenyanska politiker, tydliggöra hur vi ser på
            läget för mänskliga rättigheter och demokrati och sedan i det
            enskilda fallet Wa Wamwere genom internationell uppmärksamhet
            se till att rättegången helt enkelt blir så rättvis det bara går.
          </note>
          <note>
            Den personliga insatsen i alla de här delarna tar jag väldigt
            gärna på mig och skall se om jag kan nyttja diskussionen i parlamentet
            till att ytterligare göra insatser.
          </note>
          <note>
            Jag vill också lägga till att EU har uppmärksammat de här frågorna.
            EU-länderna har agerat tillsammans i förhållande till den kenyanska
            regeringen, just med fallet Wa Wamwere som bas.
          </note>
          <note type="speaker">
            Anf. 8 INGRID NÄSLUND (kds)
          </note>
          <note>
            Fru talman! Jag känner också till att EU har agerat i frågan,
            men jag skulle vilja be Lena Hjelm-Wallén att ytterligare trycka
            på, så att man den vägen agerar ännu kraftfullare.
          </note>
          <note>
            När det sedan kommer till frågan i vilken utsträckning bistånd
            kan ställas mot en sådan här rättegång, skulle jag vilja säga
            att detta är faktiskt ett pilotfall.
          </note>
          <note>
            Anledningen till att det verkligen finns chans att agera nu är
            att detta fall är känt i det internationella samhället. Det är
            mycket känt, och detta är naturligtvis president Moi mycket mycket
            medveten om. Vågar han låta rättegången gå vidare, och det är
            vad advokaterna som har följt fallet befarar, då följs en fällande
            dom för det väpnade rånet så att säga obligatoriskt av dödsstraff.
          </note>
          <note>
            När det väl har skett, kan vi naturligtvis säga att det här går
            vi absolut inte med på. Det är ett så flagrant ingrepp i de mänskliga
            rättigheterna och man har på ett så oerhört tydligt sätt struntat
            i internationell rätt, så nu kan vi inte längre .... osv. Men
            då har fyra människoliv gått förlorade. Därför menar jag att man
            måste agera innan.
          </note>
          <note>
            Här har vi ett sätt att göra tydligt vad vi menar med mänskliga
            rättigheter, att vi inte är villiga att offra fyra människors
            liv. Jag menar att detta måste framföras oerhört kraftfullt på
            absolut högsta nivå, till president Moi.
          </note>
          <note>
            Vi kan inte med gott samvete åse att denna rättegång får ett
            så olyckligt slut som advokatsamfund ute i världen faktiskt befarar.
            Därför förväntar jag mig ett kraftfullt agerande direkt från utrikesminister
            Lena
          </note>
          <note>
            Hjelm-Wallén i det här fallet. Jag tycker att det är så oerhört
            viktigt att vi på ett praktiskt sätt visar vad vi menar med att
            mänskliga rättigheter skall värnas. Vi kan inte låta enskilda
            människor offras på en diktators altare för att denne skall hävda
            sig själv. Det kan vi inte tillåta.
          </note>
          <note>
            Praktiskt bistånd på den absolut lägsta nivån, där det har störst
            effekt, har jag själv varit med om att ge.
          </note>
          <note>
            Jag vet att det betyder oerhört mycket. Men om president Moi
            klarar sig undan i det här fallet, då kommer de fattiga kvinnorna
            i hans land att få lida oerhört mycket, det är jag övertygad om.
          </note>
          <note>
            Anf. 9 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Fru talman! Jag vill bara slutföra diskussionen med att säga
            att vi är väldigt överens i upprördheten över brotten mot mänskliga
            rättigheter i Kenya och också i kravet på att rättegången skall
            fungera på ett för rättegångar normalt sätt. Det är därför vi
            har deltagit i aktionen med internationella observatörer.
          </note>
          <note>
            Allt det jag har sagt skall tolkas på det viset att vi tar det
            här på största allvar. Jag lovar att jag skall se vad vi ytterligare
            kan göra.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1994/95:33 om välfärdssystemet
          </note>
          <note>
            Anf. 10 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Fru talman! Sigge Godin har frågat varför regeringen inte är
            beredd att låta arbetslöshetsförsäkringen vara en socialförsäkring
            som är obligatorisk och som bygger på inkomsttrygghet.
          </note>
          <note>
            Han har också frågat om regeringen avser att införa frivilliga
            försäkringslösningar i andra socialförsäkringssystem.
          </note>
          <note>
            Regeringen har ingen avsikt att ändra i den grundläggande karaktären
            i de nuvarande socialförsäkringarna. Arbetslöshetsförsäkringen
            är emellertid inte någon socialförsäkring och bör inte heller
            vara det. I stället är ersättningen från försäkringen ett stöd
            i en omställningssituation, en omställning som kan innebära väsentliga
            förändringar för den enskilde. Det var detta solidariska stöd
            som var motivet för medlemmarna i den fackliga organisationen
            att starta och driva arbetslöshetskassorna.
          </note>
          <note>
            Det har i sin tur inneburit att mycket bestämda regler satts
            upp för möjligheten att erhålla ersättning.
          </note>
          <note>
            Försäkringen ställer krav på att ta ett anvisat arbete, godta
            viss lönesänkning eller byta bostadsort. Detta aktiverande inslag
            i försäkringen är viktigt för att upprätthålla arbetslinjen och
            är därför en del av tillväxtpolitiken. Försäkringens förankring
            bland medlemmarna i de fackliga organisationerna är av stor betydelse.
            Det är framför allt två aspekter som bör framhållas.
          </note>
          <note>
            För det första gör konstruktionen med arbetslöshetsförsäkringen
            att parterna på arbetsmarknaden får ett gemensamt ansvar för att
            hålla arbetslösheten på en så låg nivå som möjligt.
          </note>
          <note>
            För det andra innebär konstruktionen att de fackliga organisationerna
            vid förhandlingar måste ta hänsyn till de arbetslösas intressen.
          </note>
          <note>
            En mycket stor och ökande andel av arbetskraften är försäkrad
            genom den frivilliga försäkringen.
          </note>
          <note>
            Regeringen avser att behålla modellen med den frivilliga arbetslöshetsförsäkringen.
          </note>
          <note type="speaker">
            Anf. 11 SIGGE GODIN (fp)
          </note>
          <note>
            Fru talman! Jag tackar arbetsmarknadsministern för svaret, även
            om det saknar substans. Jag är litet förvånad över att interpellationen
            har bollats mellan statsministern, socialministern och arbetsmarknadsministern.
            Min förhoppning var givetvis att ett statsråd skulle svara i slutänden,
            och så blev det ju.
          </note>
          <note>
            Jag är litet överraskad också över att det tog nästan tre månader
            att besvara interpellationen, när svaret var så kort och motiven
            i det så dunkla. Jag hoppas att det kan rätta till sig.
          </note>
          <note>
            Fru talman! Låt mig redovisa vår syn på den sociala tryggheten
            i vårt land. Vi har ett antal socialförsäkringar som vi har byggt
            upp i stor enighet: sjukförsäkring, föräldraförsäkring, arbetsskadeförsäkring
            och arbetslöshetsförsäkring.
          </note>
          <note>
            Redan i början av 1900-talet, eller snarare i slutet av 1800-talet,
            krävde Folkpartiet att det skulle införas en arbetsskadeförsäkring
            som skulle betalas av arbetsgivarna. I stor enighet byggde vi
            upp den.
          </note>
          <note>
            I slutet av 1980-talet hade den försäkringen oerhört stora underskott.
            Skulle det ha fortgått på samma sätt, hade vi i slutet av 90-talet
            haft en brist på
          </note>
          <note>
            100 miljarder kronor. Fyrpartiregeringen gjorde, som statsrådet
            vet, betydande förändringar i den här försäkringen. Det var mot
            Socialdemokraternas vilja. I
          </note>
          <note>
            dag accepteras detta, och vi betar av underskotten.
          </note>
          <note>
            Sjukförsäkringen ger ersättning till såväl kort- som långtidssjuka.
            Den bygger på inkomsttrygghet, vilket vi liberaler och Socialdemokraterna
            har varit överens om till skillnad från de flesta partier i denna
            kammare. Man kan fråga sig om Socialdemokraterna står fast vid
            inkomstbortfallsprincipen när sjukersättningen är
          </note>
          <note>
            75 %. Anser statsrådet att inkomstbortfallsprincipen fortfarande
            gäller när nivån är så låg som 75 %?
          </note>
          <note>
            Varför sänks inte a-kasseersättningen i konsekvens med detta?
            Borde inte ersättningsnivåerna vara lika höga?
          </note>
          <note>
            Jag vill också säga att Folkpartiet anser att 75 %
          </note>
          <note>
            ersättning är en för låg nivå.
          </note>
          <note>
            Med tiden har Socialdemokraterna accepterat att det skall finnas
            en självrisk, som i arbetslöshetsförsäkringen, och att egenavgift
            skall finnas. Folkpartiet anser också att det bör finnas mer av
            försäkringsmässighet i försäkringen.
          </note>
          <note>
            Varför tas självrisken då bort? Försäkringen går numera med 13
            miljarder i överskott. Utan karensdag kommer sjukförsäkringen
            att gå med underskott, som vi vet.
          </note>
          <note>
            Så till arbetslöshetsförsäkringen: I svaret säger statsrådet
            att fackföreningarna i solidaritet med de arbetslösa startat a-kassan.
            Det är ju riktigt. Men var finns regeringens solidaritet med dem
            som står utanför?
          </note>
          <note>
            Socialdemokraterna har med instämmande av oss liberaler kritiserat
            USA:s brist på socialförsäkringar för hela sin befolkning. Tryggheten
            har bara gällt dem som har haft råd att teckna privata försäkringar.
            Nu vill ni gå i samma fotspår och göra försäkringen frivillig.
            De som tycker sig ha råd och som känner att de har ett riskfyllt
            arbete och riskerar att bli arbetslösa kan gå med. Man kan alltså
            välja att vara med eller inte, och vi tycker att det är fel.
          </note>
          <note>
            En tredjedel av dem på arbetsmarknaden står utanför a-kassan.
            Yrkesgrupper som inte riskerar arbetslöshet slipper att solidariskt
            vara med och betala till arbetslösheten. De som har låg lön och
            knappt om pengar avstår från a-kassa och medlemskap i facket.
          </note>
          <note>
            Vägen leder mot socialbidrag för dem.
          </note>
          <note>
            Vad är det för solidaritet man hävdar med den principen?
          </note>
          <note>
            I svaret säger statsrådet också att parterna fått ett gemensamt
            ansvar för att hålla arbetslösheten på låg nivå. Hur då? Vad är
            det i det avseendet för skillnad mellan en obligatorisk arbetslöshetsförsäkring
            och nuvarande a-kassa?
          </note>
          <note>
            Jag skulle vilja att statsrådet ger ett exempel på att fackliga
            förhandlare tagit hänsyn till arbetslösheten och sänkt sina lönekrav.
            Argumenten låter så, men i realiteten är det andra skäl som styr
            förhandlingsresultatet.
          </note>
          <note>
            I regeringen finns det, som vi vet, ett statsråd som brukar tala
            om "raka rör". Skall inte "raka rör" gälla också för a-kassan
            och egenavgiften därför betalas direkt till kassan och inte till
            sjukförsäkringen? Denna har ju redan 13 miljarder i plus.
          </note>
          <note>
            Avslutningsvis vill jag fråga vad som styr rätten till a-kassa.
            Är det intjänat arbetsvillkor och medlemsvillkor, eller vad är
            det som styr? Varför har inte de som är under 20 år rätt till
            a-kassa när de blir arbetslösa om de villkoren fortfarande gäller
            och är uppfyllda? Vad kommer att gälla i framtiden? Vilka grupper
            kommer att undantas och få särlösningar nästa gång?
          </note>
          <note type="speaker">
            Anf. 12 PER UNCKEL (m)
          </note>
          <note>
            Fru talman! Sigge Godin har redan på förtjänstfullt sätt argumenterat
            för idén om en allmän arbetslöshetsförsäkring. Låt mig utöver
            det han har sagt bara tillägga några kommentarer kring principfrågan
            och ett par av de argument som arbetsmarknadsministern anför i
            sitt interpellationssvar.
          </note>
          <note>
            Jag vill först emellertid säga att arbetsmarknadsministern är
            värd allt beröm för att han trots allt tror så mycket på socialdemokratisk
            politik. Alltmedan hans arbetsmarknadspolitik ramlar samman inför
            våra ögon fortsätter han att argumentera för traditionellt socialdemokratiska
            lösningar - så ock när det gäller den egenartade idén att bara
            de som är fackligt anslutna eller ansluter sig till fackligt drivna
            kassor skall ha rätt till skydd vid arbetslöshet.
          </note>
          <note>
            Socialdemokratin brukar i den allmänna debatten göra en dygd,
            fru talman, av idén om den generella välfärdspolitiken. Men här
            krockar idén om den generella välfärdspolitiken plötsligt med
            ett intresse som för socialdemokratin är oändligt mycket viktigare
            än alla principer i världen, nämligen den egna makthegemonin.
            Genom arbetslöshetsförsäkringen är det uppenbarligen så, att man
            mot all rim och reson och mot alla andra principer man eljest
            brukar hävda säger sig att vaktslåendet kring de kollektiva fackliga
            organisationernas ställning tar över allt. Jag tycker ärligen
            och uppriktligen att detta är ett principbrott som t.o.m.
          </note>
          <note>
            Anders Sundström borde höra sig själv göra när han argumenterar
            för det.
          </note>
          <note>
            Det var det ena jag ville säga, fru talman. Det andra har att
            göra med de argument som anförs till stöd eller möjligen som försvar
            för att de fackliga organisationerna skall ha denna rätt. Sigge
            Godin har delvis kommenterat det. Arbetsmarknadsministern understryker
            i svaret till honom att det finns ett gemensamt ansvar för parterna
            för att hålla arbetslösheten på en låg nivå och för att vid förhandlingar
            ta hänsyn till de arbetslösas intressen.
          </note>
          <note>
            Detta, fru talman, skulle man möjligen kunna förstå om det var
            så att brott mot den principen skulle leda till några egentliga
            konsekvenser för dem som bryter mot den. Principen skulle fungera
            under förutsättning att det fanns ett substantiellt inslag av
            något slags individuell finansiering av försäkringen. Då skulle
            jag förstå Anders Sundström, och då skulle jag också hålla med
            om att det fanns ett incitament att sköta avtalsförhandlingarna
            på ett samhällsekonomiskt ansvarsfullt sätt.
          </note>
          <note>
            Situationen är emellertid den, fru talman, att det inte spelar
            någon roll om man är ansvarslös. Ett av de problem vi har på den
            svenska arbetsmarknaden är ju att man kan förhandla sig till vilka
            avtal som helst utan att man behöver ta något som helst ansvar
            för konsekvenserna av det. Det har också lett till att vi har
            fått en arbetsmarknad där de fackliga organisationerna medvetet
            eller omedvetet har tagit större hänsyn till dem som finns på
            den än dem som finns utanför den.
          </note>
          <note>
            Samma konsekvenser får dessutom det återställande av arbetsrätten
            som den socialdemokratiska regeringen föreslog riksdagen att genomföra
            i höstas.
          </note>
          <note>
            Det är förvisso så att det åtminstone i teoretisk mening skyddar
            dem som finns inne men stänger dem som finns ute ännu kraftigare
            ute.
          </note>
          <note>
            Fru talman! Det går inte att argumentera för facklig hegemoni
            på arbetslöshetsområdet med utgångspunkt från några samhällsekonomiska
            eller andra effektivitetskrav. Det finns bara ett skäl att vidmakthålla
            den fackliga hegemonin, och det är att man nödvändigtvis vill
            sätta fackets rättigheter före den enskildes. Jag beklagar, fru
            talman, att Anders Sundström inte har tillräcklig resning för
            att ta den motsatta ståndpunkten.
          </note>
          <note>
            Anf. 13 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Fru talman! Det är alltid intressant att bli betygsatt av Per
            Unckel. Det är sådant som ingår i hans talanger.
          </note>
          <note>
            Låt mig börja med att ta en diskussion om ansvaret.
          </note>
          <note>
            När jag lyssnade på Per Unckel fick jag nästan intrycket att
            det som bekymrade honom egentligen inte var fackföreningsrörelsens
            ansvar för sina arbetslösa medlemmar. Det som bekymrade honom
            var att så oerhört många människor i Sverige skulle gå samman
            i en fackförening och ta gemensamt ansvar både för löneutveckling,
            för hur det ser ut på arbetsplatsen och för hur det går för dem
            som blir arbetslösa.
          </note>
          <note>
            Han har naturligtvis lärt sig den gamla tekniken:
          </note>
          <note>
            anfall är bästa försvar.
          </note>
          <note>
            Vad Per Unckel egentligen säger är att han inte vill ha så mycket
            av gemensamt ansvarstagande. Han vill ha svaga fackföreningar
            där varje individ skall förhandla sig fram till egna lösningar.
            Han går t.o.m.
          </note>
          <note>
            så långt i den motion som han just har lagt fram att han skriver
            att kollektivavtalet skall ställas åt sidan och de individuella
            avtalen ta över. Det är detta Per
          </note>
          <note>
            Unckels diskussion handlar om.
          </note>
          <note>
            Jag vill gå tillbaks till den fråga som Sigge Godin hade. Han
            ställde i och för sig många frågor på slutet, men jag talar om
            den principiellt viktiga frågan.
          </note>
          <note>
            Jag vill börja i den SNS-rapport som diskuterades väldigt flitigt
            för någon vecka sedan. Den redovisade fyra gåtor med Sverige.
            Sverige hade bättre än något annat land lyckats att åstadkomma
            inkomstutjämning, hade lyckats bättre då det gällde förmögenhetsutjämning,
            hade lyckats bättre än de allra flesta länder att få folk i arbete
            och hade lyckats att nästan helt utradera fattigdomen.
          </note>
          <note>
            Det var de fyra gåtor som SNS-ekonomerna redovisade om Sverige.
            När man sätter sig ner och funderar över varför vi har de gåtorna,
            vad det är som skiljer Sverige som har åstadkommit de gåtorna,
            är en stor skillnad de starka folkrörelserna. Det är inte bara
            fackföreningsrörelsen utan också frikyrkorörelsen, idrottsrörelsen,
            nykterhetsrörelsen, dvs. de starka folkrörelserna.
          </note>
          <note>
            Fackföreningsrörelsen har i detta fall, när det gäller de fyra
            gåtorna, tagit ett oerhört stort ansvar för inkomstutjämningen,
            för förmögenhetsutjämningen, mot massarbetslösheten och för att
            ta bort fattigdomen. Där spelar dessa idéburna fackliga arbetslöshetskassor
            en oerhört viktig roll.
          </note>
          <note>
            Jag har ägnat så pass mycket tid av mitt liv åt detta att jag
            kan lova er att man på varje fackföreningsmöte när medlemmarna
            samlas diskuterar och frågar sig:
          </note>
          <note>
            Vad skall vi göra för att se till att våra medlemmar kommer tillbaks
            i ett jobb? Man ägnar oerhört mycket tid åt det, och man gör det
            också när man lägger upp avtalsrörelsen.
          </note>
          <note>
            Man tar ansvar för att försöka att åstadkomma en arbetsmarknad
            där alla får jobb. Det är därför som vi har nått den högsta sysselsättningen
            och den största inkomstutjämningen. Det är just därför att den
            starke bryr sig om den svage.
          </note>
          <note>
            Vi vill ha en sådan arbetslöshetsförsäkring. Den har fungerat
            bra. Den har gett Sverige utdelning i de fyra gåtorna, och det
            vill vi slå vakt om. Principen är att människor går samman för
            att värna om sig själva, sina arbetskamrater och de som står utanför
            jobben.
          </note>
          <note>
            Det är en fördelningspolitiskt viktig fråga, men det är också
            en tillväxtfråga. Genom denna koppling till fackföreningen finns
            ett mycket stort ansvar i lönerörelsen hos fackföreningsrörelsen
            att se till att lönerörelsen utvecklas på ett sådant sätt att
            alla medlemmar kommer in i jobb.
          </note>
          <note>
            Det belastar kassan. Det finns ett ekonomiskt incitament. Men
            det finns naturligtvis också i högsta grad ett medmänskligt argument
            för fackföreningsrörelsen att bekämpa arbetslösheten. Det leder
            till tillväxt, eftersom den blir en balanserad avvägning mellan
            fördelning och tillväxt när man förhandlar fram löneresultaten.
          </note>
          <note>
            Jag kan kanske tänka mig att Sigge Godin kan hålla med om det.
            Men om inte Per Unckel tror på att fackföreningsrörelsen är ansvarstagande
            kan han vid något av sina besök på Blasieholmen, som han väl gör
            någon gång då och då, lyssna på Svenska arbetsgivareföreningens
            förhandlare. De understryker att det finns ett väldigt stort ansvarstagande.
            Det är klart att det sammanhänger med ansvaret att bry sig om
            alla, inte bara de som finns inne i företagen, utan också alla
            de människor som står utanför.
          </note>
          <note>
            För oss socialdemokrater är det väldigt viktigt att vi behåller
            ett ansvar ute hos medlemmarna i fackföreningarnas erkända arbetslöshetskassor
            för att bekämpa arbetslösheten. Staten löser inte alla problem.
          </note>
          <note type="speaker">
            Anf. 14 SIGGE GODIN (fp)
          </note>
          <note>
            Fru talman! Man blir litet häpen, måste jag säga.
          </note>
          <note>
            Jag har en facklig tillhörighet sedan många år, som statsrådet
            kanske förstår, och jag vet hur det fungerar.
          </note>
          <note>
            Jag har dessutom jobbat i den här branschen.
          </note>
          <note>
            Statsrådet talar om de fyra gåtorna. Jag trodde att statsrådet
            hade några egna om inte gåtor så i alla fall några egna synpunkter
            utan att behöva låna dem utifrån. Visst är det bra med det som
            SNS talar om. Men kvar står att bygga vidare på den sociala tryggheten
            för alla i samhället, även de som är utstötta av fackliga organisationer,
            eller hur det nu kan vara.
          </note>
          <note>
            Självfallet har de fackliga organisationerna diskuterat tryggheten
            och arbetslösheten. Men det handlar väldigt mycket om att man
            ser en risk i att flera skall falla ut i arbetslöshet. Man har
            väldigt sällan någon förståelse för dem som står vid sidan av
            och de som inte tillhör facket av olika skäl. Det kan vi diskutera
            vid ett annat tillfälle.
          </note>
          <note>
            Folkpartiet tycker att de fackliga a-kassorna är bra, med vissa
            undantag. Vi tycker också att det är viktigt att man till det
            kan koppla en statlig a-kassa som kan ta emot dem som inte trivs
            där eller som av olika skäl måste stå utanför. Det kan vara småföretagare,
            de som saknar egen förankring, osv.
          </note>
          <note>
            Jag hävdar fortfarande att Folkpartiet menar att arbetslöshetsförsäkringen
            är en social försäkring och skall så vara, och vi skall se till
            att den gäller alla.
          </note>
          <note>
            Den skall vara försäkringsmässig och på sikt uppgå till 7,5 basbelopp.
          </note>
          <note>
            Men det skall också vara raka rör. Egenavgifterna skall gå till
            a-kassan. De skall inte gå till något annat.
          </note>
          <note>
            Man skall inte inbilla människor - för att det skall vara ett
            argument hos facken och i valrörelsen - att det är arbetsgivarna
            som betalar arbetslösheten och att vi själva inte bidrar. Var
            och en som nu finns på arbetsmarknaden betalar också egenavgifter
            fast det sker via en omväg.
          </note>
          <note>
            Jag skulle gärna vilja ha åtminstone något svar på några av mina
            frågor. Vad är det för skillnad på om man har a-kassa eller obligatorisk
            försäkring? Kan inte parterna i båda fallen ta ett ansvar?
          </note>
          <note>
            Om man uppfyller a-kassans villkor, har man då rätt till ersättning
            eller inte? Är det åldern som avgör
          </note>
          <note>
            - är man under 20 år har man inte rätt, är man 60 år har man
            rätt? Det är i alla fall rimligt att vi får någon rätsida på detta
            rent principiellt.
          </note>
          <note>
            Sedan till frågan om inkomstbortfallsprincipen.
          </note>
          <note>
            Socialdemokraterna och liberaler står på samma sida i den här
            frågan. Ytterst handlar det om följande: Är
          </note>
          <note>
            75 % i ersättningsnivå att betrakta som att ni står kvar vid
            inkomstbortfallsprincipen, eller har ni lämnat den och därmed
            lämnat arbetslösa, sjukskrivna och socialliberalerna i sticket?
          </note>
          <note>
            Anf. 15 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Fru talman! Det var intressant att höra Sigge Godins kommentarer
            om Per Unckel.
          </note>
          <note>
            Jag skall väldigt kort svara på Sigge Godins frågor. Först och
            främst gäller det inkomstbortfallsprincipen. Den står vi bakom
            fullt ut. Vi anser att med det förslag som regeringen nu lägger
            fram uppfyller vi det kravet när det gäller sjukförsäkringen.
          </note>
          <note>
            När det gäller egenavgifter i arbetslöshetsförsäkringen är det
            en felsyn att tro att det är den enskilde individen som påverkar
            storleken på arbetslösheten.
          </note>
          <note>
            Den avgörs väldigt mycket av några andra saker. Den sammantagna
            lönerörelsen, den politik som vi för i det här huset och även
            konjunkturen bestämmer arbetslöshetens storlek.
          </note>
          <note>
            Det är fel att tro att man genom egenavgifter i arbetslöshetsförsäkringen
            skulle kunna bekämpa arbetslösheten. Arbetslösheten bestäms huvudsakligen
            av hur lönerörelsen och hur politiken fungerar. Då är det att
            lägga ett för stort ansvar på de som drabbas av arbetslöshet att
            påstå att det är de skyldiga och att det är de som skall betala
            arbetslöshetsförsäkringen. Därför delar jag inte den uppfattningen.
          </note>
          <note>
            Det finns också en annan fara med detta. Arbetslöshet slår väldigt
            orättvist. Många drabbas aldrig under hela sitt liv av arbetslöshet,
            några drabbas rätt ofta.
          </note>
          <note>
            Om man lägger stora egenavgifter i ett sådant system finns risken
            att systemet så småningom vittrar sönder. Då står många utslagna
            människor utan en bra försäkring. Det är mitt svar på frågan.
          </note>
          <note>
            När det gäller a-kassan vill jag säga att jag tycker att vi bör
            finna ett system där det även finns en idéburen a-kassa som inte
            är knuten till fackföreningarna.
          </note>
          <note>
            Jag tycker däremot inte att vi skall ha en statlig akassa. Jag
            anser nämligen att det ligger ett mycket stort värde i att människor
            går samman och tillsammans engagerar sig för att bekämpa arbetslöshet.
          </note>
          <note>
            Jag tror att det vore olyckligt om de få som sitter i den här
            salen just nu var och en skulle ta ansvar för arbetslöshetsbekämpningen.
            Jag tror att det är viktigt att det är många hundratusentals,
            ja, miljoner, människor som på ett eller annat sätt direkt tar
            ansvar för att bekämpa arbetslösheten. Jag vill alltså ha kvar
            en föreningsanknuten a-kassa.
          </note>
          <note>
            När det gäller ungdomar under 20 år vill vi socialdemokrater
            använda de pengar vi har till förfogande för att erbjuda arbete
            eller utbildning. Vi tycker inte att vi skall erbjuda ungdomarna
            ett kontant arbetsmarknadsstöd. Jag känner det smärsamt att behöva
            lyssna på dem som nu ser som sin viktigaste uppgift att öka utbetalningen
            av passivt kontantstöd till ungdomarna.
          </note>
          <note>
            Jag vill hellre erbjuda ungdomarna arbete eller utbildning. Därför
            har den socialdemokratiska regeringen särbehandlat ungdomen i
            positiv mening. Just för ungdomen är det viktigt att vi får mer
            aktiva åtgärder. Därför har vi styrt över pengar från passivitet
            till aktivitet. Det är jag stolt över.
          </note>
          <note type="speaker">
            Anf. 16 SIGGE GODIN (fp)
          </note>
          <note>
            Fru talman! Självklart skall vi vidta åtgärder för att hjälpa
            ungdomarna så långt samhället förmår. Om de hamnar i arbetslöshet
            är det rimligt att de, när de har betalat sina avgifter och uppfyllt
            sina villkor, också skall ha samma rättigheter som den som är
          </note>
          <note>
            20 ½ år eller bara en dag äldre eller 50 år. Det är rimligt att
            det är så.
          </note>
          <note>
            Arbetsmarknadsministern tycker att man kanske kunde ha en idéburen
            a-kassa vid sidan av fackföreningarna. Det hade väl varit bättre
            att diskutera den frågan än att riva upp den allmänna obligatoriska
            arbetslöshetsförsäkringen som ju är bra att ha. Vi kanske hade
            kommit fram till en lösning. Om vi kunde hitta ett system där
            man inte diskriminerar människor och där alla kan vara med och
            känna sig delaktiga vore det naturligtvis utomordentligt bra att
            ändra till det.
          </note>
          <note>
            Ni har inte varit villiga att över huvud taget diskutera något
            sådant.
          </note>
          <note>
            Arbetsmarknadsministern säger vidare att det är fel med egenavgifter.
            Varför är det fel att ha egenavgifter i a-kassan? Socialförsäkringsministern
            håvar ju in massor av egenavgifter - mycker mer än hon behöver
            - till sjukförsäkringen. Vari ligger skillnaden?
          </note>
          <note>
            Vad är det för skillnad på karensdagar i a-kassan och karensdagar
            i sjukförsäkringen? Det skulle vara intressant att få veta. Folkpartiet
            har accepterat den modell som socialdemokraterna införde i a-kassan
            för många år sedan, nämligen fem karensdagar. Vi tyckte att det
            var rimligt. Vi tycker att det är rimligt med en karensdag i sjukförsäkringen
            också.
          </note>
          <note>
            Jag tycker att Leif Blombergs raka inställning är utmärkt. Varför
            skall inte människor kunna se att sjukförsäkringen klarar sig
            på sina villkor och arbetslöshetsförsäkringen klarar sig på sina
            villkor? Då får man en långsiktig trygghet och vet vilka regler
            som gäller om man blir sjuk eller arbetslös. Och man skall veta
            att alla på arbetsmarknaden har en arbetslöshetsförsäkring som
            är riktig och som alla kan förstå.
          </note>
          <note>
            Avslutningsvis vill jag säga att arbetslöshetsförsäkringen är
            en social försäkring. Den skall vara en social försäkring. Det
            är en rättighet för alla på arbetsmarknaden. Det skall vara en
            försäkringsmässighet i den precis som i socialförsäkringarna.
            Det borde vi kunna vara överens om, liksom att inkomsttryggheten
            skall gälla också i fortsättningen. Jag kommer att hävda att socialdemokraterna
            har gjort avsteg från detta. Jag välkomnar er tillbaka till 80-procentsnivån.
          </note>
          <note>
            Jag tror att det är vad människor behöver för att klara en lång
            sjukskrivning eller en lång arbetslöshet.
          </note>
          <note type="speaker">
            Anf. 17 PER UNCKEL (m)
          </note>
          <note>
            Fru talman! Jag vill avslutningsvis göra några kommentarer.
          </note>
          <note>
            Anders Sundström lever på något sätt inte i den riktiga världen.
            Därför hamnar han i situationer där hans egna prognoser för arbetslösheten
            kommer att ligga kvar på fasansfulla 10 % efter ytterligare fyra
            år.
          </note>
          <note>
            Det beror på att Anders Sundström inte diskuterar verkligheten
            i den verkliga världen. Om arbetsmarknadsministern hade haft möjlighet
            att följa en diskussion om denna riktiga värld i riksdagens andrakammarsal
            i dag på förmiddagen, där arbetsmarknadsutskottet har haft en
            hearing om orsakerna till arbetslösheten, hade han sannolikt blivit
            visare.
          </note>
          <note>
            En av konklusionerna var nämligen att lönebildningen är en av
            huvudorsakerna till att arbetslösheten ligger på dagens höga nivå.
            Det ger inte direkt intryck av att vi historiskt sett har sett
            förhandlingsomgångar som har bäddat för låg arbetslöshet.
          </note>
          <note>
            Anders Sundström berättar att man på de fackliga mötena är bekymrad
            över människor som står utanför arbetsmarknaden. Tänk om man hade
            varit lika bekymrad över de människor som står utanför arbetslöshetsförsäkringen.
            Då hade åtminstone de haft anledning att se framtiden an med större
            tillförsikt.
          </note>
          <note>
            Anders Sundström tror att jag är bekymrad över att människor
            sluter sig samman. Alls inte. Min poäng är att alla människor
            skall få vara med, inte bara de som väljer att gå med i de fackliga
            organisationerna för att därigenom få trygghet vid arbetslöshet.
          </note>
          <note>
            Anders Sundström refererar den SNS-rapport som presenterades
            häromveckan. Han glömde slutsatsen, nämligen att rapporten entydigt
            pekar mot en grundläggande omprövning av själva grunden för det
            välfärdsstatssystem som Anders Sundström hyllar.
          </note>
          <note>
            Anf. 18 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Fru talman! De som lyssnade på Sigge Godin och
          </note>
          <note>
            Per Unckel kunde befriande nog höra ganska stora skillnader.
            Det känns skönt att konstatera. Sigge Godin ansluter sig ju fullt
            ut till ett system där man bryr sig om dem som far illa.
          </note>
          <note>
            Jag är kanske inte riktigt övertygad om att det som Per Unckel
            säger är riktigt, nämligen att verkligheten finns i andrakammarsalen
            i riksdagen. Det är kanske där Per Unckel definierar verkligheten.
            Jag tror att den finns på några andra ställen i Sveriges avlånga
            land.
          </note>
          <note>
            Sverige har ju nått långt när det gäller att ha folk i arbete.
            År 1990, innan den borgerliga regeringen tillsattes, var Sverige
            det land i världen som hade flest människor i arbete. Att vi nått
            så långt när det gäller inkomst- och förmögenhetsutjämning sammanhänger
            i hög grad med de starka fackliga organisationerna.
          </note>
          <note>
            Lämna andrakammarsalen och åk ut i verkligheten,
          </note>
          <note>
            Per Unckel!
          </note>
          <note>
            Till Sigge Godin vill jag säga att jag har för avsikt att tillsätta
            en utredning om a-kassorna för att fylla upp den lucka som jag
            tycker finns.
          </note>
          <note>
            Även om det är så att man inte, som Per Unckel säger - och det
            vet han naturligtvis - behöver gå med i en fackförening för att
            tillhöra en erkänd arbetslöshetskassa, finns det ändå en koppling
            mellan fackföreningen och den erkända arbetslöshetskassan. Jag
            tycker att vi skall försöka hitta andra lösningar för dem som
            känner detta motbjudande. Jag tycker att vi skall ställa krav
            på alla dem som vill tillhöra en erkänd arbetslöshetskassa: Du
            skall på ett eller annat sätt skall engagera dig för att bekämpa
            arbetslösheten.
          </note>
          <note>
            Det skall du inte överlåta på Sigge Godin, Anders
          </note>
          <note>
            Sundström och Per Unckel, utan det krävs ditt aktiva deltagande
            på något sätt i en idéburen organisation.
          </note>
          <note>
            Sedan till sjukförsäkringen och egenavgifterna.
          </note>
          <note>
            Jag tror på ett starkare samband när det gäller sjukförsäkringen.
            Det är lättare att få alla att ställa upp på att betala avgifter
            för pension och sjukförsäkring. Men det är svårare med arbetslösheten,
            för den slår så orättvist. Jag anser att inkomstbortfallsprincipen
            uppfylls såväl vid 80 % som vid 75 %.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1994/95:29 om alkohol- och drogpolitiken
          </note>
          <note>
            Anf. 19 Statsrådet ANNA HEDBORG (s)
          </note>
          <note>
            Fru talman! Elver Jonsson har frågat mig vilken grundläggande
            syn regeringen har på alkohol- och drogfrågor. Vidare har Elver
            Jonsson frågat mig vad regeringen är beredd att göra för att WHO:s
            mål om
          </note>
          <note>
            25 % minskning av alkoholkonsumtionen till år 2000
          </note>
          <note>
            skall uppnås. Slutligen har Elver Jonsson frågat mig om regeringen
            är beredd att överväga några insatser för att alkoholfria zoner
            i samhället kan upprättas inom de områden som angetts i interpellationen:
            arbetslivet, trafiken, barn-och ungdomsåren, gruppen redan alkoholskadade
            samt blivande mammor under graviditeten.
          </note>
          <note>
            Riksdagen har vid det ett flertal tillfällen slagit fast att
            målet för den svenska alkoholpolitiken skall vara att sänka den
            totala alltför höga alkoholkonsumtionen. Målsättningen, som ansluter
            sig till Världshälsoorganisationens (WHO) rekommendation, är att
            minska alkoholkonsumtionen i landet med minst 25 %
          </note>
          <note>
            under perioden från år 1980 till år 2000. Denna målsättning ligger
            fast.
          </note>
          <note>
            Den svenska narkotikapolitikens mål är att skapa ett narkotikafritt
            samhälle. Detta mål har antagits av en enig riksdag som uttryck
            för en starkt avvisande hållning till all icke-medicinsk användning
            av narkotika. Det finns i Sverige i dag en utbredd värdegemenskap
            kring narkotikapolitikens inriktning som naturligtvis även omfattas
            av regeringen. Just värdegemenskapen i det svenska samhället är
            en av våra allra viktigaste tillgångar i kampen mot narkotika.
          </note>
          <note>
            Vi har i Sverige sedan lång tid tillbaka lagt fast vår narkotikapolitik,
            och vi har valt att möta narkotikahotet med offensiva insatser
            från kommuner, myndigheter och organisationer. Genom en konsekvent
            politik inriktad på att minska tillgången på narkotika och samtidigt
            dämpa efterfrågan har vi lyckats hålla det experimentella bruket
            av narkotika och nyrekryteringar till tungt narkotikamissbruk
            på en internationellt sett låg nivå. Det är regeringens avsikt
            att hålla fast vid denna inriktning.
          </note>
          <note>
            Jag vill samtidigt i detta sammanhang nämna att vi är inne i
            en period av omfattande omvärldsförändringar. Internationaliseringen
            innebär att Sverige kommer närmare övriga Europa och därmed länder
            med en mindre restriktiv alkohol- och narkotikapolitik och med
            andra dryckesmönster och attityder till alkohol och narkotika.
            Något som vi också har anledning att exportera är värdegemenskapen
            kring vår stränga hållning i narkotikafrågor. Att vår restriktivitet,
            i kombination med vård och behandling, har gett resultat är något
            viktigt att berätta för andra som numera ibland sviktar i sin
            restriktiva hållning.
          </note>
          <note>
            EU-medlemskapet kommer att ställa nya krav.
          </note>
          <note>
            Sett i ett längre tidsperspektiv kan det finnas risk för att
            våra höga svenska alkoholpriser på grund av marknadsanpassning
            och slopad gränskontroll kommer att påverkas nedåt. Det betyder
            att vi på litet längre sikt måste hitta alternativa strategier
            för att motverka effekterna av en försvagad prispolitik när det
            gäller alkohol. Information, opinionsbildning och andra alkoholförebyggande
            insatser får därför framöver en ökad betydelse i syfte att försöka
            minska alkoholkonsumtionen.
          </note>
          <note>
            Vad gäller mer konkreta insatser som kan behövas vill jag nämna
            följande. För innevarande budgetår har riksdagen beslutat att
            anslå 75 miljoner kronor för olika alkohol- och drogpolitiska
            åtgärder. Av dessa medel disponeras 50 miljoner kronor av Folkhälsoinstitutet
            för att ansvara för och leda det alkohol- och drogförebyggande
            arbetet. Institutet har av regeringen bl.a. fått i uppdrag att
            sammankalla en nationell ledningsgrupp. Den skall arbeta fram
            en långsiktig handlingsplan för att motverka negativa konsekvenser
            av att de traditionella alkoholpolitiska instrumenten framöver
            kanske inte blir lika verkningsfulla som hittills.
          </note>
          <note>
            Från regeringens sida har framhållits att förstärkta insatser
            bl.a. behövs när det gäller olika riskgrupper och risksituationer.
            Jag tycker att det är en konstruktiv tanke som Elver Jonsson har
            när det gäller
          </note>
          <note>
            "alkoholfria zoner" för barn, trafik och blivande mödrar. Ungdomar
            måste uppmärksammas särskilt, liksom kvinnor i barnafödande åldrar.
            Frågan hur missbrukares barn och övriga anhöriga kan få ett bättre
            stöd är också av stor betydelse. Alkohol och trafik liksom alkohol
            inom arbetslivet är ytterligare exempel på områden där det enligt
            såväl min som regeringens uppfattning behövs intensifierade insatser.
            Handlingsplanen skall redovisas till regeringen senast den 1
          </note>
          <note>
            juli 1995 och skall innehålla en konkret strategi för bl.a. detta.
            För kommande budgetår föreslår regeringen 74 nya miljoner för
            att kunna förverkliga den långsiktiga handlingsplanen.
          </note>
          <note>
            Avslutningsvis vill jag också kort beröra den nya alkohollagen,
            som riksdagen nyligen beslutat. Kommunerna kommer att få en annan
            och mer uttalad roll när det gäller att påverka alkoholens tillgänglighet.
          </note>
          <note>
            När kommunerna övertar tillståndsgivningen ökar kraven på att
            de har en genomtänkt och dokumenterad strategi såväl för prövningar
            av serveringstillstånd som för tillsyn över verksamheterna i kommunen.
          </note>
          <note>
            Varje kommun bör ha alkoholpolitiska program som innehåller en
            detaljerad analys av alkoholsituationen i olika delar av kommunen.
            Planen bör ge tydliga riktlinjer för vad som skall gälla för att
            få tillstånd att servera alkoholdrycker. Den bör också beskriva
            på vilket sätt det alkoholförebyggande arbetet skall bedrivas.
            Jag vill också nämna att Svenska kommunförbundet, med medel som
            regeringen ställer till förfogande, kommer att göra kommunerna
            uppmärksamma på vikten av att upprätta alkoholpolitiska program
            och att bedriva ett aktivt arbete på detta område. Den nya organisationen
            på alkoholområdet kan enligt min mening ge nya - och rätt utnyttjat
            - mer effektiva möjligheter att driva en aktiv alkoholpolitik
            i linje med WHO-målen.
          </note>
          <note>
            Hur mycket alkohol som brukas - och missbrukas
          </note>
          <note>
            - avgörs slutligen av hur vi alla förhåller oss; hemma i vardagsumgänget
            med alkoholen, men också i våra förväntningar på samhällsinsatser.
            Det är allas våra värderingar som bestämmer vad vi kommer att
            vilja att våra kommunala företrädare skall göra när det gäller
            tillstånd och tillsyn, och inte minst när det gäller vilka ungdomsmiljöer
            och andra miljöer vi vill ha i våra samhällen. Sist och slutligen
            är det också en tillräckligt stor värdegemenskap kring vår syn
            på alkoholen och alkoholpolitiken som kommer att avgöra hur väl
            vi kommer att klara WHO-målen.
          </note>
          <note type="speaker">
            Anf. 20 ELVER JONSSON (fp)
          </note>
          <note>
            Fru talman! Jag vill först tacka statsrådet för svaret på interpellationen.
            Jag uppskattar att statsrådet i sin deklaration när det gäller
            alkoholpolitiken citerar
          </note>
          <note>
            1977 års beslut och de grundläggande teserna där om att "sänka
            den totala alltför höga alkoholkonsumtionen". Vidare känns det
            välgörande att denna målsättning kopplas till WHO:s rekommendation
            om att konsumtionen skall minska med minst 25 % under den tjugoårsperiod
            som föregår sekelskiftet.
          </note>
          <note>
            Det är välgörande att statsrådet deklarerar att detta mål ligger
            fast. Därmed är vi faktiskt överens om grunden: att alkoholpolitik
            är en del av socialpolitiken och att totalkonsumtionens nivå är
            avgörande för skadornas volym. I det grundfundamentet ingår också
            en hel rad insatser. Alkoholpolitiken måste alltså ses i ett övergripande
            sammanhang.
          </note>
          <note>
            Trots interpellationssvarets tydlighet finns det enligt min mening
            anledning att känna oro. Sveriges åtagande att minska totalkonsumtionen,
            enligt löfte till WHO, riskerar att inte kunna uppfyllas. Enligt
          </note>
          <note>
            Systembolagets senaste prognos kommer alkoholkonsumtionen att
            öka. Inte minst ölkonsumtionen är i starkt uppåtgående. Enligt
            flera larmrapporter, inte minst från våra storstäder, är det ökande
            öldrickandet på väg att breda ut sig.
          </note>
          <note>
            I en ANT-undersökning som omfattar samtliga elever i årskurs
            9 i Örebro sägs det att alkoholvanorna hos dessa åldersgrupper
            markant förändrats sedan tidigare undersökningar. Särskilt för
            flickorna är förändringen stor. Där har konsumtionen gått upp
            kraftigt. I undersökningen sägs det också att en allt större andel
            av flickorna dricker ofta och att man har prövat hela sortimentet
            av öl, vin och starksprit. Vidare påstås det att flickorna hade
            en högre berusningsbenägenhet än pojkarna.
          </note>
          <note>
            När det gäller att få tag i alkohol är den s.k. kamratlangningen
            dominerande. Men också langning från annan vuxen är högst iakttagbar.
            Statistiken över föräldralangning visar på stigande tal.
          </note>
          <note>
            Hur bra det än är att Sverige blivit medlem i EU
          </note>
          <note>
            tyder mycket på att en av minusposterna med medlemskapet är att
            den svenska alkoholpolitiken riskerar att försvagas. Parallellt
            kan en stabil och socialt inriktad alkoholpolitik undermineras.
            Jag tror att det vore olyckligt om regeringen och riksdagen gick
            in för att lämna över hela ansvaret för serveringstillstånd till
            kommunerna. Tillståndsplikten för servering och detaljhandel med
            öl skulle då slopas och serveringstiderna bli friare. Om kommunerna
            övertar dessa uppgifter risker de flesta att hamna i intressekonflikter
            bl.a. genom att kommunerna då själva uppträder som krögare och
            konkurrenter.
          </note>
          <note>
            Att överlåta tillsynen leder till att få kommuner kan väntas
            prioritera detta speciella uppdrag. Någon ny Operation krogsanering
            i stil med vad Länsstyrelsen i Stockholm gjort får vi förmodligen
            inte se. Denna saneringsverksamhet har gett goda resultat, inte
            bara när det gäller otillåten och regelvidrig alkoholhantering
            utan den har också gett möjlighet att bekämpa andra brott. Att
            slopa tillståndsplikten för ölförsäljning kan bli besvärande.
            Åldersgränsen riskerar att undermineras när folköl på de flesta
            håll blir tillgängligt dygnet runt.
          </note>
          <note>
            Fru talman! Därför är inte medlemskapet i sig den stora faran
            för ökad alkoholkonsumtion och ökade skador. Det stora problemet
            ser ut att vara att politiker och opinionsbildare i Sverige alltför
            sällan stöder en restriktiv och socialt präglad alkoholpolitik.
          </note>
          <note>
            Jag delar uppfattningen att information, opinionsbildning och
            andra förebyggande insatser bör ges ökad betydelse när det gäller
            att minska alkoholkonsumtionen. Den stora bristen är den allt
            svagare kunskapen om vad alkohol och annat drogbruk för med sig.
            Sådan information behöver komma in mycket tidigt som obligatoriskt
            ämne i grundskolan men också i lärarutbildning och fortbildning.
          </note>
          <note>
            Ett stort problem är också bristen på alkoholfria miljöer för
            ungdom. Därför är det viktigt att den långsiktiga handlingsplan
            som statsrådet talar om leder till kraftfulla insatser, så att
            det inte bara blir planer utan också handling.
          </note>
          <note>
            Beskedet att varje kommun bör ha alkoholpolitiska program är
            också det en värdefull deklaration.
          </note>
          <note>
            Statsrådet har helt rätt när hon säger att dessa program måste
            ge tydliga riktlinjer för vad som skall gälla för utskänkningstillstånd.
            Det är slapphet som nu har präglat kommunerna. Många har på några
            få år mer än fördubblat antalet utskänkningstillstånd, för att
            inte tala om de trendiga öltälten som måste finnas med så fort
            någon ort har ett sommararrangemang. En socialarbetare suckade
            uppgivet i somras: Det verkar att vara fler öltält i stan än svampar
            i skogen.
          </note>
          <note>
            Jag vill bara ställa några korta tilläggsfrågor. Jag skulle vilja
            att statsrådet gav några allmänna synpunkter på konsumtionsutvecklingen
            med tanke på de larmrapporter som nu kommer från olika kommuner,
            alkoholpolikliniker och ungdomsmottagningar.
          </note>
          <note>
            Min fråga är: Kan regeringen vara så tillfreds som interpellationssvaret
            ger vid handen?
          </note>
          <note>
            När vi nu internationaliseras så kraftigt via EU är ju frågorna
            om gränskontroll och införselnivåer i stöpsleven. Det skulle vara
            intressant att få någon kommentar kring statsrådets och regeringens
            uppfattning om när den i praktiken slopade gränskontrollen skulle
            kunna kompenseras genom andra sätt att kontrollera införsel.
          </note>
          <note>
            När det gäller folkhälsan skulle det vara intressant om statsrådet
            slutligen utvecklade någon tanke om hur vi skall kunna uppnå en
            större trovärdighet, dvs. hur vi skall komma ifrån det dubbla
            budskapet att vi är spritexportörer samtidigt som vi talar om
            en socialt motiverad alkoholpolitik. Här kommer Systembolagets
            roll in. Det skulle vara värdefullt med ett uttalande om att Sverige
            också framdeles försvarar Systembolaget. Jag tror att detta är
            viktigt med tanke på
          </note>
          <note>
            ESA:s angrepp på det norska vinmonopolet.
          </note>
          <note type="speaker">
            Anf. 21 INGRID NÄSLUND (kds)
          </note>
          <note>
            Fru talman! Jag har i dagarna skrivit en motion som handlar om
            barn som kommer från missbrukarmiljöer, i synnerhet barn till
            alkoholister. Det gör att frågan känns så aktuell för mig att
            jag gärna vill delta i denna debatt.
          </note>
          <note>
            Mycket i det svar som Elver Jonsson har fått samt också det som
            Elver Jonsson nu har sagt är mycket bra. Det man ibland kan undra
            över är hur så många goda intentioner ändå på något sätt tycks
            falla platt till marken.
          </note>
          <note>
            Elver Jonsson nämnde i slutet av sitt anförande att det är stora
            bekymmer, inte minst när det gäller ungdomar och öldrickandets
            utveckling. Jag vill i detta sammanhang peka på de oförklarliga
            våldsdåd som har begåtts under den senaste tiden i vårt land,
            vilka har skakat och upprört oss alla. Dessa måste också kopplas
            till alkoholen.
          </note>
          <note>
            Vi vet genom många undersökningar att alkoholen i mycket stor
            utsträckning är inblandad, inte bara i den här typen av flagranta
            våldsdåd utan över huvud taget när det gäller våld och misshandel
            som tyvärr förekommer dagligdags också i svenska hem och mellan
            människor i andra relationer.
          </note>
          <note>
            Också under tidigare år begicks några uppmärksammade mord där
            ungdomar var inblandade, både som offer och som förövare. I nästan
            alla förekommande fall har det visat sig att alkoholen har spelat
            en stor roll. Det går ju aldrig att i efterhand avgöra vilken
            roll alkoholen spelat. Men forskningen visar att irritationen
            och reaktionerna på andras provokationer ökar
          </note>
          <note>
            - man kanske tolkar det som inte alls har varit menat som en
            provokation som något som är ägnat att uppröra. Detta är oerhört
            allvarligt och något som måste tas med i debatten.
          </note>
          <note>
            Jag har inte sett någon siffra under den senaste tiden, men jag
            tror att man brukar tala om att 80-90 %
          </note>
          <note>
            av dem som begår våldsbrott och grova våldsbrott har varit alkoholpåverkade.
            Även när det gäller offren är en stor andel påverkade. Men där
            rör det sig om ca
          </note>
          <note>
            55 %, så det är också en stor del av offren som inte har varit
            påverkade vid tillfället. De kan ha varit helt oskyldiga och inte
            på något sätt provocerande.
          </note>
          <note>
            Jag vill också ta upp en annan fråga. Det är nu faktiskt 15 år
            sedan vi ställde upp på Världshälsoorganisationens rekommendation
            att minska alkoholkonsumtionen med minst 25 %. Nu återstår det
            fem år för att nå det målet. Man måste då fråga sig: Hur har vi
            lyckats under de 15 år som gått? Vi måste konstatera att vi inte
            har lyckats i någon större utsträckning.
          </note>
          <note>
            Vi har haft en utveckling mot minskad konsumtion, men nu har
            utvecklingen vänt.
          </note>
          <note>
            Framför allt vill jag uttrycka stor oro över utvecklingen med
            den ökade ölkonsumtionen som är mycket bekymmersam. De senaste
            uppgifterna visar att den ökar speciellt bland unga kvinnor. Det
            man då måste efterlysa är en utvärdering och en uppföljning av
            hur de deklarationer som vi ställer upp på efterlevs och vad som
            händer i spåren av dem.
          </note>
          <note>
            Jag instämmer helt i att det är oerhört bra att de olika kommunerna
            har alkoholpolitiska program. När jag valdes in som suppleant
            i kommunfullmäktige i
          </note>
          <note>
            Göteborg 1985 tog jag del av det alkoholpolitiska program som
            Göteborgs kommun antog 1981. Jag efterfrågade då vad som hade
            hänt under de fyra år som hade gått sedan programmet antogs. Sedan
            vi ställde upp på Världshälsoorganisationens mål har det funnits
            alkoholpolitiska program i många kommuner.
          </note>
          <note>
            Det är egentligen inte programmen som är det stora problemet.
            Vi kan i teorin vara överens om det mesta av det som är bra när
            det gäller att föra denna fråga framåt, men sedan gäller det att
            få till det i verkligheten.
          </note>
          <note>
            Det är det som är det stora problemet. Naturligtvis behöver vi
            allesammans ställa upp.
          </note>
          <note>
            Det konkreta svaret var att det skall tillsättas en delegation
            - jag hittar inte det rätta ordet - som på högsta nivå skall arbeta
            fram planer och strategier.
          </note>
          <note>
            Det är bra. Men jag vill se hur strategierna och planerna följs
            upp. Det första frågan borde väl ändå vara:
          </note>
          <note>
            Vad har vi gjort hittills under dessa 15 år, och varför har vi
            inte kommit längre? Där vill jag gärna höra om
          </note>
          <note>
            Anna Hedborg har något svar.
          </note>
          <note>
            Anf. 22 Statsrådet ANNA HEDBORG (s)
          </note>
          <note>
            Fru talman! Nej, varken jag eller regeringen är till freds. Det
            är inte många andra heller. Det är mycket oroande med de siffror
            som gäller framför allt ungdomars tidigare debut och större konsumtion.
            Det är dock inte sant att den totala konsumtionen har vänt.
          </note>
          <note>
            Den minskar fortfarande, även om den inte minskar i den takt
            som skulle vara önskvärd med hänsyn till
          </note>
          <note>
            WHO-målet. Konsumtionen har minskat med ca 7-
          </note>
          <note>
            8 %. Men det är alldeles klart att det återstår en hel del.
          </note>
          <note>
            När det gäller dessa frågor är det viktigt att göra en iakttagelse
            som är naturlig att göra när man talar om både narkotika och alkohol.
            Det är så oerhört viktigt hur den allmänna inställningen är. Det
            är naturligtvis skillnad mellan inställningen till narkotika och
            inställningen till alkohol i samhället. Det säger en del om hur
            viktigt det folkliga stödet är. Man kan inte göra mer än vad det
            folkliga stödet ger uttryck för.
          </note>
          <note>
            Narkotikapolitiken är en näst intill exempellös framgång för
            en väldigt medveten politik och hållning. Det finns ett starkt
            och entydigt folkligt stöd för hur man skall förhålla sig. Vi
            vet ju att det inte är riktigt på samma sätt när det gäller alkoholen,
            och det är någonting som alla har ett ansvar för. Det behövs därför
            en massiv mobilisering där så många människor som möjligt engagerar
            sig och deltar i det opinionsbildande arbetet. Men nivån skall
            vara lagom så att den kan omfattas också av människor som uppskattar
            och vill ha ett gott vin till maten och en nubbe till kräftorna.
            Men man måste ändå arbeta med information och utbildning, och
            man måste öka medvetandet och ansvaret i fråga om alkoholens konsekvenser.
            Det behövs mycket mer kunskap och information om alkoholens verkningar,
            om effekter och om risker med bruk och missbruk. Där har alla
            föräldrar och andra vuxna ett ansvar. Det är betydelsefullt att
            detta ansvar tas på alla områden, inte minst inom skola och arbetsliv.
          </note>
          <note>
            Inom Socialdepartementet har vi tagit fasta på den särskilda
            oro som man kan känna för ungdomen.
          </note>
          <note>
            Ingela Thalén och jag kommer framöver - så ofta som vi gör kommun-
            och landstingsbesök - att be att få träffa kommunala politiker
            och andra kommunala representanter. Då kommer vi att ta upp frågor
            om vad man konkret gör för att minska alkoholkonsumtionen och
            droganvändningen. Samtidigt kommer vi att ta upp diskussionen
            om de siffror som än så länge inte är heltäckande men som är oroande.
            Det kan vara vettigt att ta upp den diskussionen på alla olika
            ställen.
          </note>
          <note>
            Som sagt, om vi skall nå resultat är det viktigt att vi alla
            engagerar oss i dessa frågor. Jag skulle välkomna om också riksdagens
            ledamöter vid sina resor ute i landet tog upp och diskuterade
            dessa frågor och på så sätt visade på allvaret i situationen när
            det gäller bruket av alkohol bland ungdomar som just nu kanske
            är det största problemet. Ju fler av oss som deltar i det här
            arbetet, desto större chanser har vi att nå resultat -
          </note>
          <note>
            allt under förutsättning att diskussionen förs med respekt för
            att människor har litet olika inställning och kommer att så ha.
          </note>
          <note type="speaker">
            Anf. 23 ELVER JONSSON (fp)
          </note>
          <note>
            Fru talman! Statsrådet skall hållas räkning för att hon ändå
            meddelat regeringen att hon inte är till freds med utfallet av
            alkoholpolitiken. Det gör ju att det finns en hög ambition kvar.
            Statsrådet talar också om en massiv mobilisering. Det som sägs
            om att man skall ta upp dessa frågor när man är ute och reser
            är oerhört riktigt och viktigt. Detta gäller självfallet oss som
            parlamentariker, men det är klart att det har större effekter
            om ansvarigt statsråd talar om det ofta och med engagemang. Där
            önskar jag god fortsättning.
          </note>
          <note>
            Anna Hedborg säger att vi måste acceptera att en del vill ha
            vin till maten och nubbe till sillen. Men det finns för mycket
            av dubbla budskap. Anna Hedborg nämnde värdegemenskapen kring
            narkotika där vi har nått stora framgångar, men det återstår mycket
            kring alkoholfrågan. Anna Hedborg sade att denna värdegemenskap
            borde exporteras till andra länder. Jag är av samma åsikt och
            har ofta återkommit till tanken att vi borde exportera trafiksäkerhet
            med tyngdpunkt på t.ex. export av trafiknykterhet.
          </note>
          <note>
            Men tyvärr, fru talman, ser det ut som att vår export mest kommit
            att handla om export av Absolut vodka. Statliga Vin &amp; Sprit redovisar
            med föga dold förtjusning att man från debutåret 1979 har ökat
            sin export av vodka från 1,2 miljoner kronor till en siffra
          </note>
          <note>
            1993 som uppgår till 1,2 miljarder - alltså en exportökning av
            sprit med ungefär tusen gånger. Försäljningskurvan när det gäller
            sprit har stigit i höjden med katapultfart. Det var bara under
            Gulfkrigsåret
          </note>
          <note>
            1991 som den siffran något bedarrade. Även om USA
          </note>
          <note>
            är den dominerande mottagaren av vodkan är statligt
          </note>
          <note>
            Vin &amp; Sprit villigt att satsa, inte bara på fattiga östländer
            utan också på u-länder. Dessutom säger man sig ha en filosofi
            som går ut på att få EU-länder att gå över från vin till vodka.
          </note>
          <note>
            Min uppfattning, fru talman, är att dessa dubbla budskap klingar
            illa. Vi talar om folkhälsa och sociala hänsyn samtidigt som ett
            statsägt svenskt bolag bedriver aggressiv marknadsföring för att
            sälja sprit utomlands.
          </note>
          <note type="speaker">
            Anf. 24 INGRID NÄSLUND (kds)
          </note>
          <note>
            Fru talman! Det är kanske så att den totala konsumtionen av alkohol
            inte visar på en utveckling mot högre siffror. Men om man ser
            på sådana enskilda delar som t.ex. ölet och på vilka grupper som
            konsumerar öl finner man en ökning som är allvarlig. Vilket årtal
            är det som man räknar ifrån? Jämför man med
          </note>
          <note>
            1980, eller vilket årtal är det fråga om? Profilen är ändå mycket
            oroväckande.
          </note>
          <note>
            Jag tycker att det är ett väldigt bra att ni båda ministrar som
            har ansvaret för Socialdepartementet skall ta upp denna fråga
            när ni är ute i kommunerna. Jag vill också gärna medverka i detta
            arbete i min egenskap av riksdagsman. Det är väldigt viktigt vad
            vi har för attityd.
          </note>
          <note>
            Jag håller med om att det inte finns samma nationella uppslutning
            när det gäller alkoholen som när det gäller narkotikan. Det är
            inte fråga om samma värdegemenskap. När det gäller narkotika säger
            praktiskt taget alla nej till det. Vi vill inte ha narkotika i
            vårt samhälle. Alkoholen är här för att stanna. Vi har olika inställning
            till den, om man vill bruka den eller inte.
          </note>
          <note>
            Det respekterar jag att vi har. Det betyder ändå mycket vad man
            får för signaler från högsta ort när det gäller att påverka opinionen.
            Där menar jag att regering och riksdag har ett oerhört stort ansvar.
          </note>
          <note>
            Jag vet inte om man får lov att säga det som jag tänker säga.
            Jag har var ute i arbetslivet i ca 30 år innan jag kom in i riksdagen.
            Men jag har inte tidigare varit med om att man i olika sammanhang
            använder så pass mycket alkohol som man gör här. Det är klart
            att det är någonting som man inte tycker om att höra.
          </note>
          <note>
            Jag kanske har varit på fel eller på rätt ställe förut, hur man
            nu vill tolka det. Men jag har faktiskt varit ganska mycket ute
            i svängen. Varför inte sätta gränsen vid ett glas vin? Skulle
            inte detta vara någonting som man kunde gå in för på departement
            och vid olika samlingar?
          </note>
          <note>
            Det kanske vore ett exempel för EU. Det behöver inte betraktas
            som underligt om man visar en restriktivare hållning men ändå
            försöker göra det festligt.
          </note>
          <note>
            Jag välkomnar bra alternativa drycker i olika riksdagssammanhang.
            Det tycker jag är fint.
          </note>
          <note>
            Jag tror att vi måste göra mer för att påverka opinionen. Vi
            måste gå i spetsen för att göra det på ett trevligt sätt men ändå
            våga vara aggressiva.
          </note>
          <note>
            Anf. 25 Statsrådet ANNA HEDBORG (s)
          </note>
          <note>
            Fru talman! Jag skulle vilja återgå till Elver Jonssons uttryck
            "alkoholfria zoner". Jag tycker att det är ett konstruktivt begrepp.
            Det kan leda tanken rätt. Det är nämligen viktigt att ha en restriktiv
            inställning i vissa sammanhang, i de sammanhang där det verkligen
            spelar en stor roll. Jag tror faktiskt att det är viktigare att
            tala till människor om sakliga skäl för att avstå i vissa lägen
            än att ägna sig åt mer eller mindre symbolhandlingar, som väldigt
            strikta regler på det ena eller det andra stället.
          </note>
          <note>
            Jag tror att den tiden är förbi när människor accepterar att
            föreskrifter är det som styr vad man gör på sin fritid och när
            man är ute och roar sig. Men jag tror också att människor är beredda
            att ta ett stort ansvar för varandra och sig själva om de får
            chansen, om de vet vad det har för betydelse. Jag tror att man
            särskilt kan betona några uppgifter för alkoholpolitiken och ägna
            sin kraft åt att fundera över hur man får till stånd ett gemensamt
            samtal i samhället om varför det är viktigt att just på vissa
            områden förhålla sig mer restriktiv än på andra. Då är det naturligtvis
            viktigt att kraftfullt verka för en alkoholfri uppväxt och hindra
            att alkoholkonsumtionen, särskilt berusningsdrickande, får spridning
            bland ungdomar. Naturligtvis är kommunerna väldigt viktiga i detta
            sammanhang.
          </note>
          <note>
            Det är viktigt att arbeta gentemot gravida kvinnor, och det är
            viktigt att erbjuda stöd för dem som vill minska sin konsumtion
            och som kanske befinner sig i riskzonen. Alkoholpolitiska kommissionen
            pekade på hur mycket som faktiskt kan göras inom sjukvården om
            man är medveten om att kunna göra en insats i samband med att
            man konstaterar en sjuklighet, medveten om vilket intryck just
            den situationen gör på människor.
          </note>
          <note>
            Trafiken är också ett område där det verkligen finns sakliga
            skäl för en väldigt restriktiv hållning.
          </note>
          <note>
            Jag tror som sagt att det kanske mest konstruktiva sättet i det
            moderna samhället att förhålla sig till strategier för att minska
            alkoholkonsumtionen är att man resonerar med människor om varför
            det är viktigt att särskilt i vissa bestämda sammanhang avstå
            ifrån alkohol eller hålla alkoholkonsumtionen på en mycket låg
            nivå inom de alkoholfria zonerna. Jag tror att en viktig utvecklingsmöjlighet
            ligger i att vi nu ger kommunerna en ny roll, med ett nytt skäl
            att utforma alkoholpolitiska program och med nya både ekonomiska
            och därmed faktiska resurser att sätta in människor i både tillståndsgivning
            och tillsynsverksamhet.
          </note>
          <note>
            Den slapphet som man kanske har kunnat iaktta har faktiskt inte
            kommunerna stått för. Det är länsstyrelserna som än så länge ger
            tillstånd. De har inte mycket resurser. Men med de nya insatserna
            kommer betydligt mycket mer resurser att tillföras både tillståndsgivningen
            och tillsynsverksamheten. Dessutom betalas det av verksamheten
            själv.
          </note>
          <note type="speaker">
            Anf. 26 ELVER JONSSON (fp)
          </note>
          <note>
            Fru talman! Det är naturligtvis viktigt att bygga på sakliga
            skäl. De alkoholfria zonerna är som sagt ett sätt att börja -
            statsrådet har gett sitt instämmande. En punktnykterhet påverkar
            också totalkonsumtionen, och det var den som var så viktig enligt
            regering och riksdag.
          </note>
          <note>
            Kommunerna är naturligtvis inte oskyldiga när det gäller tillståndsgivningen.
            De har känt ett oerhört tryck inför sina yttranden, från både
            krögare och andra. Men enligt mening har kommunerna varit slappa.
          </note>
          <note>
            Jag kan dela uppfattningen att vi inte bara skall tro på föreskrifter,
            men vi skall också veta att krögarna har en utomordentligt hårt
            tryck inte minst gentemot ungdomen. Det går knappast att hitta
            ett nöjesställe som är alkoholfritt eller ens alkoholrestriktivt,
            för att inte tala om Sveriges Radio och Television. Var har källkritiken
            tagit vägen i deras hus som är så kritiskt mot andra gifter men
            helt hoppar över alkoholgiftet?
          </note>
          <note>
            Statsrådet sade ingenting om min kastade handske om vad vi skulle
            göra med det statliga Vin &amp; Sprit.
          </note>
          <note>
            Låt mig säga att det är dags för regeringen att överväga om inte
            t.ex. detta statliga bolag borde läggas under Socialdepartementets
            ansvarsområde. Som det nu är har denna verksamhet utvecklats som
            i vilket annat kommersiellt spritbolag som helst, som i sin tur
            medverkar till att underminera trovärdigheten i alkoholpolitiken.
          </note>
          <note>
            Jag vill återge vad som i tidskriften Socialpolitik skrevs av
            Barbro Holmberg: Om vi inte bättre tar tag i de här frågorna riskerar
            vi att gå tillbaka till 1800-
          </note>
          <note>
            talets svåra tider när det gällde alkoholskador.
          </note>
          <note>
            Hennes slutsats är: Om vi inte får en starkare vakthållning av
            regering och riksdag så kan vi äventyra 100 års arbete att utforma
            en social alkoholpolitik.
          </note>
          <note>
            Jag är självfallet medveten, fru talman, om att detta inte är
            regeringens avsikt. Statsrådets svar pekar ju på en uppriktig
            vilja att ta sig an problemen och göra det i en positiv anda.
            Men jag tror att vi - med tanke på våra erfarenheter från många
            av aktörerna som inte vill väga in socialpolitiska motiv i alkoholpolitiken
            och som är starka, t.o.m. aggressiva - måste ta nya krafttag om
            vi skall kunna formera en framtid som både uppfyller de alkoholpolitiska
            målen och också slår vakt om ett gott samhälle.
          </note>
          <note>
            Anf. 27 Statsrådet ANNA HEDBORG (s)
          </note>
          <note>
            Fru talman! Det är tur, Elver Jonsson, att vi har så goda argument
            för den enskilda inviden att vara restriktiv, särskilt i vissa
            situationer. Jag tror att det faktiskt är ett väldigt konstruktivt
            sätt att se på det.
          </note>
          <note>
            Jag tackar för uppslaget om alkoholfria zoner, jag tycker att
            det är bra. Det pekar ut de områden som man skall koncentrera
            sig på. Jag tror att det i det kulturbrus som också finns runt
            alkoholen i internationaliseringens släptåg är viktigt att man
            kan fokusera och har goda skäl. Det finns goda skäl som väldigt
            många människor kan ena sig om, särskilt på vissa områden. Det
            pekar uttrycket "alkoholfria zoner" ut rätt bra. Som sagt är jag
            tacksam för det, och jag tror mycket på den strategin.
          </note>
          <note>
            Faktum är att det just nu pågår rätt stor aktivitet och mobilisering
            i landet när det gäller att få i gång en ny verksamhet ute i kommunerna.
            Som jag tidigare nämnde talar Kommunförbundet brett och i alla
            kommuner om vad den nya lagstiftningen verkligen innebär. Det
            är en väldigt viktig skillnad i förhållande till hur det var förut.
            Kommunerna kommer nu att få ansvaret. Kommunerna är inte vilka
            företag som helst.
          </note>
          <note>
            De är lokala samhällets samlade demokratiska representation,
            som då har att ta ställning till på vilket sätt vi vill förhålla
            oss till ansvaret, som är totalt, för hur ungdomsmiljöer utvecklas
            i vårt samhälle och hur de ser ut. Den sociala delen av kommuners
            verksamhet kommer in i det här skedet på ett helt annat sätt än
            tidigare. Det tror jag är en effekt av förändringen.
          </note>
          <note>
            Som sagt pågår nu en mobilisering. Kommunförbundet finns ute
            med information, men också Folkhälsoinstitutet har en bred konferensverksamhet
            där man resonerar om hur man kan lägga upp det lokala arbetet,
            med en stark inriktning på konkreta insatser i det lokala arbetet.
            Det gäller inte alls att bara ge tillstånd utan också varför,
            i vilka sammanhang och på vilket sätt man skall tänka när man
            ger tillstånd, vad man kan göra i övrigt för inte minst ungdomsmiljöer
            så att ungdomarna har alternativ och möjligheter att tillbringa
            sin fritid i alkoholfrihet eller med litet alkohol i stället för
            mycket.
          </note>
          <note>
            Överläggningen var härmed avslutad.
          </note>
          <note>
            10 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1994/95:137 till arbetsmarknadsutskottet
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1994/95:118 Lagstiftning med anledning av Sveriges anslutning
            till Europeiska atomenergigemenskapen
          </note>
          <note>
            1994/95:128 Ändring i telelagen (1993:597)
          </note>
          <note>
            1994/95:135 Ändrade ersättningsregler i lagen
          </note>
          <note>
            (1983:292) om införande av vattenlagen
          </note>
          <note>
            (1983:291)
          </note>
          <note>
            1994/95:136 Överklagande av beslut enligt arbetsmiljölagen
          </note>
          <note>
            Skrivelse
          </note>
          <note>
            1994/95:116 Konvention om kärnsäkerhet
          </note>
          <note>
            1994/95:127 Ungdomsfrågor
          </note>
          <note>
            Motion med anledning av skr. 1994/95:131 Invandrar- och flyktingpolitiken:
          </note>
          <note>
            1994/95:Sf11 av Sigrid Bolkéus (s)
          </note>
          <note>
            12 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 23 januari
          </note>
          <note>
            1994/95:52 av Lennart Daléus (c) till jordbruksministern om Sveriges
            Lantbruksuniversitets verksamhet i
          </note>
          <note>
            Bispgården
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 7 februari.
          </note>
          <note>
            13 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 25 januari
          </note>
          <note>
            1994/95:260 av Widar Andersson (s) till kommunikationsministern
            om Ostkustbanan
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 7 februari.
          </note>
          <note>
            14 § Kammaren åtskildes kl. 13.51.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
