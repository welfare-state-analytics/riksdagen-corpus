<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--41</head>
          <docDate when="1994-12-13">1994-12-13</docDate>
        </div>
      </front>
      <body>
        <div>
          <note>
            18.00 - 18.56
          </note>
          <note>
            Det justerade protokollet beräknas utkomma om 3 veckor
          </note>
          <note>
            _______________________________________________________________________
          </note>
          <note>
            1 § Justering av protokoll
          </note>
          <note>
            Justerades protokollet för den 7 december.
          </note>
          <note>
            2 § Information från regeringen om ESK:s och
          </note>
          <note>
            Europeiska rådets möten i förra veckan
          </note>
          <note type="speaker">
            Anf. 1 Statsminister INGVAR CARLSSON (s):
          </note>
          <note>
            Fru talman! Sverige fortsätter sitt aktiva internationella engagemang.
            Jag deltog i förra veckan i två möten som utgör viktiga delar
            av detta engagemang. Det ena var Europeiska säkerhetskonferensens
            toppmöte i Budapest. Det andra var Europeiska rådets möte i Essen.
          </note>
          <note>
            ESK:s toppmöte i Budapest pekade tydligt på organisationens fortsatt
            stora betydelse som forum för en gemensam säkerhetspolitisk diskussion
            där alla
          </note>
          <note>
            Europas stater deltar med var sin röst. Ingen annan organisation
            än ESK har samma uppslutning och möjlighet att ta upp ett lika
            brett spektrum av säkerhetspolitiskt relaterade frågor. Små och
            medelstora stater ges genom krav på konsensus betydande möjligheter
            att utöva inflytande.
          </note>
          <note>
            Toppmötet fäste uppmärksamhet på vikten av att
          </note>
          <note>
            ESK fortsätter att utvecklas också på andra områden än de klassiskt
            säkerhetspolitiska. Arbetet med att utveckla de ekonomiska och
            sociala dimensionerna kommer att fortsätta.
          </note>
          <note>
            Genom toppmötets beslut har ESK givits nya mer operativa instrument.
            Det främsta exemplet på detta är det principiella ställningstagandet
            att sända en fredsbevarande ESK-styrka till Nagorno-Karabach,
            om framsteg görs i den politiska processen. Detta beslut ger ESK
            nya möjligheter att påskynda en stabil lösning av konflikten.
            Dessutom kan den få prejudicerande betydelse för den framtida
            europeiska säkerhetspolitiska strukturen.
          </note>
          <note>
            Avsaknaden av ett politiskt uttalande om situationen i det f.d.
            Jugoslavien måste givetvis ses som ett misslyckande för ESK. Men
            man får inte bortse ifrån att denna konflikt innehåller sällsynt
            svåra motsättningar.
          </note>
          <note>
            ESK har aldrig varit kallat att spela någon huvudroll vid befattningen
            med denna konflikt. Det har heller aldrig givits resurser för
            att kunna göra detta. I stället kan den stundtals franka diskussionen
            i
          </note>
          <note>
            Bosnienfrågan vid mötet ses som ett uttryck för
          </note>
          <note>
            ESK:s värde som forum för gemensam diskussion.
          </note>
          <note>
            Då det gäller ESK vill jag framhålla att konferensen fr.o.m.
            nu får fastare struktur i och med att den omvandlas från en konferens
            till en organisation. Det nya namnet blir Organisationen för säkerhet
            och samarbete i Europa.
          </note>
          <note>
            Fru talman! För Sverige var förra veckans EU-
          </note>
          <note>
            toppmöte i Essen historiskt. För första gången kunde en svensk
            statsminister delta på likvärdig basis i ett möte mellan stats-
            och regeringscheferna i Europeiska unionen. Mötet utgjorde avslutningen
            på det tyska ordförandeskapet, och dessutom avslutningen på kommissionspresident
            Jaques Delors avgörande insatser för EU.
          </note>
          <note>
            Diskussionen fördes i en mycket positiv och framåtsyftande anda.
            Jag måste medge att öppenheten, direktheten och konkretionen positivt
            överraskade mig. Den slutkommuniké som blev resultatet av mötet
            återspeglade i många stycken de uppfattningar och värderingar
            som den svenska regeringen står för.
          </note>
          <note>
            Vi som tillhör den nya skaran medlemmar välkomnades av det tyska
            ordförandeskapet.
          </note>
          <note>
            Förbundskansler Kohl beklagade att vi inte får sällskap av Norge,
            men han markerade samtidigt att vårt västra grannland på intet
            sätt skall ställas utanför det europeiska samarbetet. Danmark,
            Finland och
          </note>
          <note>
            Sverige har här en viktig uppgift att bevaka även norska intressen.
          </note>
          <note>
            Jag avser att också verka för en utveckling av det nordiska samarbetet.
            Detta står inte i motsättning till vårt arbete i EU.
          </note>
          <note>
            Europeiska rådet var klar i sin uppfattning att alla hinder för
            en ratificering i samtliga medlemsländer måste undanröjas för
            att medlemskap för Finland,
          </note>
          <note>
            Sverige och Österrike skall kunna gälla fr.o.m. den 1
          </note>
          <note>
            januari 1995.
          </note>
          <note>
            Kampen mot arbetslösheten lyftes fram som en överordnad uppgift
            för EU på det ekonomiska området. Jag anser att detta var en historisk
            händelse.
          </note>
          <note>
            Nu har Europeiska rådet verkligen placerat sysselsättningsfrågan
            högst upp på den politiska dagordningen.
          </note>
          <note>
            Av stor betydelse för Sverige är att man enades om en strategi
            för att föra de associerade länderna i
          </note>
          <note>
            Centraleuropa närmare EU, detta för att förbereda dem för ett
            framtida medlemskap. Denna strategi innehåller omfattande handelsliberaliseringar,
            finansiellt bistånd, en omfattande politisk dialog och en översyn
            av den gemensamma jordbrukspolitiken inom EU.
          </note>
          <note>
            Det var mycket betydelsefullt att rådet efter förslag från bl.a.
            Sverige bekräftade att de baltiska staterna kommer att ingå i
            Central- och
          </note>
          <note>
            Östeuropastrategin och att förhandlingar om
          </note>
          <note>
            Europaavtal för dessa länder skall avslutas under det franska
            ordförandeskapet, dvs. under våren 1995.
          </note>
          <note>
            I en inre marknad med fri rörlighet över gränserna är det nödvändigt
            att ha redskap för att effektivt kunna bekämpa narkotikahandel
            och organiserad brottslighet. Efter en tid av resultatlösa diskussioner
            nåddes nu betydande framsteg på mötet. Man enades om att avsluta
            arbetet med Europapol-konventionen senast till nästa möte med
            Europeiska rådet i Cannes i slutet av juni 1995.
          </note>
          <note>
            Fru talman! Jag vill gärna utveckla några av toppmötets främsta
            områden.
          </note>
          <note>
            Sysselsättningsfrågan står alltså högst på EU:s dagordning. Detta
            markeras bl.a. genom att socialoch finansministrarna årligen skall
            rapportera till
          </note>
          <note>
            Europeiska rådet om framsteg på detta område.
          </note>
          <note>
            Två områden var föremål för specialanalys. Dels skall man visa
            hur skatte- och ersättningssystem påverkar benägenheten att ta
            ett arbete, dels kommer sambandet mellan ekonomisk tillväxt och
            miljö att bli föremål för särskild uppmärksamhet och undersökning.
            Sistnämnda punkt har drivits starkt av
          </note>
          <note>
            Danmark, och den fick svenskt stöd under mötet.
          </note>
          <note>
            Jag vill också nämna att Sverige fortsättningsvis kommer att
            driva krav på att sysselsättningsmålen skall vara lika ambitiösa
            som målen för finansiell stabilitet. Mötet förde denna fråga en
            bra bit framåt, men fortfarande återstår arbete att göra.
          </note>
          <note>
            Ett kraftfullt stöd markerades för den aktiva arbetsmarknadspolitiken.
          </note>
          <note>
            Då det gäller vitboken uttalade Europeiska rådet stöd för det
            fempunktsprogram som Delors presenterade. Detta innehåller bl.a.
            förslag om att stärka människors möjligheter att få jobb genom
            bättre utbildning, en aktiv arbetsmarknadspolitik samt särskilda
            åtgärder för ungdomar och långtidsarbetslösa. Det betonades att
            aktiva åtgärder måste ersätta utbetalning av kontant arbetslöshetsersättning.
          </note>
          <note>
            Sverige drev och fick igenom ett uttalande om vikten av att ta
            hänsyn till jämställdheten vid arbetsmarknadspolitiska åtgärder.
            Detta var en viktig markering.
          </note>
          <note>
            Toppmötet ställde sig bakom den s.k.
          </note>
          <note>
            Christophersengruppens huvudförslag om transeuropeiska nätverk.
            Detta innebär en tydlig prioritering av 14 projekt som syftar
            till att få i gång hjulen på allvar i Europa. Det rör sig framför
            allt om byggandet av vägar och järnvägar, men även en utbyggnad
            av informationsnätverken i Europa.
          </note>
          <note>
            Finansiering kommer att sökas från både privata och offentliga
            källor. Detta anser jag inte vara något större problem. Projekten
            är av karaktären att de bör kunna locka kapital.
          </note>
          <note>
            Konkurrenskraften mot övriga världen lyftes fram.
          </note>
          <note>
            Under den närmaste tiden avser därför kommissionen att tillsätta
            en högnivågrupp som får i uppgift att se över detta område.
          </note>
          <note>
            Öppenheten har blivit bättre inom EU. Mycket återstår självfallet
            att göra.
          </note>
          <note>
            Ekonomiska rådet visar att man nu vill gå vidare. De nya medlemsländerna
            skulle i detta fall kunna ge vägledning och stöd, ansåg man. Sverige
            avser att vara pådrivande i denna fråga.
          </note>
          <note>
            Den vidare utrikespolitiska diskussionen domineras av läget i
            f.d. Jugoslavien. Ett särskilt uttalande antogs. Av särskild betydelse
            för Sverige som truppindragarland är att där slås fast att Unprofor
            fortsatt har en viktig humanitär uppgift att fylla och att ett
            tillbakadragande för närvarande inte är aktuellt.
          </note>
          <note>
            Detta var ståndpunkter som vi från svensk sida förde fram i diskussionerna.
          </note>
          <note>
            Medelhavet och samarbete med länderna kring detta är för många
            länder i södra Europa vad
          </note>
          <note>
            Östersjösamarbetet är för oss i Sverige. Det måste självklart
            finnas en geografisk balans i unionens samarbete. Europeiska rådet
            beslutar att under 1995
          </note>
          <note>
            hålla en Medelhavskonferens, som avses utmynna i ett avtal om
            politiska och ekonomiska riktlinjer för
          </note>
          <note>
            EU:s samarbete med Medelhavsländerna in på 2000-
          </note>
          <note>
            talet.
          </note>
          <note>
            Det bör också nämnas att EU förhandlar om olika typer av handels-
            och samarbetsavtal med flera av länderna kring Medelhavet, bl.a.
            Marocko, Egypten och Israel.
          </note>
          <note>
            I alla medlemsländer växer kritiken mot hur olika bidrag används,
            hur uppföljningen och kontrollen fungerar. Unionens medel måste
            användas effektivt för att medborgarna fortsatt skall ha förtroende
            för verksamheten. Åtgärder mot fusk och bedrägerier diskuterades.
            Jag uttalade stöd för tankar och idéer om bättre kontroll som
            bl.a. fördes fram av
          </note>
          <note>
            Storbritannien. Resultatet blev att justitie- och inrikesministrarna
            första halvåret 1995 skall utarbeta en överenskommelse om åtgärder
            mot fusk och bedrägerier.
          </note>
          <note>
            Fru talman! Sammantaget var mitt första möte i
          </note>
          <note>
            Europeiska rådet en positiv erfarenhet. Jag har stärkts i min
            uppfattning att EU är en väl fungerande gemenskap. I detta forum
            kommer Sverige att vara en aktiv deltagare. Tack, fru talman!
          </note>
          <note type="speaker">
            Anf. 2 KRISTINA SVENSSON (s):
          </note>
          <note>
            Fru talman! Jag skulle vilja kommentera den första delen i statsministerns
            redogörelse, den som handlade om ESK-mötet i Budapest. I medierna
            har det framstått som ett ganska misslyckat möte, men så var det
            ju inte. Jag är glad att det kom fram i statsministerns redovisning
            att man ser ESK:s stora betydelse även fortsättningsvis.
          </note>
          <note>
            Frågan är naturligtvis: Hur stärker vi ESK för framtiden? Jag
            undrar om Sverige - jag tyckte att det framskymtade litet - är
            berett att driva frågan om en annan beslutsordning än den konsensusregel
            som man nu har.
          </note>
          <note>
            En konkret fråga: Har man vid Budapestmötet tagit upp frågan
            om Turkiets brott mot mänskliga rättigheter?
          </note>
          <note type="speaker">
            Anf. 3 Statsminister INGVAR CARLSSON (s):
          </note>
          <note>
            Fru talman! Jag vill först säga något beträffande omdömen om
            att mötet skulle ha varit misslyckat. Det är det i ett avseende,
            nämligen vad gäller f.d.
          </note>
          <note>
            Jugoslavien. Å andra sidan hade väl ingen väntat att
          </note>
          <note>
            ESK plötsligt skulle klara med en konsensusregel denna oerhört
            svåra konflikt. I övrigt tycker jag intrycket bekräftades att
            ESK har en väldigt viktig uppgift att fylla. Principbeslutet om
            fredsbevarande styrka till Nagorno-Karabach är ett uttryck för
            detta och kan kanske komma att innebära ett genombrott.
          </note>
          <note>
            En annan beslutsordning är naturligtvis en komplicerad fråga
            och kommer att ta tid att ändra. Jag upplevde inte att det i Budapest
            fanns något allmänt stöd för en sådan idé, men vi måste naturligtvis
            se över beslutsordningen om vi vill att ESK skall kunna bli vad
            vi från svensk sida önskar att det skall bli.
          </note>
          <note>
            Under båda dessa möten fördes diskussioner om
          </note>
          <note>
            Turkiet och de mänskliga rättigheterna. Inte minst i
          </note>
          <note>
            Essen mötte jag mycket starka reaktioner mot att parlamentsledamöter
            har suttit fängslade och som i första instans fick långa fängelsedomar.
            Min allmänna bedömning är att det går att få en stark uppslutning
            bakom reaktioner på den punkten.
          </note>
          <note type="speaker">
            Anf. 4 KRISTINA SVENSSON (s):
          </note>
          <note>
            Fru talman! Betyder det att Sverige är berett att ta ett initiativ
            för att utlösa Moskvamekanismen när det gäller Turkiet?
          </note>
          <note type="speaker">
            Anf. 5 Statsminister INGVAR CARLSSON (s):
          </note>
          <note>
            Fru talman! När det gäller vilka vägar vi skall använda - det
            finns många olika vägar - kommer vi att tillhöra de länder som
            kraftigast kommer att reagera i denna fråga. Det tror jag att
            jag kan utlova.
          </note>
          <note>
            Jag vill gärna säga att jag bland samtliga EU-
          </note>
          <note>
            ledamöter på den här punkten mötte en mycket stark reaktion.
            Jag är alltså optimistisk om att detta skall komma till uttryck
            på olika sätt.
          </note>
          <note type="speaker">
            Anf. 6 PETER ERIKSSON (mp):
          </note>
          <note>
            Fru talman! Jag skulle vilja ställa en fråga om mötet i Essen
            och arbetsmarknadspolitiken.
          </note>
          <note>
            Statsministern har nu och tidigare sagt att vi vid det mötet
            har fått gehör för svenska ståndpunkter om arbetsmarknadspolitiken
            i betydande utsträckning.
          </note>
          <note>
            Samtidigt har t.ex. John Major från Storbritannien kunnat säga:
            Vi har vunnit striden om hur arbetslösheten skall bekämpas. Han
            har fått igenom krav på avreglering, mer flexibel arbetsmarknad,
            låga bidrag till arbetslösa, sänkta löner för okvalificerad arbetskraft.
            Är det här bara fråga om politisk teater, eller har Sverige anslutit
            sig till de konservativa regeringarnas politik i Tyskland, Frankrike
            och Italien och den nyliberala hållningen i Storbritannien?
          </note>
          <note type="speaker">
            Anf. 7 Statsminister INGVAR CARLSSON (s):
          </note>
          <note>
            Fru talman! Det finns ett offentligt dokument. Jag skulle vilja
            uppmana Peter Eriksson att ta del av det dokumentet. Därav kommer
            att framgå att den redovisning som jag gav här är korrekt, att
            vi har ställt oss bakom stora investeringsprojekt i Europa som
            kommer att stimulera sysselsättningen, att vi på danskt förslag,
            som Sverige stödde, uttalar oss för att de passiva åtgärderna
            i form av kontant arbetslöshetsersättning i allt större utsträckning
            ersätts av aktiva åtgärder, att vi visserligen skall undersöka
            möjligheterna till en större flexibilitet. Men jag förstår att
            John Major har tolkat det på sitt sätt. Det som
          </note>
          <note>
            Jacques Delors som föredragande avsåg och som
          </note>
          <note>
            Sverige stödde och som jag menar åsyftas i dokumentet är en positiv
            flexibilitet, dvs.
          </note>
          <note>
            arbetsmarknadspolitik, utbildning och ett trygghetssystem som
            gör att löntagaren skall kunna känna en trygghet i förändringarna.
            Detta är för svenska utgångspunkter inte någonting nytt utan någonting
            positivt.
          </note>
          <note>
            Sedan vill jag understryka att det inte bestäms av
          </note>
          <note>
            EU vilka nivåer man skall ha i ersättningen till de arbetslösa
            och vilka löner man skall ha, utan svenska löner bestäms i avtal
            mellan svenska fackliga organisationer och svenska arbetsgivarorganisationer.
          </note>
          <note type="speaker">
            Anf. 8 PETER ERIKSSON (mp):
          </note>
          <note>
            Fru talman! Jag vill ändå fråga: Vilken trovärdighet kan man
            ge ett dokument som kan tolkas så vitt att alla som kommer ut
            från mötet anser att de har fått igenom sina krav, även om de
            i normala fall har vitt skilda politiska ståndpunkter?
          </note>
          <note type="speaker">
            Anf. 9 Statsminister INGVAR CARLSSON (s):
          </note>
          <note>
            Fru talman! Jag tycker att vi från svensk sida har anledning
            att vara utomordentligt nöjda med att kampen mot arbetslösheten
            från att under 80-talet och i början av 90-talet ha varit en relativt
            sidoordnad fråga vid toppmöten inom EU nu blivit en första fråga.
            Vi ägnade fyra timmar åt att diskutera kampen mot arbetslösheten
            i Europa. Jag tycker att detta är oerhört viktigt och glädjande.
            Man erkänner nu att denna fråga är av avgörande betydelse i framtiden.
          </note>
          <note>
            Man är också överens om att det inte räcker med en konjunkturuppgång
            om vi skall få ner arbetslösheten, utan det behövs politiska åtgärder.
          </note>
          <note>
            Sedan finns det naturligtvis mellan t.ex.
          </note>
          <note>
            Storbritanniens regering och den österrikiska, den svenska eller
            den danska regeringen delade meningar om vilka medel man skall
            använda. Det vill jag inte undanskymma på något sätt.
          </note>
          <note>
            För oss som tror på ett samarbete i Europa var detta ett glädjande
            framsteg, ett mycket stort framsteg.
          </note>
          <note type="speaker">
            Anf. 10 MARGARETHA AF UGGLAS (m):
          </note>
          <note>
            Fru talman! Ett av de glädjande besluten i Essen var att förhandlingarna
            med de baltiska staterna om
          </note>
          <note>
            Europaavtal skall inledas före årsskiftet.
          </note>
          <note>
            Är det statsministerns bedömning att de baltiska staterna därmed
            har en möjlighet att hinna i kapp de sex övriga centraleuropeiska
            länderna? Kommer statsministern att verka för att nästa utvidgningsfas
            kan komma att omfatta alla de nio central- och östeuropeiska länderna?
          </note>
          <note type="speaker">
            Anf. 11 Statsminister INGVAR CARLSSON (s):
          </note>
          <note>
            Fru talman! Svaret på Margaretha af Ugglas fråga är ja. I och
            med den mycket positiva inställningen i
          </note>
          <note>
            Essen anser jag att möjligheterna att klara en parallellitet
            i framtiden är mycket goda. Jag tror att vi har gjort vad vi har
            kunnat för att så skall bli fallet.
          </note>
          <note type="speaker">
            Anf. 12 HÅKAN HOLMBERG (fp):
          </note>
          <note>
            Fru talman! Min fråga ansluter till Kristina
          </note>
          <note>
            Svenssons, fast jag är kanske mer oroad än vad hon lät när det
            gäller Budapestmötets resultat. Det gäller naturligtvis det som
            handlar om f.d. Jugoslavien,
          </note>
          <note>
            Bosnienfrågan.
          </note>
          <note>
            Som jag ser det är detta inte bara ett misslyckande på en punkt
            utan något som skulle kunna beskrivas som något av en kollaps
            för ESK som trovärdigt forum för att hantera allvarliga kriser
            i Europa. Det vi har att göra med är faktiskt en situation där
            ESK har misslyckats med att anta ett uttalande om en situation
            som till sitt ursprung ändå är ett angrepp, om än via ombud, mot
            en av ESK:s egna medlemsstater och en medlemsstat i FN.
          </note>
          <note>
            Detta är oerhört riskabelt inför framtiden. Man kan ju tänka
            sig hot mot de baltiska staterna eller mot andra nya och svaga
            stater i Europa, där samma totala handlingsförlamning skulle kunna
            utbryta.
          </note>
          <note>
            Frågan om ESK:s beslutsformer har statsministern redan berört.
            Men jag vill ändå formulera en fråga:
          </note>
          <note>
            Vilka slutsatser drar statsministern om möjligheten att använda
            ESK för att avvärja eventuella hot mot andra små stater och folkgrupper
            i Europa, om ESK:s beslutsordning misslyckas?
          </note>
          <note type="speaker">
            Anf. 13 Statsminister INGVAR CARLSSON (s):
          </note>
          <note>
            Fru talman! Man bör ha klart för sig att ESK inte har haft ett
            huvudansvar i den här konflikten. Att tro att ESK plötsligt vid
            sitt möte i Budapest skulle klara uppgiften, när inte Förenta
            Nationerna och inte heller
          </note>
          <note>
            EU har klarat den, menar jag är att ställa orimliga krav på ESK.
          </note>
          <note>
            Inte heller har vi varit beredda att så här långt ge
          </note>
          <note>
            ESK de resurser som ett handhavande av
          </note>
          <note>
            Jugoslavienkrisen kräver. Jag medger att det är en svaghet i
            nuvarande beslutsordning att det krävs konsensus. Jag har därför
            valt att säga att ESK-
          </note>
          <note>
            konferensen misslyckades när det gäller den delen.
          </note>
          <note>
            Man klarade inte av att ens göra ett uttalande. Jag tycker inte
            att det är ESK:s intresse att därmed försöka undanskymma den delen.
            Ett misslyckande är ett misslyckande, som det har sagts från denna
            talarstol. Men jag är absolut inte enig om att man därmed avskriver
            ESK som en långsiktig viktig kraft i
          </note>
          <note>
            Europa. Det finns ett beslut som klart visar på en annan utveckling,
            nämligen det principiella beslutet om Nagorno-Karabach.
          </note>
          <note>
            Nu hoppas jag att kunna se ESK i ett större sammanhang, i en
            global satsning på Förenta
          </note>
          <note>
            Nationerna där regionerna inom den ramen skall ta ett ökat ansvar.
            Det ger en möjlighet för organisationen, som nu kommer att få
            ett nytt namn, att spela en viktig roll. Därför är jag ändå rätt
            så optimistisk inför möjligheterna för denna organisation att
            kunna fylla sin viktiga uppgift.
          </note>
          <note type="speaker">
            Anf. 14 HÅKAN HOLMBERG (fp):
          </note>
          <note>
            Fru talman! Jag vill gärna instämma i detta, och jag hoppas att
            ESK verkligen kan klara av att fylla de viktiga uppgifter organisationen
            har. Jag uppskattar mycket de svenska försöken att åtminstone
            få fram ett uttalande i Bosnienfrågan. Inte desto mindre är det
            utomordentligt allvarligt - inte att man inte lyckades lösa Bosnienkrisen
            vid mötet i Budapest, för det hade varit naivt att föreställa
            sig - att man vid ett möte där tillfälle gives under ett oerhört
            allvarligt krisskede ändå misslyckas med att ens säga någonting
            på grund av den beslutsmeknism som finns. Detta är mycket oroande.
          </note>
          <note>
            Jag tror inte att vi har olika värderingar och synsätt på detta,
            men det är ändå viktigt att komma ihåg att detta är någonting
            som naturligtvis kan upprepas i andra delar av Europa under ogynnsamma
            omständigheter. Då kan det bli obehagligt för långt fler än dem
            som berörs i dag.
          </note>
          <note type="speaker">
            Anf. 15 Statsminister INGVAR CARLSSON (s):
          </note>
          <note>
            Fru talman! Jag kan bara konstatera att det med nuvarande beslutsordning
            räcker med att man i ett enda land känner sig trampad på tårna
            eller oförrättad för att man skall kunna stoppa ett uttalande.
            Det var i realiteten det som skedde.
          </note>
          <note type="speaker">
            Anf. 16 WIDAR ANDERSSON (s):
          </note>
          <note>
            Fru talman! Som statsministern redan varit inne på består ju
            en del av EU-samarbetet av umgänge och att försöka finna lösningar
            tillsammans med länder och politiker som man annars kanske inte
            omfattas av ideologiskt och politiskt.
          </note>
          <note>
            Min fråga gäller något som diskuterades mycket under debatten
            inför folkomröstningen, nämligen
          </note>
          <note>
            Sveriges förhållande till den italienska regeringen, där det
            ingår ett nyfascistiskt parti. Nu har statsministern en personlig
            erfarenhet efter mötet i Essen. Jag skulle vilja höra vilken den
            svenska hållningen är. Har vi någon särskild hållning i EU-samarbetet
            vid umgänget med nyfascister t.ex.?
          </note>
          <note type="speaker">
            Anf. 17 Statsminister INGVAR CARLSSON (s):
          </note>
          <note>
            Fru talman! Jag tycker, Widar Andersson, att
          </note>
          <note>
            Delors från första början anslog rätt ton. Han gjorde ett uttalande
            mot det faktum att det finns nyfascister i den italienska regeringen.
            Uttalandet är bland de hårdaste som gjorts. Uttalandet gjordes
            av ordföranden i kommissionen.
          </note>
          <note>
            Jag för min del tvekar inte när det gäller att ansluta mig till
            bedömningen att när högernationalismen i nyfascismens skepnad
            dyker upp igen i Europa, så måste det leda till att vi för en
            ideologisk kamp, en politisk kamp och en kamp för demokratin.
          </note>
          <note>
            Samtidigt är då frågan: Skulle man från svensk sida ha avstått
            från att vara med i den europeiska unionen, därför att Italien
            just nu är representerat av bl.a. dessa politiker? Svaret på den
            frågan är nej. Det hade varit att kapitulera och att ge ökat utrymme
            för sådana idéer. Men däremot skall vi i alla tänkbara sammanhang
            visa vad vi anser om dessa idéer och om den politiken. Som jag
            tidigare sagt bör vi bilateralt vara mycket återhållsamma i vårt
            umgänge.
          </note>
          <note>
            Överläggningen var härmed avslutad.
          </note>
          <note>
            3 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1994/95:26
          </note>
          <note>
            Till riksdagen
          </note>
          <note>
            Beträffande interpellation 1994/95:26 av Peter
          </note>
          <note>
            Eriksson om småviltsjakten ovan odlingsgränsen får jag meddela
            att jag inte kan besvara denna inom föreskrivna fyra veckor. Skälet
            härtill är utlandsresa.
          </note>
          <note>
            Jag kommer att besvara interpellationen den 11
          </note>
          <note>
            januari 1995.
          </note>
          <note>
            Stockholm den 6 december 1994
          </note>
          <note>
            Margareta Winberg
          </note>
          <note>
            Interpellation 1994/95:36
          </note>
          <note>
            Till riksdagen
          </note>
          <note>
            Beträffande interpellation 1994/95:36 av Gudrun
          </note>
          <note>
            Lindvall om förhandlingar i EU om ett framtida miljöstöd till
            jordbruket får jag meddela att jag inte kan besvara denna inom
            föreskrivna fyra veckor.
          </note>
          <note>
            Skälet härtill är att en debattdag som passar både interpellanten
            och mig inte stått att finna under denna tidsperiod.
          </note>
          <note>
            Jag kommer att besvara interpellationen den 11
          </note>
          <note>
            januari 1995.
          </note>
          <note>
            Stockholm den 6 december 1994
          </note>
          <note>
            Margareta Winberg
          </note>
          <note>
            Interpellation 1994/95:34
          </note>
          <note>
            Till riksdagen
          </note>
          <note>
            Beträffande interpellation 1994/95:34 av Maj-Lis
          </note>
          <note>
            Lööw om kvinnorna och de biståndspolitiska målen för jag meddela
            att jag inte kan besvara denna inom föreskrivna fyra veckor. Skälet
            härtill är tidsbrist i riksdagen. Jag kommer att besvara interpellationen
            den 11 januari 1995.
          </note>
          <note>
            Stockholm den 8 december 1994
          </note>
          <note>
            Pierre Schori
          </note>
          <note>
            Interpellationerna 1994/95:37 och 38
          </note>
          <note>
            Till riksdagen
          </note>
          <note>
            Beträffande interpellation 1994/95:37 av Per
          </note>
          <note>
            Westerberg om regeringens syn på privatiseringar m.m. och interpellation
            1994/95:38 av Lennart Beijer om svensk varvsnärings konkurrensvillkor,
            har jag på grund av tidsbrist tyvärr inte möjlighet att besvara
            interpellationerna inom föreskriven tid. De kommer att besvaras
            torsdagen den 12 januari 1995.
          </note>
          <note>
            Stockholm den 8 december 1994
          </note>
          <note>
            Sten Heckscher
          </note>
          <note>
            4 § Svar på fråga 1994/95:210 om förvaring av militära vapen
            m.m.
          </note>
          <note type="speaker">
            Anf. 18 Försvarsminister THAGE G PETERSON (s):
          </note>
          <note>
            Fru talman! Sigrid Bolkéus har frågat om jag avser att överväga
            de förslag som Rikspolisstyrelsen presenterat i sin rapport angående
            militära vapen.
          </note>
          <note>
            För några veckor sedan svarade jag här i kammaren på en fråga
            om förvaring av militära vapen. Jag förklarade då att jag ser
            utomordentligt allvarligt på stölder av militära vapen. Jag uteslöt
            inte att det kunde finnas skäl att överväga ytterligare säkerhetsfrämjande
            åtgärder förutom dem som försvarsmakten håller på att genomföra.
          </note>
          <note>
            Rikspolisstyrelsen kommer inom kort att presentera en rapport
            om illegala vapen. Jag kommer självfallet att studera denna rapport
            och överväga de förslag om förbättrad säkerhet avseende förvaring
            av militära vapen som rapporten kan innehålla.
          </note>
          <note>
            Jag vill försäkra Sigrid Bolkéus om att jag ser utomordentligt
            allvarligt på att militära vapen förekommer i kriminella sammanhang,
            och jag kommer att noga hålla mig underrättad om vad som sker
            på området.
          </note>
          <note type="speaker">
            Anf. 19 SIGRID BOLKÉUS (s):
          </note>
          <note>
            Fru talman! Jag tackar försvarsministern för svaret. Jag är helt
            övertygad om att försvarsministern ser allvarligt på frågan.
          </note>
          <note>
            Rikspolisstyrelsens rapport finns redan nu att få.
          </note>
          <note>
            Dess förslag är Finlands modell. För det första skall man samla
            in vapnen i centralt bevakade förråd. För det andra skall militära
            vapen endast i undantagsfall finnas ute i bostäderna. Det tredje
            förslaget gäller större personligt ansvar för utkvitterade vapen.
          </note>
          <note>
            Även om Försvaret håller på att genomföra förbättringar finns
            det nu en miljon militära handeldvapen, varav Hemvärnet har ca
            70 000
          </note>
          <note>
            hemma utan krav på några vapenskåp. Driftvärnet har
          </note>
          <note>
            15 000 vapen ute på arbetsplatser - också dessa med bristfällig
            förvaring och kontroll. Vi har ungefär 5 000
          </note>
          <note>
            mobiliseringsförråd ute på ungefär 1 500 platser. De är sällan
            larmade. Dagens förslagna tjuvar klarar det där lätt. Polisen
            vet inte alltid var mobiliseringsförråden ligger.
          </note>
          <note>
            Av de vapen som stulits och försvunnit de senaste
          </note>
          <note>
            20 åren är 1 600 automatvapen.
          </note>
          <note>
            Jag vet att Försvarets organisationsmyndighet redovisade den
            20 juni 1994 sitt förslag angående hur man skall komma till rätta
            med vapenstölderna. Jag skulle vilja veta om den rapporten är
            offentlig, för jag vill gärna jämföra Rikspolisstyrelsens förslag
            och siffror med dem som Försvaret har.
          </note>
          <note type="speaker">
            Anf. 20 Försvarsminister THAGE G PETERSON (s):
          </note>
          <note>
            Fru talman! Om konkreta förslag lämnas i
          </note>
          <note>
            Rikspolisstyrelsens rapport kommer de att övervägas mycket noga.
            Det vill jag försäkra Sigrid Bolkéus om.
          </note>
          <note>
            Jag tycker ändå att vi skall vara medvetna om att försvarsmakten
            har vidtagit en mängd åtgärder för att åstadkomma en säkrare vapenförvaring.
            Flera av dessa åtgärder innebär investeringar. Effekterna av dessa
            investeringar kan inte bedömas förrän tidigast under loppet av
            1995.
          </note>
          <note>
            Som jag sade i mitt svar kommer jag att mycket noga följa utvecklingen
            på området. Det är en mycket allvarlig fråga. Svenska folket har
            naturligtvis rätt att kräva att man vidtar alla möjliga och tänkbara
            åtgärder.
          </note>
          <note>
            Huruvida det dokument som Sigrid Bolkéus frågade efter är hemligstämplat
            eller inte kan jag inte svara på. Det kan jag möjligen upplysa
            Sigrid Bolkéus om efter frågedebatten.
          </note>
          <note type="speaker">
            Anf. 21 SIGRID BOLKÉUS (s):
          </note>
          <note>
            Fru talman! Jag tackar för svaret att de konkreta förslagen håller
            på att övervägas.
          </note>
          <note>
            Visserligen har det vidtagits åtgärder, men situationen är sådan
            att förvaringen är mycket dålig. I
          </note>
          <note>
            Finland kan man klara av förvaringen. 1993 stals det bara fem
            vapen i Finland. Man har också en stor yta att bevaka. Man har
            gränsen till Ryssland, man har varit med i två krig osv.
          </note>
          <note>
            Man har hårda krav för civila vapen. Jag tycker att man skall
            ställa samma krav på militära vapen.
          </note>
          <note>
            Säkerheten skall gå före ekonomin.
          </note>
          <note>
            Jag får väl svar på min fråga om rapporten sedan.
          </note>
          <note>
            Det vore önskvärt att det blev ett bättre samarbete mellan Polisen
            och Försvaret. Då kanske
          </note>
          <note>
            Socialdepartementet, Justitiedepartementet och
          </note>
          <note>
            Försvarsdepartementet kunde ta tag mot våldet i det brottsförebyggande
            arbetet.
          </note>
          <note type="speaker">
            Anf. 22 Försvarsminister THAGE G PETERSON (s):
          </note>
          <note>
            Fru talman! Jag kommer att ställa utomordentligt hårda krav.
            Kommer Rikspolisstyrelsen med några konkreta förslag är det självklart
            att vi kommer att pröva dem mycket noga. Dessa frågor diskuteras
            löpande mellan Försvarsdepartementet och
          </note>
          <note>
            Justitiedepartementet. Vi kommer självfallet inte att lämna någon
            fråga ogranskad i detta sammanhang -
          </note>
          <note>
            så viktig är hela frågan.
          </note>
          <note type="speaker">
            Anf. 23 SIGRID BOLKÉUS (s):
          </note>
          <note>
            Fru talman! Jag tackar för svaret. Jag anade nästan att ni hade
            diskussioner om detta allvarliga ämne. Det har ju diskuterats
            så länge. Jag tycker att det känns betryggande. Jag är nöjd med
            svaret.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1994/95:216 om larmsystem i området kring Ringhals
          </note>
          <note type="speaker">
            Anf. 24 Försvarsminister THAGE G PETERSON (s):
          </note>
          <note>
            Fru talman! Tredje vice talman Christer Eirefelt har frågat mig
            vad regeringen tänker göra för att säkerställa ett bra larmsystem
            för den som bor i närheten av Ringhals kärnkraftverk.
          </note>
          <note>
            Jag vill understryka att jag delar uppfattningen att det är av
            största vikt att det finns väl fungerande larmsystem för kärntekniska
            olyckor.
          </note>
          <note>
            Till helt nyligen har inomhusvarning skett med telefonlarm för
            de boende kring Ringhalsverket. Det systemet kan inte användas
            med AXE-tekniken.
          </note>
          <note>
            Därför har ny teknik tagits i bruk för inomhusvarning kring våra
            kärnkraftverk, nämligen den s.k. RDS-
          </note>
          <note>
            tekniken. RDS står för radio-data-system. Den nya tekniken har
            tyvärr inte kunnat införas utan vissa övergångsproblem. Ansvariga
            myndigheter arbetar dock på att lösa problemet.
          </note>
          <note>
            För någon vecka sedan genomfördes ett prov i
          </note>
          <note>
            Halland kring Ringhalsverket. Provet gav ett bättre resultat
            än vad som varit fallet vid tidigare övningar.
          </note>
          <note>
            I sammanhanget vill jag påminna om att RDS-
          </note>
          <note>
            mottagarna endast är en del av ett system för varning av allmänheten.
            Inom närområdet används också ljudsignaler och mobil varning med
            högtalare på bilar.
          </note>
          <note>
            Den lokala säkerhetsnämnden vid Ringhalsverket har uppmärksammat
            de problem som är aktuella. En skrivelse från nämnden är nu på
            remiss hos Statens räddningsverk.
          </note>
          <note>
            Jag kan försäkra Christer Eirefelt att regeringen har en hög
            ambitionsnivå vad avser säkerheten och kommer, om det behövs,
            att vidta de åtgärder som är nödvändiga för att säkerställa allmänhetens
            behov av ett väl fungerande larmsystem i närområdet kring
          </note>
          <note>
            Ringhals.
          </note>
          <note type="speaker">
            Anf. 25 Tredje vice talman CHRISTER EIREFELT (fp):
          </note>
          <note>
            Fru talman! Tack, försvarsministern, för svaret.
          </note>
          <note>
            Det är en rad propåer om larmproblemen runt vårt halländska kärnkraftverk
            som har övertygat mig om att det måste till en förändring och
            det snabbt.
          </note>
          <note>
            Missnöjet kommer naturligtvis i första hand från dem som bor
            i närområdet. Där har man i dag mycket litet, om ens något, förtroende
            för larmsystemet.
          </note>
          <note>
            Falsklarm, uteblivna larm och RDS-mottagare som inte fungerar
            är några av skälen till att man nu definitivt har förlorat tålamodet.
          </note>
          <note>
            Det är möjligt att det senaste provet var något mindre dåligt,
            som försvarsministern säger, men detta är ett område där man inte
            kan nöja sig med att hänvisa till övergångsproblem. Det krävs,
            tycker jag, en beprövad teknik som också uppfattas som säker.
          </note>
          <note>
            Missnöjet finns för övrigt också hos
          </note>
          <note>
            Ringhalsverkets ledning. Där märker man nu hur dessa brister
            leder till oro också vad gäller Ringhals normala verksamhet.
          </note>
          <note>
            Den lokala säkerhetsnämnden är minst lika kritisk och kräver
            nu i första hand att RDS-systemet snarast kompletteras med en
            utbyggnad av tyfonlarmet.
          </note>
          <note>
            Det är alltså en mycket samstämmig bild man får när man lyssnar
            på synpunkterna från olika håll. Det måste helt enkelt till snabba
            åtgärder så att systemet fungerar och allmänheten kan känna förtroende
            för det.
          </note>
          <note>
            Jag har blivit övertygad om att det är ett arbete som måste få
            mycket hög prioritet. Kan jag tolka försvarsministerns svar som
            att vi är överens om det?
          </note>
          <note>
            I så fall tycker jag att det är en viktig signal till de boende
            runt Ringhals om att problemen inte nonchaleras.
          </note>
          <note type="speaker">
            Anf. 26 Försvarsminister THAGE G PETERSON (s):
          </note>
          <note>
            Fru talman! Jag vill svara klart och entydigt ja på den frågan.
            Jag vill också gärna säga att jag förstår de närboendes oro och
            missnöje. I Halland har det funnits en hel del problem. Utdelningen
            av RDS-
          </note>
          <note>
            mottagarna har inte genomförts på ett tillfredsställande sätt.
            Det är lika bra att erkänna det.
          </note>
          <note>
            Allmänheten känner sig inte tillräckligt informerad.
          </note>
          <note>
            Det har också funnits vissa tekniska fel. Enligt vad departementet
            har förstått är mottagningsförhållandena dåliga i Halland.
          </note>
          <note>
            Räddningsverket har i samarbete med länsstyrelsen vidtagit en
            rad åtgärder för att få systemet att fungera. Man får väl fortsätta
            att vidta åtgärder tills systemet fungerar. Det finns inget alternativ.
          </note>
          <note>
            Den skrivelse från den lokala säkerhetsnämnden, som jag nämnde,
            har remitterats till Räddningsverket.
          </note>
          <note>
            Verket skall höra länsstyrelsen. Ett svar på denna skrivelse
            skall vara inne senast den 22 december i år, dvs. om några dagar.
            Regeringen kommer därefter att ta ställning till den lokala säkerhetsnämndens
            skrivelse.
          </note>
          <note type="speaker">
            Anf. 27 Tredje vice talman CHRISTER EIREFELT (fp):
          </note>
          <note>
            Fru talman! Jag tycker att detta låter tillfredsställande. Det
            är mycket riktigt att det finns administrativa, tekniska och praktiska
            problem.
          </note>
          <note>
            Möjligen har också olyckliga omständigheter lett till att det
            här inte har fungerat.
          </note>
          <note>
            Efter det att jag har försökt att sätta mig in i ärendet har
            jag blivit tveksam till om RDS-systemet kan bli någonting annat
            än en komplettering. Jag har också förstått att det är funderingar
            som
          </note>
          <note>
            Räddningsverket har haft vid tidigare tillfällen.
          </note>
          <note>
            Jag undrar om inte det här kommer att sluta med att vi får en
            kombination av fasta och mobila ljudsändare och att det kommer
            att finnas ett begränsat antal RDS-apparater. Jag tror att det
            är så en lösning kommer att se ut.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1994/95:222 om utvidgning av övningsområdet
            vid P2 i Hässleholm
          </note>
          <note type="speaker">
            Anf. 28 Försvarsminister THAGE G PETERSON (s):
          </note>
          <note>
            Fru talman! Eva Zetterberg har frågat mig om jag avser att låta
            försvarsmakten utvidga P2:s övningsområde vid Finjasjön utanför
            Hässleholm.
          </note>
          <note>
            Det som hänt i frågan hittills är att Hässleholms kommun har
            gjort en fördjupad översiktsplan över
          </note>
          <note>
            Hässleholms tätort. I det sammanhanget anmälde P2
          </note>
          <note>
            intresse för det nu aktuella området.
          </note>
          <note>
            Försvarsmakten har därefter inlett en prövning av om det är möjligt
            att utöka det befintliga skjutfältet.
          </note>
          <note>
            Denna prövning av försvarsmakten omfattar bl.a.
          </note>
          <note>
            behovsprövning, en fastighetsutredning och en redovisning av
            miljöpåverkan. Prövningen innefattar också kontakter med såväl
            kommunen som länsstyrelsen. Försvarsmakten gör därefter en sammanvägning
            av de olika behov och intressen för markanskaffning som finns
            på olika militära förband i landet. Därefter beslutar försvarsmakten
            för de skilda markärendena huruvida anskaffningsprocessen skall
            gå vidare eller inte. Om beslutet blir att marken bör anskaffas
            som militärt övningsområde, med eller utan restriktioner, måste
            regeringen lämna tillstånd för detta.
          </note>
          <note>
            Om det blir aktuellt med den skisserade utökningen av P2:s övningsområde
            skall verksamheten prövas i enlighet med gällande miljöskyddslagstiftning.
            Prövningen görs av länsstyrelsen. Jag behöver knappast för Eva
          </note>
          <note>
            Zetterberg redovisa vad en miljöprövning är eller vilka moment
            den innehåller. Jag nöjer mig med att konstatera att i en sådan
            prövning kommer alla relevanta miljö- och kulturhistoriska aspekter
            att vägas in.
          </note>
          <note>
            Jag tror att Eva Zetterberg av den här beskrivningen av ärendets
            gång förstår att jag inte bör blanda mig i processen på det här
            stadiet. Det är alltså försvarsmaktens uppgift att själv bedöma
            behovet av mark för övningsändamål och förbereda anskaffningen
            enligt gällande bestämmelser på området, inklusive den viktiga
            miljöprövningen.
          </note>
          <note type="speaker">
            Anf. 29 EVA ZETTERBERG (v):
          </note>
          <note>
            Fru talman! Jag vill tacka försvarsministern för svaret på min
            fråga. Inledningsvis kan jag konstatera att jag har viss förståelse
            för att försvarsministern inte vill uttala sig i det konkreta
            fallet.
          </note>
          <note>
            Jag menar dock att försvarsfrågorna befinner sig i blickpunkten
            när det gäller vårt stora intresse för besparingar och av att
            få statsbudgeten i balans.
          </note>
          <note>
            Därför tror jag att det är angeläget att just här kunna peka
            på att det för försvarsmakten över huvud taget inte är aktuellt
            med större nyanskaffningar av mark eller materiel. Det borde vara
            möjligt för försvarsministern att ge försvarsmakten en uppfattning
            om att det här inte är en framkomlig väg.
          </note>
          <note>
            Det tror jag vore en bra vägledning i detta fall, eftersom det
            rör sig om ett ganska stort kapital för inköp. Detta är den ena
            sidan av den här saken.
          </note>
          <note>
            Fru talman! Den andra sidan gäller den situation som de människor
            som bor i det aktuella området befinner sig i. Som försvarsministern
            säkert vet råder mycket stor oro bland dem som bor och/eller arbetar
            i det här området. Det gäller personer som har sina ägor i området,
            personer som tillbringar sin fritid vid sjön och personer som
            har ett kulturintresse t.ex. att bevara den medeltida kyrka som
            jag berörde i min fråga.
          </note>
          <note>
            Den oro som har utvecklats på grund av försvarsmaktens intresse
            för området har resulterat i aktionsgrupper och i skrivelser från
            LRF och andra organisationer. Frågorna diskuteras bland de lokalt
            verksamma. En enorm energi läggs ner på att stoppa ett projekt
            som förhoppningsvis inte kommer att förverkligas. Därför undrar
            jag om inte försvarsministern ändå skulle ha ett intresse av att
            lägga sig i saken på ett tidigt stadium för att se till att människor
            kan ägna sig åt någonting annat än att protestera.
          </note>
          <note type="speaker">
            Anf. 30 Försvarsminister THAGE G PETERSON (s):
          </note>
          <note>
            Fru talman! Nej, jag kommer inte här i dag att göra något uttalande
            adresserat till försvarsmakten.
          </note>
          <note>
            Jag menar att försvarsmakten bör inte av ekonomiska skäl avstå
            från att komplettera sitt markbehov om den behöver marken och
            ett lämpligt tillfälle att förvärva marken yppar sig.
          </note>
          <note>
            Jag vill gärna säga att det är beklagligt, men inte särskilt
            ovanligt, att olika intressen kolliderar med varandra när det
            gäller försvarets markförvärv. Det kan gälla markägare, kringboende
            och andra grupper som tycker att marken kan användas för bättre
            eller andra ändamål än militära ändamål. Just därför att det finns
            olika intressen är det utomordentligt viktigt att reglerna för
            handläggning av den här sortens ärenden följs mycket noga. Allt
            måste gå helt rätt till. Jag utgår ifrån att jag och Eva Zetterberg
            är överens om det.
          </note>
          <note type="speaker">
            Anf. 31 EVA ZETTERBERG (v):
          </note>
          <note>
            Fru talman! Jag vill ändå fråga försvarsministern om han har
            förståelse för de människor som bor och verkar i det här området
            och som nu ser sin hembygd hotad. Det ingrepp som görs är mycket
            allvarligt. Vid den miljöprövning som skall ske, som försvarsministern
            talar om, bör det vara möjligt att se hur den mark som redan i
            dag innehas av försvarsmakten för övningsskjutning m.m. har vanställts
            och förstörts. Det finns mycket stora skillnader som man direkt
            kan se om man åker igenom området. Man ser direkt var militärerna
            har haft möjlighet att agera och var de inte har haft det.
          </note>
          <note>
            Både gårdar och mark har förstörts.
          </note>
          <note>
            Jag menar därför är det mycket viktigt att försvarsministern
            uttalar en uppfattning i den här frågan. I tider av stora besparingar
            bör just försvarsmakten vara ett av de områden där vi kan ta allra
            mest. Jag har därför svårt att förstå varför man inte skulle kunna
            ge försvarsmakten en klar signal på det här området.
          </note>
          <note type="speaker">
            Anf. 32 Försvarsminister THAGE G PETERSON (s):
          </note>
          <note>
            Fru talman! Jag måste få tillägga en sak. Det kan väl aldrig
            vara så att människor känner sin hembygd hotad om det finns ett
            regemente i närheten?
          </note>
          <note type="speaker">
            Anf. 33 EVA ZETTERBERG (v):
          </note>
          <note>
            Fru talman! Försvarsministerns sista yttrande får mig bara att
            uppmana till ett besök i
          </note>
          <note>
            Hässleholmstrakten. Tyvärr är denna oro mycket påtaglig just
            på grund av att försvaret vill utöka sitt markinnehav.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1994/95:204 om förhandlingsrätt för bostadsarrendatorer
          </note>
          <note type="speaker">
            Anf. 34 Justitieminister LAILA FREIVALDS (s):
          </note>
          <note>
            Fru talman! Sören Lekberg har frågat mig om bostadsarrendatorer
            kan räkna med att snart få samma förhandlingsrätt som hyresgäster.
          </note>
          <note>
            Bakgrunden är ett tillkännagivande av riksdagen under våren 1991.
            Riksdagen uttalade att det finns anledning att överväga om det
            inte lagstiftningsvägen bör införas en möjlighet för bostadsarrendatorer
            att genom en organisation få förhandla med jordägaren om villkorsändringar.
            Frågan borde enligt riksdagen bli föremål för en närmare utredning.
            Enligt riksdagen fick det ankomma på regeringen att bestämma de
            närmare formerna för det utredningsarbetet.
          </note>
          <note>
            Det är riktigt som Sören Lekberg påpekar att den borgerliga regeringen
            inte vidtog några åtgärder med anledning av riksdagens beslut.
            Det är därför hög tid att ta initiativ till det utredningsarbete
            som riksdagen har avsett. Jag kommer inom kort att ta ett sådant
            initiativ.
          </note>
          <note type="speaker">
            Anf. 35 SÖREN LEKBERG (s):
          </note>
          <note>
            Fru talman! Jag ber först och främst att få tacka för justitieministerns
            svar. Det kan vara på plats med en liten kommentar.
          </note>
          <note>
            Bakgrunden till den här frågan är att riksdagen, med anledning
            av en motion som jag och några fler skrev, gjorde ett tillkännagivande
            om att man skulle utreda bostadsarrendatorernas situation. Bl.a.
            i min hemkommun är detta ett problem för många bostadsarrendatorer.
            Det skulle underlätta för dem om de så att säga kunde förhandla
            kollektivt med markägaren.
          </note>
          <note>
            Det anmärkningsvärda är att den borgerliga regeringen inte vidtog
            några åtgärder. KU
          </note>
          <note>
            konstaterade i sitt betänkande i år att det var ett långt dröjsmål.
            Man sade att man utgick från att regeringen under våren 1994 skulle
            skriva direktiv för en översyn av arrendelagstiftningen.
          </note>
          <note>
            Av det som justitieministern nu säger framgår att den borgerliga
            regeringen inte vidtog några åtgärder under våren. Det är i och
            för sig anmärkningsvärt.
          </note>
          <note>
            Det är ett positivt besked jag har fått av justitieministern.
            Hon tänker tillsätta en utredning. Jag ser fram emot det utredningsarbetet.
            Jag kanske skall komma med en följdfråga. Hur bedömer justitieministern
            tidsplanen? När kan den här utredningen vara klar med sitt förslag?
          </note>
          <note type="speaker">
            Anf. 36 Justitieminister LAILA FREIVALDS (s):
          </note>
          <note>
            Fru talman! Det är en ganska lång väg vi har att gå, på grund
            av att ingenting har förberetts i den här frågan. Vi får börja
            med att skriva direktiv till utredningen. Det är en hel rad frågor
            som måste övervägas därvid. Sedan måste utredningen tillsättas.
          </note>
          <note>
            Jag kan i dag inte bedöma hur omfattande detta uppdrag blir och
            hur lång tid som utredningen kan komma att behöva. Jag skall be
            att få återkomma till det när bilden i sak har klarnat något.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1994/95:207 om information om företagsledningars
            anställningsförmåner
          </note>
          <note type="speaker">
            Anf. 37 Justitieminister LAILA FREIVALDS (s):
          </note>
          <note>
            Fru talman! Nils T Svensson har frågat mig vilka åtgärder jag
            avser att vidta i syfte att öka såväl aktieägarnas som de anställdas
            och allmänhetens information om företagsledningarnas anställningsförmåner
            och andra s.k. fallskärmar.
          </note>
          <note>
            Frågan om redovisning av avtal om avgångsvederlag och liknande
            har, som Nils T
          </note>
          <note>
            Svensson också påpekar i sin fråga, behandlats i ett delbetänkande
            av Redovisningskommittén (SOU
          </note>
          <note>
            1994:17). Kommittén konstaterar att avtal om avgångsvederlag
            självfallet måste tas upp som en ansvarsförbindelse, skuld eller
            liknande om avtalet uppfyller de förutsättningar som generellt
            gäller för redovisningen av ett företags förpliktelser. I fråga
            om verkställande direktören och styrelsen gäller dessutom redan
            i dag att det sammanlagda beloppet för löner och andra ersättningar
            skall anges. Kommittén ansåg att det i och för sig kan ifrågasättas
            om inte personkretsen borde utökas till vissa andra befattningshavare
            i ledande ställning. På grund av svårigheterna att bestämma personkretsen
            anser dock kommittén att frågan lämpar sig mindre väl för lagstiftning.
            Under remissbehandlingen har kommitténs ställningstagande inte
            mött några invändningar.
          </note>
          <note>
            En lagrådsremiss på grundval av kommitténs delbetänkande håller
            nu på att utarbetas inom Justitieoch Finansdepartementen. Jag
            är för dagen inte beredd att gå närmare in på innehållet i den
            kommande lagrådsremissen.
          </note>
          <note type="speaker">
            Anf. 38 NILS T SVENSSON (s):
          </note>
          <note>
            Fru talman! Jag tackar för svaret.
          </note>
          <note>
            Som justitieministern väl känner till har företagsledningars
            anställningsförmåner, s.k.
          </note>
          <note>
            fallskärmar, diskuterats intensivt under senare år. Det gäller
            inte minst frågan om skäligheten i dessa fallskärmar. Det finns
            många synpunkter om detta, också upprörda sådana, som justitieministern
            känner till.
          </note>
          <note>
            Den här frågan gällde inte detta, utan den gällde allmänhetens
            information om dessa anställningsförmåner. Näringslivets börskommitté
            har gett ut rekommendationer, men man kan konstatera att en utveckling
            mot en öppnare redovisningen uppenbarligen går trögt. Frivilliglinjen
            har hittills inneburit att det fortfarande är många aktieägare
            och anställda som har bristfälliga kunskaper om sitt företag i
            dessa avseenden.
          </note>
          <note>
            Jag tycker alltså att det behövs en lagreglering av dessa förhållanden.
          </note>
          <note>
            Av svaret från justitieministern att döma tycks vi inte ha samma
            uppfattning i denna fråga. Det förvånar mig litet. När lagutskottet
            behandlade denna fråga före sommaren gjorde man nämligen ett uttalande
            som jag förmodar att ministern känner till. Jag tolkar det som
            att man nästintill gjorde en beställning av ett förslag i den
            här riktningen.
          </note>
          <note>
            Vad innebär den sista kommentaren om att det nu skall komma en
            lagrådsremiss? Justitieministern är inte beredd att närmare gå
            in på innehållet, men hon kan kanske ändå ge en antydan om det
            kommer någonting som innebär att det blir en lagreglering av detta,
            som onekligen har upprört och upprör människorna i vårt samhälle.
          </note>
          <note type="speaker">
            Anf. 39 Justitieminister LAILA FREIVALDS (s):
          </note>
          <note>
            Fru talman! Som jag nämnde i mitt svar har kommittén inte ansett
            att det är dags för någon lagstiftning i den här frågan.
          </note>
          <note>
            Näringslivets börskommittés rekommendation som är relativt ny
            - den kom 1993 - handlar om ledande befattningshavares förmåner.
            Detta är en rekommendation. Det är alltså i och för sig frivilligt
            att följa den, men i praktiken följs denna rekommendation av alla
            företag som är registrerade vid fondbörsen.
          </note>
          <note>
            Från och med nästa år, 1995, måste dessa företag följa rekommendationen.
            Detta gör att det egentligen är litet tidigt att ta ställning
            till om lagstiftning är nödvändig eller inte. Jag vill nog också
            påpeka att den här frågan, vid remissbehandlingen av kommitténs
            förslag, egentligen bara berördes av en remissinstans och det
            var Sveriges Aktiesparares Riksförbund.
          </note>
          <note>
            Förbundet ansåg att det inte torde vara nödvändigt att lagreglera
            i denna fråga.
          </note>
          <note>
            Jag överväger, som sagt, den här frågan, och de argument som
            Nils T Svensson här har anfört och som lagutskottet delvis har
            anslutit sig till ingår naturligtvis i bedömningen vid utarbetandet
            av lagrådsremissen.
          </note>
          <note type="speaker">
            Anf. 40 NILS T SVENSSON (s):
          </note>
          <note>
            Fru talman! Det senare beskedet från justitieministern var positivt.
          </note>
          <note>
            Nu skriver ju Redovisningskommittén att man bör avvakta en tid
            för att se vilket genomslag rekommendationen får, i första hand
            på de bolag som direkt omfattas av den men även på andra företag
            i vilka sådan information kan vara av intresse. Det är alltså
            börskommitténs rekommendation som åsyftas.
          </note>
          <note>
            Då frågar man sig vem som har ansvar för en sådan utvärdering.
            Vem kommer att hålla ögonen på hur det här verkligen följs? Kommer
            man på
          </note>
          <note>
            Justitiedepartementet att hålla ögonen på detta på något speciellt
            sätt? På vilket sätt kommer det att hanteras?
          </note>
          <note type="speaker">
            Anf. 41 Justitieminister LAILA FREIVALDS (s):
          </note>
          <note>
            Fru talman! Jag vill särskilt påpeka att det naturligtvis ligger
            i börskommitténs intresse att kontrollera att rekommendationen
            - som dessutom är en obligatorisk regel från och med nästa år
            - följs.
          </note>
          <note>
            Men även Justitiedepartementet har naturligtvis anledning att
            följa utvecklingen.
          </note>
          <note type="speaker">
            Anf. 42 NILS T SVENSSON (s):
          </note>
          <note>
            Fru talman! Det håller jag med om.
          </note>
          <note>
            Nu är Sverige medlem i EU, vilket jag förmodar att vi båda tycker
            är bra. Jag vet, utan att ha studerat frågan närmare, att reglerna
            kring dessa frågor är betydligt strängare i vissa EU-länder. Det
            gäller inte minst England. Då kanske detta medlemskap i EU kan
            ge stöd för att få fram en, som jag tycker, behövlig lagreglering
            i denna fråga.
          </note>
          <note>
            Det är klart att man skall lita till börskommittén, men jag tror
            att det finns anledning att noga hålla ögonen på denna utveckling.
          </note>
          <note>
            Jag vill också be justitieministern att undersöka om man inte
            med stöd av EU-medlemskapet kan driva denna fråga, så att det
            blir en lagreglering.
          </note>
          <note type="speaker">
            Anf. 43 Justitieminister LAILA FREIVALDS (s):
          </note>
          <note>
            Fru talman! Jag utgår från att vi är överens om att det är behovet
            av lagstiftning som skall styra huruvida vi lagstiftar i denna
            fråga och inte hur andra EU-
          </note>
          <note>
            länder löser sina problem i dessa avseenden.
          </note>
          <note type="speaker">
            Anf. 44 NILS T SVENSSON (s):
          </note>
          <note>
            Fru talman! Problemen är nog likartade. Det handlar naturligtvis
            om ett allmänintresse, och det har debatten här i Sverige under
            senare år visat. Det är också det som är anledningen till att
            andra länder har strängare, mer bestämda, regler än vad vi hittills
            har haft.
          </note>
          <note>
            Jag noterar med tillfredsställelse att justitieministern lovar
            att noga följa detta. Jag hoppas också att hon återkommer så snart
            som möjligt med förslag om lagreglering, eftersom jag tror att
            det kommer att behövas.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1994/95:208 om
          </note>
          <note>
            Åklagarorganisationen
          </note>
          <note type="speaker">
            Anf. 45 Justitieminister LAILA FREIVALDS (s):
          </note>
          <note>
            Fru talman! Rigmor Ahlstedt har frågat mig om jag kommer att
            tillmäta lokal förankring en avgörande betydelse i den fortsatta
            bedömningen av behovet av en sammanläggning av Tierps och Uppsala
            åklagardistrikt.
          </note>
          <note>
            Frågan om åklagarväsendets organisation har behandlats i flera
            sammanhang under de senaste tolv åren. Senast har Riksåklagaren
            på uppdrag av regeringen sett över bl.a. åklagarväsendets lokala
            och regionala indelning. Uppdraget har redovisats i rapporten
            Åklagarväsendets dimensionering och indelning på regional och
            lokal nivå (Åklagarväsendet
          </note>
          <note>
            1994:2). Rapporten har remissbehandlats under hösten.
          </note>
          <note>
            I rapporten föreslås att 19 av de 86 befintliga åklagardistrikten
            slås samman till nio nya myndigheter. Ett av dessa förslag avser
            en sammanläggning av åklagarmyndigheterna i Tierp och Uppsala,
            med Uppsala som kansliort.
          </note>
          <note>
            Som Rigmor Ahlstedt väl känner till är den ekonomiska situationen
            i landet mycket ansträngd.
          </note>
          <note>
            Detta innebär att rationaliserings- och effektiviseringsåtgärder
            måste göras på alla områden, även inom åklagarväsendet. Organisationen
            inom åklagarväsendet måste vara sådan att arbetet kan bedrivas
            på ett så effektivt och rationellt sätt som möjligt. Arbetet med
            att modernisera och rationalisera verksamheten har emellertid
            enligt min mening inte kommit lika långt inom åklagarväsendet
            som inom andra delar av rättsväsendet.
          </note>
          <note>
            Riksåklagarens förslag om sammanläggning av vissa distrikt är
            enligt min uppfattning ett steg i rätt riktning mot en effektivare
            organisation. Vad som föreslagits är emellertid inte tillräckligt
            långtgående för att skapa en bra åklagarorganisation. Ytterligare
            sammanläggningar bör därför övervägas.
          </note>
          <note>
            Riksåklagaren har till mig uppgivit att han avser att se över
            beslutsstrukturen inom åklagarväsendet.
          </note>
          <note>
            Eftersom denna fråga har ett nära samband med åklagarväsendets
            organisation bör dessa frågor lämpligen behandlas i ett sammanhang.
            Regeringen kommer därför att inom kort att uppdra åt
          </note>
          <note>
            Riksåklagaren att i anslutning till sin översyn av beslutsstrukturen
            se över organisationen i dess helhet.
          </note>
          <note>
            Vid en sådan översyn måste hänsyn givetvis tas till flera olika
            omständigheter, bl.a. behovet av lokalkännedom och lokal förankring
            samt kravet på arbetsenheter som är stora nog att fungera rationellt.
          </note>
          <note>
            På grund av de skiftande förhållandena i landet kommer de olika
            omständigheterna dock att väga olika tungt. Målet skall vara att
            det skapas en organisation som på bästa sätt kan anpassa verksamheten
            till vad som behövs på den lokala och regionala nivån.
          </note>
          <note>
            I avvaktan på Riksåklagarens utredning kommer regeringen inte
            att besluta om någon sammanläggning av distrikt och regioner.
          </note>
          <note type="speaker">
            Anf. 46 RIGMOR AHLSTEDT (c):
          </note>
          <note>
            Fru talman! Tack för svaret, justitieministern, även om jag inte
            är riktigt nöjd med det.
          </note>
          <note>
            Än en gång har det genomförts en åklagarutredning. Det är den
            tredje på tolv år. Det verkar komma en ny sådan utredning varje
            mandatperiod, och återigen har justitieministern fått en fråga
            med anledning av utredningen.
          </note>
          <note>
            Vid förra debatten i riksdagen om denna fråga svarade justitieministern
            att hon inte kunde svara på grund av att det just då var remisstid.
            Det har jag viss förståelse för. Nu är remisstiden över, och svar
            har kommit in från en rad remissinstanser. Jag har också viss
            förståelse för, och jag hoppades faktiskt på det, att justitieministern
            inte ännu har tagit ställning för eller emot det förslag som Riksåklagaren
            förespråkar i utredningen.
          </note>
          <note>
            Jag har i min fråga och när jag har läst utredningen givetvis
            tagit fasta på mitt hemlän,
          </note>
          <note>
            Uppsala län, och det förslag som ligger om sammanläggning av
            Tierps och Uppsala åklagardistrikt.
          </note>
          <note>
            Jag vill med min fråga till jusititieministern understryka vikten
            av att åklagarmyndigheten finns och även i framtiden skall finnas
            kvar. Detta är krav som även remissinstanserna, såväl länstyrelsen
            som kommunerna, har påtalat. Varför tycker vi detta? Jag skall
            göra en liten kort resumé över hur Uppsala län ser ut.
          </note>
          <note>
            Man kan säga att länet är en miniatyrbild av
          </note>
          <note>
            Sverige. Här finns samma struktur i söder och i norr som vi har
            i landet i övrigt. I söder är det växtvärk, i mitten är det koncentration,
            och i
          </note>
          <note>
            Nordupplandskommunerna i norr har man
          </note>
          <note>
            Norrlandsproblemen. T.o.m. klimatet kan vara mycket lika.
          </note>
          <note>
            Länsstyrelsen i Uppsala län har i sitt remissvar påtalat de negativa
            effekter som en nedläggning av åklagarmyndigheten i Tierp skulle
            få i Norduppland som helhet: utarmning av arbetstillfällen, bortfall
            av viktig samhällsservice, bortfall av kompetenta och utbildade
            människor - vilket inte minst är viktigt i ett samhälle - följdverkningar
            för advokatbyråer och övriga juristutbildade personer på skattekontor,
            lokal länsstyrelseförvaltning, kronofogdemyndighet och polisen.
          </note>
          <note>
            Jag känner mycket starkt för den här delen av länet och vet att
            det krävs en sammanhållning. Jag vet att det är svårt med ekonomin
            i landet och i kommunerna. Men det behövs någonting mer än bara
            utredningar för att man skall komma till rätta med det.
          </note>
          <note type="speaker">
            Anf. 47 Justitieminister LAILA FREIVALDS (s):
          </note>
          <note>
            Fru talman! Rigmor Ahlstedt illustrerar ganska väl det problem
            som varje regering ställs inför när man börjar diskutera omorganisation
            av delar av rättsväsendet.
          </note>
          <note>
            Det är alldeles riktigt att åklagarväsendet nu har varit föremål
            för översyn under ganska lång tid.
          </note>
          <note>
            Problemet är som jag ser det att vi har trott att man kan ta
            ett litet steg i taget. Det har visat sig att det alltid finns
            goda argument till varför den förändring som föreslås inte borde
            genomföras.
          </note>
          <note>
            Det är mot den bakgrunden som jag har kommit fram till att vi
            måste ha en helhetssyn. Först då blir det möjligt att från regeringens
            sida, från utredarnas sida och från Riksåklagarens sida kunna
            argumentera fullt ut varför den föreslagna omändringen borde ske.
          </note>
          <note>
            Jag tror ändå att Rigmor Ahlstedt och jag skulle kunna vara överens
            om en sak. Det är att Sverige behöver åklagarmyndigheter som är
            organiserade på så sätt att åklagarna kan bedriva ett effektivt
            och rationellt arbete. Det gäller även om det skulle innebära
            att en del åklagarmyndigheter sammanläggs med andra, med de i
            och för sig negativa konsekvenser som många kan uppfatta det som.
            Men låt oss vara eniga om att målet skall vara en bra fungerande
            åklagarmyndighet i hela landet.
          </note>
          <note type="speaker">
            Anf. 48 RIGMOR AHLSTEDT (c):
          </note>
          <note>
            Fru talman! Det tycker jag på ett sätt att jag kan hålla med
            om, justitieministern, men inte på ett annat sätt.
          </note>
          <note>
            Vad menas egentligen med att det skall finnas en bra åklagarorganisation?
            Det finns en del utöver detta med regionalpolitiska aspekter.
            Det är den del som har att göra med brottsförebyggande situationer.
          </note>
          <note>
            Orsaken till att jag berör också denna del är att jag under fyra
            mandatperioder har varit kommunalråd i nämnda kommun. Jag har
            mött denna oro varje gång man har sagt att man skall lägga ner
            åklagarmyndigheten.
          </note>
          <note>
            Det behövs så väl en åklagarmyndighet. Det finns polisväsende,
            och det finns en tingsrätt. Detta har effekter på hur samhället
            mår som helhet. Jag anser att man inte bara skall lägga ihop och
            tro att man får ekonomiska vinster eller samhällsvinster på denna
            del.
          </note>
          <note>
            Jag vill också i denna kammare påtala att det i denna fråga råder
            samstämmighet mellan olika politiska partier. Jag är glad att
            Barbro Andersson från
          </note>
          <note>
            Socialdemokraterna i den förra debatten tog upp precis samma
            frågor. Det tillmäter jag en mycket stor betydelse i denna fråga.
          </note>
          <note type="speaker">
            Anf. 49 Justitieminister LAILA FREIVALDS (s):
          </note>
          <note>
            Fru talman! Just mot bakgrund av att även åklagarmyndigheterna
            har en central roll att spela bl.a. i det brottsförebyggande arbetet
            anser jag att det är mycket angeläget att säkerställa att åklagarmyndigheterna
            är organiserade så att de kan bedriva ett effektivt och rationellt
            arbete.
          </note>
          <note>
            Det gör man bl.a. genom att se till att man inte har onödiga
            kostnader för sådant som inte är just sådant viktigt arbete som
            bl.a. det brottsförebyggande arbetet. Vi måste vara noga när vi
            funderar över hur vi använder våra resurser.
          </note>
          <note>
            Det är det som är bakgrunden till översynen av åklagarmyndigheterna.
            Det måste säkerställas att de fungerar på ett effektivt sätt och
            bl.a. fyller sin roll i det brottsförebyggande arbetet.Det som
            Rigmor
          </note>
          <note>
            Ahlstedt säger om enighet över partigränserna gäller lokalt,
            och det illustrerar återigen problemen i samband med att man skall
            genomföra den här typen av organisatoriska förändringar. Det är
            mot den bakgrunden jag tror att det enda sättet att övertyga er
            alla om att vi fattar kloka beslut är att ta ett helhetsgrepp.
          </note>
          <note type="speaker">
            Anf. 50 RIGMOR AHLSTEDT (c):
          </note>
          <note>
            Fru talman! Justitieministern! Jag tycker att det är väldigt
            bra att det finns en politisk enighet på hemmaplan, för det är
            på hemmaplan som vi har fått vårt förtroende att också sitta i
            riksdagen. Vi förväntas naturligtvis tala för den hembygd vi kommer
            från, och det kommer vi också att göra mycket skarpt vad gäller
            den här frågan.
          </note>
          <note>
            Vi vill inte ha några fler utredningar. Vi vill faktiskt att
            man någon gång skall komma till skott och komma fram till ett
            beslut. Jag tycker faktiskt att justitieministern nu skall ta
            på sig ansvaret för detta.
          </note>
          <note>
            Ta den här utredningen för vad den är, men se till att det kommer
            ett beslut. Lyssna till remissinstanserna, och ta till er de synpunkterna.
            Nonchalera heller inte att vi är politiskt eniga i den här frågan.
          </note>
          <note>
            Jag tror faktiskt att det är möjligt att nå fram och att vi också
            kan bli eniga. Men glöm inte att det är mycket lätt att riva ner
            en organisation, och när man en gång har gjort det är det nästan
            omöjligt att börja om och bygga om.
          </note>
          <note>
            Jag tackar så mycket för svaret och önskar justitieministern
            lycka till.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1994/95:212 om kriminalvårdsanstalten Torhult
          </note>
          <note type="speaker">
            Anf. 51 Justitieminister LAILA FREIVALDS (s):
          </note>
          <note>
            Fru talman! Margareta Sandgren har, mot bakgrund av att kriminalvårdens
            Göteborgsregion föreslagit nedläggning av kriminalvårdsanstalten
          </note>
          <note>
            Torhult, frågat mig om jag är beredd att verka för att anstalten
            får fortsätta sin verksamhet.
          </note>
          <note>
            Kriminalvårdsanstalten Torhult är en öppen lokalanstalt med 30
            platser. Den är belägen i
          </note>
          <note>
            Ulricehamns kommun, ca 30 km från Jönköping.
          </note>
          <note>
            Sedan en längre tid pågår inom
          </note>
          <note>
            Kriminalvårdsstyrelsen ett omfattande planeringsarbete som syftar
            till att anpassa platsantalet inom kriminalvården till en beräknad
            ökning av beläggningen. Med hänsyn till den rådande samhällsekonomin
            är det naturligtvis helt nödvändigt att man i detta arbete också
            försöker få till stånd en så rationell kriminalvård som det över
            huvud taget är möjligt. Sammantaget kan detta innebära en utbyggnad
            av platser med en lägre dygnskostnad, samtidigt som dyrare platser
            läggs ned. I
          </note>
          <note>
            sammanhanget måste också noga övervägas behovet av slutna respektive
            öppna platser.
          </note>
          <note>
            Mot denna bakgrund kan jag inte nu ta ställning till ett förslag
            om nedläggning av kriminalvårdsanstalten Torhult. Frågan måste
            bedömas i ett helhetsperspektiv tillsammans med andra förändringar
            inom kriminalvården. I en sådan samlad bedömning kommer jag att
            fästa stor vikt vid
          </note>
          <note>
            Kriminalvårdsstyrelsens uppfattning om hur en effektiv verksamhet
            kan uppnås.
          </note>
          <note type="speaker">
            Anf. 52 MARGARETA SANDGREN (s):
          </note>
          <note>
            Fru talman! Jag vill tacka justitieministern för svaret.
          </note>
          <note>
            Jag hade naturligtvis inte väntat mig att få ett klart besked
            om att justitieministern vill verka för att anstalten skall få
            vara kvar. Jag har också full förståelse för att det kan vara
            svårt att ta ställning i frågan i den rådande samhällsekonomin
            och för betydelsen av att få till stånd en så rationell kriminalvård
            som över huvud taget är möjligt.
          </note>
          <note>
            Jag har inte ställt frågan med utgångspunkt från sysselsättningen
            utan mer med tanke på de intagna och betydelsen av närheten mellan
            anstalten och de intagnas hemkommuner och vad man kan åstadkomma
            med de förutsättningarna.
          </note>
          <note>
            Kriminalvårdsanstalten Torhult i Ulricehamn har som sitt upptagningsområde
            Jönköpings och
          </note>
          <note>
            Skaraborgs län. Merparten av de intagna är hemmahörande i Jönköpings
            kommun. Man har de senaste åren haft en väldigt hög beläggning
            - nästan
          </note>
          <note>
            100 % och i år 109 %. Kostnaderna är ganska låga, för närvarande
            785 kr per dygn. Enligt uppgift från anstalten klarar man sig
            utan nya investeringar under de närmaste fem åren.
          </note>
          <note>
            Som jag har anfört i min fråga jobbar man på anstalten fullt
            ut med kontaktmannaskap. Man har mycket täta kontakter med frivårdsmyndigheten,
            som regelbundet besöker anstalten. Detsamma gäller arbetsförmedling,
            socialtjänst, bostadsförmedling, osv. Därutöver finns på anstalten
            verkstad, skola och fungerande fritidsverksamhet. På anstalten
            bedrivs bl.a. påverkansprogrammet Unga i anstalt. Det finns truckförarutbildning
            och datautbildning, och en del av de intagna har också frigång
            för arbete och utbildning.
          </note>
          <note>
            Sist men inte minst viktigt i det här sammanhanget:
          </note>
          <note>
            Man har mycket goda förutsättningar för nära och täta kontakter
            med familj och närstående.
          </note>
          <note>
            I de övergripande målen för kriminalvården anges bl.a. att kriminalvårdslagstiftningen
            i allt väsentligt bygger på de principer som lades fast genom
            1974 års kriminalvårdsreform. Man skall främja de intagnas samhällsanpassning
            och motverka de skadliga följderna av frihetsberövandet. Vidare
            sägs i verksamhetsmålen: Verkställighetstiden skall användas till
            att positivt påverka de intagna till och skapa förutsättningar
            för ett liv i frihet utan kriminalitet och droger, utvecklad och
            utökad programverksamhet med strukturerade åtgärdsprogram i samverkan
            med socialtjänsten, arbetsmarknadsmyndigheterna, andra samhällsorgan
            samt frivilliga organisationer.
          </note>
          <note>
            De här målen uppnås i väldigt stor omfattning på
          </note>
          <note>
            Torhult. Man kan bedriva en så framgångsrik verksamhet mycket
            tack vare närheten till de intagnas hemorter. Detta är en förutsättning
            för att man skall kunna upprätthålla den goda och täta kontakten
            med myndigheterna. Mot bakgrund av detta vill jag vädja till justitieministern
            att hon beaktar just innehållet i verksamheten när hon väl tar
            ställning till frågan.
          </note>
          <note type="speaker">
            Anf. 53 Justitieminister LAILA FREIVALDS (s):
          </note>
          <note>
            Fru talman! Jag är övertygad om att
          </note>
          <note>
            Kriminalvårdsstyrelsen har information om hur kriminalvårdsanstalten
            i Torhult fungerar. När
          </note>
          <note>
            Kriminalvårdsstyrelsen har att göra sin planering för hur anstaltsplatser
            skall vara fördelade över landet kommer givetvis information om
            hur en viss anstalt fungerar och hur väl verksamheten är utvecklad
            att ha betydelse. Det är faktorer som tillsammans med andra faktorer
            måste ligga till grund för beslutet.
          </note>
          <note type="speaker">
            Anf. 54 MARGARETA SANDGREN (s):
          </note>
          <note>
            Fru talman! Jag hoppas verkligen att man beaktar dessa faktorer.
            Men nu har ju ett förslag om nedläggning lagts fram. Min vädjan
            är att den verksamhet som bedrivs i Torhult beaktas men också
            att man ser till lokaliseringen; i Jönköping finns ingen annan
            öppen anstalt än just denna. Jag vet att det finns planer på att
            eventuellt uppföra en ny anstalt, men jag hoppas att man i avvaktan
            på det beslutet ändå låter verksamheten i Torhult få fortsätta.
          </note>
          <note type="speaker">
            Anf. 55 Justitieminister LAILA FREIVALDS (s):
          </note>
          <note>
            Fru talman! Sysselsättningsfrågan är angelägen i sammanhanget,
            den skall man inte bortse från. Jag tror att det problemet kommer
            att lösa sig ganska bra, eftersom det finns planer på att utöka
            antalet häktesplatser i Jönköping med 26. Ur den synvinkeln tror
            jag därför att problemen är mindre när det gäller
          </note>
          <note>
            Torhult än i fråga om andra anstalter.
          </note>
          <note type="speaker">
            Anf. 56 MARGARETA SANDGREN (s):
          </note>
          <note>
            Fru talman! Justitieministern! Jag bortser inte från den viktiga
            frågan om sysselsättningen, men jag hade kännedom om att problemet
            kanske kunde lösa sig just vad gäller de anställda. Det jag ville
            ta upp i min fråga var däremot de intagnas möjligheter och förutsättningar
            för ett förberedelsearbete inför frigivningen. Jag hoppas att
            detta beaktas i det fortsatta arbetet.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1994/95:230 om kriminalpolitiken
          </note>
          <note type="speaker">
            Anf. 57 Justitieminister LAILA FREIVALDS (s):
          </note>
          <note>
            Fru talman! Gun Hellsvik har frågat mig vilka åtgärder jag avser
            vidta med anledning av
          </note>
          <note>
            Ungdomsbrottskommitténs och Fängelseutredningens förslag.
          </note>
          <note>
            Vad först gäller Fängelseutredningens förslag har regeringen
            i förra veckan till riksdagen överlämnat en proposition om ändringar
            i kriminalvårdslagstiftningen. Propositionen innehåller förslag
            som syftar till att förbättra kriminalvårdens möjligheter att
            placera den dömde på en anstalt som har en för honom eller henne
            lämplig verksamhetsinriktning. Det läggs också fram förslag som
            syftar till att bekämpa förekomsten av narkotika på fängelserna.
          </note>
          <note>
            Beredningen av Fängelseutredningens övriga förslag fortsätter
            inom Justitiedepartementet.
          </note>
          <note>
            Ungdomsbrottskommittén har övervägt i vilka former och på vilket
            sätt det allmänna bör ingripa när unga begår brott. I kommitténs
            betänkande behandlas dels hur reaktionssystemet mot ungdomar som
            begår brott bör vara utformat, dels hur handläggningen av ungdomsmål
            skall gå till.
          </note>
          <note>
            Riksdagen har nyligen beslutat om ändrade regler för handläggningen
            av ungdomsmål. I det lagstiftningsärendet gjorde riksdagen vissa
            uttalanden om påföljdssystemet för unga lagöverträdare. Sålunda
            uttalades en tveksamhet mot att de principer som ligger till grund
            för påföljdsbestämningen för vuxna i ökad utsträckning borde vara
            vägledande även vid bestämmandet av påföljder för de unga. Även
            jag är tveksam på den punkten.
          </note>
          <note>
            Beredningen av Ungdomsbrottskommitténs förslag i fråga om påföljder
            för ungdomar fortsätter nu inom Justitiedepartementet. Därvid
            kommer självfallet att beaktas vad riksdagen har uttalat i ämnet.
          </note>
          <note type="speaker">
            Anf. 58 GUN HELLSVIK (m):
          </note>
          <note>
            Fru talman! Först vill jag framföra mitt tack till justitieministern
            för erhållande av svaret. Fram till nu har vår kommunikation skett
            genom medierna. Jag har tagit del av olika uttalanden som justitieministern
            gjort. De har enligt min uppfattning varit ytterst motsägelsefulla.
            Jag har också ställt en del frågor till justitieministern genom
            en debattartikel, men jag har inte fått några svar.
          </note>
          <note>
            Detta är en del av bakgrunden till att jag utnyttjade frågeinstitutet
            i förhoppningen att jag och andra med mig skulle få del av den
            socialdemokratiska visionen.
          </note>
          <note>
            Att jag koncentrerat min fråga till den fortsatta beredningen
            av Ungdomsbrottskommitténs och
          </note>
          <note>
            Fängelseutredningens förslag beror på att dessa behandlar centrala
            frågor för kriminalpolitiken och på att socialdemokraterna har
            visat inkonsekvens i sina ställningstaganden.
          </note>
          <note>
            En av ledamöterna i Ungdomsbrottskommittén var en av socialdemokraternas
            kriminalpolitiska talesmän,
          </note>
          <note>
            Lars-Erik Lövdén. I kommittén ställde han sig bakom att påföljden
            överlämnande till vård enligt socialtjänstlagen skulle utmönstras.
            När sedan samma fråga behandlades i riksdagen gick Lars-Erik Lövdén
            emot sitt eget förslag.
          </note>
          <note>
            I Fängelseutredningen satt justitieminister Laila
          </note>
          <note>
            Freivalds som en av socialdemokraternas representanter. Laila
            Freivalds ställde sig då bakom följande uttalande: "Det är vår
            uppfattning att om man verkligen vill försvåra insmugglingen av
            narkotika till anstalterna måste kontrollmöjligheterna i samband
            med besök i anstalter, där det förekommer mycket narkotika, skärpas
            påtagligt."
          </note>
          <note>
            Vidare sägs: "Det enda system som härvid ter sig realistiskt
            är att besöksrummen utformas så att den intagne och den besökande
            inte kan ha någon fysisk kontakt med varandra."
          </note>
          <note>
            Precis som Lars-Erik Lövdén ändrat uppfattning vad gäller vad
            som är bäst för unga som begår brott, har även justitieministern
            ändrat uppfattning och vill tydligen inte längre påtagligt skärpa
            kontrollmöjligheterna när det gäller narkotika.
          </note>
          <note>
            Jag menar att svaret inte riktigt redovisade vad som ligger bakom
            socialdemokraternas omtänkande och vad det betyder för t.ex. Fängelseutredningens
            förslag till uppstramning av permissionsreglerna samt för fortsättningen
            av Ungdomsbrottskommitténs arbete när det gäller påföljder för
            unga. Jag vill gärna ha en redovisning av detta.
          </note>
          <note type="speaker">
            Anf. 59 Justitieminister LAILA FREIVALDS (s):
          </note>
          <note>
            Fru talman! Som Gun Hellsvik säger, innebar
          </note>
          <note>
            Fängelseutredningens förslag en rad åtgärder som påtagligt skulle
            skärpa kontrollen av narkotika i fängelse. Det är helt riktigt
            som Gun Hellsvik säger att jag inte hade någon reservation mot
          </note>
          <note>
            Fängelseutredningens olika förslag. Däremot fanns det en annan
            socialdemokratisk ledamot som hade det.
          </note>
          <note>
            Detta är frågor där olika individer kan ha olika uppfattningar.
            Jag som justitieminister har att företräda regeringens politik.
            Jag har att utarbeta de propositionsförslag jag går till riksdagen
            med på det sättet att jag tror mig kunna få stöd för dem i det
            socialdemokratiska partiet. Och inte nog med det, jag försöker
            också utforma mina propositioner på det sättet att jag kan få
            en bred uppslutning kring dem i riksdagen. Jag har alltså att
            ta hänsyn till olika synpunkter som har kommit fram i debatter,
            vid tidigare behandlingar i riksdagen och på annat sätt.
          </note>
          <note>
            Det är med de utgångspunkterna jag utformar de förslag jag har.
          </note>
          <note>
            Vi inom Justitiedepartementet fortsätter att bereda frågan om
            påföljder för ungdomsbrottslingar. De olika uppfattningar som
            Lars-Erik Lövdén kan ha i förhållande till Gun Hellsvik föreslår
            jag att ni fortsätter att diskutera. När jag återkommer med förslag
            när det gäller Ungdomsbrottskommittén i dessa delar kan vi föra
            en principdiskussion om hur socialdemokraterna har velat formulera
            sin uppfattning i en proposition och den eventuellt annorlunda
            uppfattning som Moderata samlingspartiet har.
          </note>
          <note type="speaker">
            Anf. 60 GUN HELLSVIK (m):
          </note>
          <note>
            Fru talman! Av svaret uppfattade jag att det inte bara var Lars-Erik
            Lövdén som hade en annan uppfattning än vad som framkom av
          </note>
          <note>
            Ungdomsbrottskommitténs förslag. I
          </note>
          <note>
            justitieministerns svar sägs: "Jag delar denna tveksamhet."
          </note>
          <note>
            Justitieministern har lämnat ett förslag som avviker från Fängelseutredningens
            förslag. Uppfattade jag justitieministern rätt när jag tyckte
            att justitieministern - om än inte ordagrant, med dock underförstått
            - sade att justitieministern fortfarande anser att Fängelseutredningens
            förslag är det riktiga?
          </note>
          <note>
            Justitieministern talade om att det var möjligheten till majoriteter
            som var avgörande.
          </note>
          <note type="speaker">
            Anf. 61 Justitieminister LAILA FREIVALDS (s):
          </note>
          <note>
            Fru talman! Jag vet inte riktigt vad den här diskussionen är
            ägnad att leda till.
          </note>
          <note>
            Jag sade att Fängelseutredningen hade en rad delvis långtgående
            förslag som påtagligt skärper kontrollen av narkotika i fängelse.
            Flertalet av dessa har nu omsatts i ett förslag i propositionen.
            Jag har naturligtvis den uppfattning som propositionen ger uttryck
            för.
          </note>
          <note>
            Det innebär bl.a. att det finns ett förslag från
          </note>
          <note>
            Fängelseutredningen som inte förs vidare i propositionen. Som
            svar på Gun Hellsviks undran hur jag kunde underlåta att gå fram
            med det förslaget trots att jag inte hade reserverat mig hänvisade
            jag till att det fanns en annan socialdemokrat som hade reserverat
            sig emot förslaget. Det visar alltså att det inom ett och samma
            parti kan finnas olika uppfattningar om delfrågorna i det komplex
            som
          </note>
          <note>
            Fängelseutredningens förslag innebar. Det gäller inte bara Socialdemokraterna.
            Det gäller även andra partier.
          </note>
          <note>
            När regeringen har att lägga fram en proposition måste den utformas
            på ett sådant sätt att man tror sig kunna få ett så brett stöd
            för den i riksdagen som möjligt. Det är inte mina personliga åsikter
            jag för fram, utan regeringens i en bedömning av vad det är möjligt
            att få en bred uppslutning kring.
          </note>
          <note type="speaker">
            Anf. 62 GUN HELLSVIK (m):
          </note>
          <note>
            Fru talman! Förhoppningsvis skulle vi kunna nå enighet med en
            ordentlig diskussion. Låt mig göra en liten jämförelse. Jag är
            övertygad om att justitieministern och jag är helt överens i vårt
            motstånd mot våld, men vi vet båda att lagen accepterar våld i
            vissa fall för att inte göra ont värre.
          </note>
          <note>
            Vi kan ta nödvärnsreglerna som ett exempel på detta.
          </note>
          <note>
            Vi vet också att drunknande kan bli så hysteriska att räddningen
            omintetgörs. Då har i alla fall jag fått lära mig att livräddaren
            bör ge den drunknande en rejäl örfil för att kunna genomföra räddningen.
            För mig är det självfallet humanare att utdela slaget och rädda
            den drunknande än att hänvisa till våldets förnedrande karaktär
            och låta personen drunkna.
          </note>
          <note>
            Med narkotikabrukaren är det som med den drunknande. Det behövs
            åtgärder som annars kan betraktas som inhumana. Här är de humana.
          </note>
          <note type="speaker">
            Anf. 63 Justitieminister LAILA FREIVALDS (s):
          </note>
          <note>
            Fru talman! Jag uppfattade inte att det fanns någon fråga i det
            som Gun Hellsvik nu sade. Därför har jag litet svårt att svara.
            Dessutom är frågetiden så begränsad att den kanske inte lämpar
            sig för alltför djupgående filosofiska resonemang kring dessa
            frågor. Vi kanske kan återkomma till dem i ett lämpligare sammanhang.
          </note>
          <note>
            Överläggningen var härmed avslutad.
          </note>
          <note>
            12 § Svar på frågorna 1994/95:218, 219 och 226
          </note>
          <note>
            om Kungälvs Waldorfseminarium
          </note>
          <note>
            Anf. 64 Utbildningsminister CARL
          </note>
          <note>
            THAM (s):
          </note>
          <note>
            Fru talman! Ewa Larsson, Per Lager och Andreas
          </note>
          <note>
            Carlgren har frågat mig om jag avser att dels skynda på behandlingen
            av ansökan om examensrätt, dels verka för att bidrag snarast utbetalas
            till
          </note>
          <note>
            Waldorfseminariet i Kungälv.
          </note>
          <note>
            Den 22 november i år besvarade jag en fråga med samma innebörd
            från Per Lager. Jag hänvisade då till regeringens beslut den 27
            oktober 1994 att avslå framställningen från Waldorfseminariet
            om bidrag.
          </note>
          <note>
            Jag redogjorde för skälen till att prövningen av examinationsrätt
            tar en viss tid. Jag nämnde att frågan om statliga bidrag till
            verksamheten är en budgetfråga. Mitt svar i dag är det samma,
            nämligen att jag inte avser att nu vidta några åtgärder för att
            ändra regeringens tidigare beslut.
          </note>
          <note type="speaker">
            Anf. 65 EWA LARSSON (mp):
          </note>
          <note>
            Fru talman! Vi står nu inför en utomordentligt allvarlig situation.
            Därför är vi tre frågeställare som skall försöka beveka statsrådets
            hjärta.
          </note>
          <note>
            Det är alltså första gången som en högskola riskerar att försättas
            i konkurs. Konkursförrättare är utsatt - i princip har man gått
            i konkurs. Det gäller en skola vars elever erhåller studiemedel
            och som står under statlig insyn, en skola vars elever får arbete
            direkt efter avslutad utbildning.
          </note>
          <note>
            Jag håller med statsrådet när det gäller svaret på frågan. Examensrätt
            tar viss tid. Visst är det så, och visst är det här med statligt
            bidrag en budgetfråga.
          </note>
          <note>
            Men svaret förra gången innehåll något annat också -
          </note>
          <note>
            det kommer jag ihåg från debatten.
          </note>
          <note>
            Statsrådet höll med om att det har tagit lång tid.
          </note>
          <note>
            Om ett av skälen är att en annan skola under tiden sökt examensrätt,
            t.ex. Kristofferseminariet - det här är alltså en pionjärverksamhet
            - tar det då ännu längre tid? Skall den som sökte först få vänta
            tills alla kommit in med en ansökan?
          </note>
          <note>
            När det är fråga om en pionjärverksamhet måste man vidta speciella
            pionjäråtgärder, som också kan vara av ekonomisk karaktär. Därför
            ber vi nu om att ett överlevnadsbidrag beviljas. Kommunen och
            den lokala arbetsförmedlingen har gått in och hjälpt till. I
          </note>
          <note>
            dagarna har man skickat in en ansökan om överlevnadsbidrag på
            650 000 kr. Det skulle räcka för att konkursförvaltaren skulle
            ge sig till tåls ett tag till.
          </note>
          <note type="speaker">
            Anf. 66 PER LAGER (mp):
          </note>
          <note>
            Fru talman! Visst har jag frågat om detta tidigare.
          </note>
          <note>
            Då hade jag två frågor: dels varför det tar så lång tid innan
            man får reda på om man får examensrätt, dels varför man inte kan
            ge vad ett s.k. överlevnadsbidrag är, nämligen respit, under tiden.
          </note>
          <note>
            Jag skall inte upprepa vad Ewa Larsson har sagt.
          </note>
          <note>
            Det hon sade innehåller kanske de flesta av de argument som vi
            har. Jag vet att man i slutet av förra veckan skickade in en ny
            ansökan om överlevnadsbidrag. Man gör ju det, därför att konkursen
            är ett faktum. Situationen är akut. Här är det alltså fråga om
            att friställa 15 lärare och om att lämna därhän 40 studerande
            med studielån som omedelbart måste betalas tillbaka - att lämna
            dem i ovisshet.
          </note>
          <note>
            Jag är fullständigt övertygad, herr statsråd, om att en fortsättning
            av denna utbildning och ett stöd till den genom de här 650 000
            kronorna är betydligt billigare för samhället än att låta de här
            människorna lämnas därhän. För samhällets skull är det alltså
            enligt min mening en ekonomisk vinst att låta skolan fortsätta.
          </note>
          <note>
            I övrigt skulle jag vilja ställa frågan: Vem tar egentligen ansvar
            för de samhällets följdkostnader som annars blir fallet?
          </note>
          <note type="speaker">
            Anf. 67 ANDREAS CARLGREN (c):
          </note>
          <note>
            Fru talman! Också jag vill tacka för utbildningsministerns svar.
          </note>
          <note>
            Bakgrunden till att jag har engagerat mig i denna fråga är att
            jag tror att den principiellt är mycket viktig. Waldorfskolor
            får stöd på grund av regler som staten har fastställt, och de
            står under Skolverkets tillsyn. För att kunna ge så bra kvalitet
            på undervisningen som förutsätts för godkännande kommer man också
            att behöva lärare med behörighet.
          </note>
          <note>
            Och för att få lärare med behörighet måste dessa ha utbildats,
            vilket sker vid waldorfseminarier som inte får statligt stöd.
          </note>
          <note>
            Denna verksamhet har bedrivits i Kungälv i tio år.
          </note>
          <note>
            Men sedan den startades har spelreglerna ändrats -
          </note>
          <note>
            dvs. spelet startade för länge sedan, men sedan spelet startade
            har reglerna för det ändrats. Nu krävs det examensrätt för att
            kunna få bidrag. Därmed har det skapats ett slags moment 22 för
            de här utbildningarna:
          </note>
          <note>
            För att överleva behöver man statligt bidrag. För att kunna få
            statligt bidrag behöver man examensrätt. För att få examensrätt
            måste man först ta ställning till om utbildning vid annan skola
            kan godkännas. Det kommer att ta så lång tid att den utbildning
            som från början ansökte riskerar att behöva slå igen.
          </note>
          <note>
            Därför menar jag att det här principiellt är mycket viktigt.
            Jag tror också att det är mycket viktigt att Carl
          </note>
          <note>
            Tham engagerar sig när det gäller att skynda på i frågan om examensrätt.
          </note>
          <note>
            Ewa Larsson sade att vi vill beveka utbildningsministerns hjärta.
            Jag är säkert mycket mindre begåvad i det avseendet än vad Ewa
            Larsson är. Men jag hoppas i alla fall att utbildningsministern
            engagerar sig.
          </note>
          <note>
            Anf. 68 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag vill först erinra om att det system med examensrätt
            som vi för närvarande tillämpar infördes under den föregående
            regeringens tid. Där klargjordes mycket tydligt vilka regler som
            skall gälla och vilka kriterier som skall uppfyllas. Hela riksdagen
            har ställt sig bakom dessa principer.
          </note>
          <note>
            Kanslern har i ett särskilt brev till styrelseordföranden vid
            Kungälvsseminariet redogjort för vilka faktorer som spelar in
            här och redovisat att det sedan ansökan från Kungälvsseminariet
            inkom också har inkommit en motsvarande ansökan från
          </note>
          <note>
            Rudolf Steiner-skolan i Järna, som på många sätt är besläktad
            med waldorfskolan. Dessutom gäller det ytterligare ett antal frågor
            om lärarexamen. Det är enligt kanslerns uppfattning, och jag delar
            denna, rimligt att man bedömer detta i dess helhet. Det är ju
            dels fråga om kvaliteten i utbildningen, dels fråga om vad den
            statliga lärarutbildningen kan erbjuda.
          </note>
          <note>
            Frågan om prövning av examensrätt är inte en formfråga utan en
            viktig fråga för utbildningens kvalitet och naturligtvis också
            en viktig fråga med hänsyn tagen till den kapacitet som lärarhögskolorna
            kan ge.
          </note>
          <note>
            Fru talman! Det är egendomligt från
          </note>
          <note>
            Waldorfseminariets sida att sätta i gång en utbildning, när man
            redan från början visste att man inte hade medel i den omfattning
            som krävs för att bedriva verksamheten. Även Kanslersämbetet har
            i sitt brev påpekat att denna hantering inte väcker särskilt mycket
            förtroende.
          </note>
          <note>
            Sedan vill jag påpeka att examensrätt inte automatiskt innebär
            rätt att erhålla statliga bidrag. Det påpekade jag i den förra
            diskussionen som vi hade i den här frågan.
          </note>
          <note>
            Till sist: Det är inte en fråga om mitt hjärta, som är stort
            och varmt, utan det är förvisso fråga om att vi måste ha hög kvalitet
            i högskolan och i utbildningen samt att vi inte på ganska lösa
            grunder kan bevilja pengar för att rädda olika verksamheter från
            konkurser. Jag kan försäkra att statskassan då mycket snart skulle
            sina än mer.
          </note>
          <note type="speaker">
            Anf. 69 EWA LARSSON (mp):
          </note>
          <note>
            Fru talman! Jag delar statsrådets bedömning att vi behöver ha
            en helhetssyn när det gäller prövning av examensrätt och att nuvarande
            system infördes av den föregående regeringen. Där ligger en akilleshäl
            i det här ärendet. Om den föregående regeringen hade varit så
            smart att den, när den lade fram propositionen om att examensrätt
            skulle föregå en ansökan om statsbidrag, gav ett överlevnadsbidrag
            eller statsbidrag fram till dess att propositionen var giltig,
            skulle vi aldrig ha haft det här problemet.
          </note>
          <note>
            Jag menar alltså att felet begicks 1992, när man stod inför faktum
            att få statsbidrag. Vid ett telefonsamtal med Utbildningsdepartementet
            sade man från departementet: Anledningen till att ni inte får
            statsbidrag är inte att vi inte tycker att ni skall ha det, utan
            anledningen är att det kommer en proposition om att examensrätt
            skall föregå en ansökan.
          </note>
          <note type="speaker">
            Anf. 70 ANDREAS CARLGREN (c):
          </note>
          <note>
            Fru talman! Först vill jag säga att det är sant att frågan om
            examensrätt behandlades av den förra regeringen. Men den förra
            regeringen gav också ett överlevnadsbidrag. Det är ju detta som
            Carl Tham säger nej till. Det är konstigt att först hänvisa till
            att det är bra att göra som den förra regeringen och att sedan,
            på den andra punkten, hänvisa till att det är dåligt att göra
            som den förra regeringen.
          </note>
          <note>
            Carl Tham säger att det är konstigt att man har satt i gång verksamheten
            utan att veta om man får pengar.
          </note>
          <note>
            Jag hade utgått från att utbildningsministern inte skulle hänvisa
            till den punkten, eftersom det är så uppenbart - precis som jag
            redan sagt - att spelreglerna ändrades sedan spelet satts i gång.
            Därför kvarstår frågan: Är utbildningsministern beredd att göra
            något för att snabba på handläggningen av frågan om examensrätt?
            Om det inte går därför att den frågan tar tid blir det nödvändigt
            att hitta någon form av överlevnadsbidrag, för annars dör verksamheten.
            Och det kan ju inte vara riktigt!
          </note>
          <note type="speaker">
            Anf. 71 PER LAGER (mp):
          </note>
          <note>
            Fru talman! Vi borde, Carl Tham, vara överens om att skolan inte
            hamnat i den här situationen av egen förskyllan, utan den befinner
            sig i denna situation på grund av den ärendebehandling som man
            utsatts för.
          </note>
          <note>
            Skolan är kanske just ett bevis på hur man planerar väl. Man
            har klarat sig i tio år. Man har presenterat ett väldigt digert
            material och en utbildningsplan för verksamheten. Man är beredd
            på väldigt stora eftergifter och satsar oerhört stort. Nu står
            man alltså inför fait accompli: konkurs. Ingen kommer till hjälp.
          </note>
          <note>
            Trots allt är det så att man ansökte om att få 1,6
          </note>
          <note>
            miljoner kronor i maj. Man har fått hjälp av arbetsförmedling,
            av waldorfskolor, folkuniversitet osv. Nu saknas det 650 000 kr
            för att man skall kunna överleva fram till sommaren och då få
            den examensrätt som vi är absolut säkra på att man får.
          </note>
          <note>
            Anf. 72 Utbildningsminister CARL
          </note>
          <note>
            THAM (s):
          </note>
          <note>
            Fru talman! Med anledning av vad Andreas
          </note>
          <note>
            Carlgren sade är jag angelägen om att framhålla att det vore
            mig främmande att hävda att allt som den tidigare regeringen gjorde
            var bra. En del var bra. En del var mindre bra.
          </note>
          <note>
            I den här specifika frågan var det dock så att den dåvarande
            utbildningsministern den 18 maj 1992
          </note>
          <note>
            klargjorde att man måste ha examensrätt för att över huvud taget
            ifrågakomma för statsbidrag. Jag vill då tillägga att det flera
            gånger tidigare har sagts att examensrätt inte automatiskt är
            samma sak som rätt till statsbidrag. Det gäller även i det här
            fallet.
          </note>
          <note>
            För att undvika alla missförstånd vill jag påpeka att den nu
            sittande regeringen inte avser att lägga fram en särskild proposition
            i det här ärendet under våren.
          </note>
          <note>
            Möjligen kunde man få den föreställningen utifrån vad Ewa Larsson
            sade.
          </note>
          <note>
            Vår, och därmed min, ståndpunkt i den här frågan är helt klar.
            Jag avvaktar det besked som
          </note>
          <note>
            Kanslersämbetet skall ge. Först därefter är jag beredd att ta
            upp frågan om eventuellt statsbidrag till
          </note>
          <note>
            Waldorfskolan i Kungälv.
          </note>
          <note type="speaker">
            Anf. 73 ANDREAS CARLGREN (c):
          </note>
          <note>
            Fru talman! Jag har naturligtvis inga illusioner beträffande
            Carl Thams uppfattning om den tidigare regeringen. Men det är
            inte huvudfrågan nu, utan huvudfrågan gäller fortfarande följande.
          </note>
          <note>
            Om en verksamhet som är en förutsättning för att en skolverksamhet
            skall kunna pågå under
          </note>
          <note>
            Skolverkets tillsyn inte kan få det tillstånd som behövs för
            att man sedan skall kunna få statsbidrag, är då utbildningsministern
            beredd att se till att frågan om examensrätt kan prövas i så god
            tid att verksamheten inte under tiden måste läggas ner? Det är
            den principiella frågan, och den vill Carl Tham inte diskutera
            här i dag. Trots allt är det den som är principiellt avgörande.
            Jag hoppas att Carl Tham inte har sagt sista ordet i den frågan,
            för det vore illa.
          </note>
          <note type="speaker">
            Anf. 74 EWA LARSSON (mp):
          </note>
          <note>
            Fru talman! Jag har stora illusioner om att vi kan komma till
            rätta med det här ärendet. Jag tror dock att
          </note>
          <note>
            Carl Tham och jag pratar förbi varandra. Jag har inte sagt att
            regeringen skall komma med en proposition nu, utan jag sade att
            misstaget begicks 1992 när seminariet i Kungälv stod vid målet
            att få statsbidrag.
          </note>
          <note>
            Ärendet var framskrivet. Det var klart och alla parter var efter
            en lång handläggningstid, över ett år, överens om att skolan skulle
            ha statsbidrag. Men då,
          </note>
          <note>
            1992, får man avslag, med motiveringen via telefonsamtal att
            det skall komma en proposition där man kräver: först examensrätt,
            sedan ansökan om statsbidrag. Det var då som felet begicks.
          </note>
          <note>
            Jag tycker att vår nuvarande utbildningsminister kan rätta till
            där den förre utbildningsministern gjorde fel just för den här
            fantastiska verksamhetens skull.
          </note>
          <note>
            Den är en pedagogisk impuls för alla. Naturligtvis måste helhetssyn
            och kvalitet vägas in i bedömningen av examensrätt. Men ett överlevnadsbidrag
            nu behövs!
          </note>
          <note type="speaker">
            Anf. 75 PER LAGER (mp):
          </note>
          <note>
            Fru talman! Vi får, Carl Tham, helt enkelt inte lämna det här
            seminariet i sticket nu. Man har hållit på mycket länge, och man
            har gjort så mycket gott för det svenska samhället och utbildat
            så många goda lärare att vi nu inte får se till att man faller
            ur för att sedan inte kunna återuppta sin verksamhet på grund
            av att det behövs 650 000 kr. Det måste statsmakterna kunna ställa
            upp med.
          </note>
          <note>
            Anf. 76 Utbildningsminister CARL
          </note>
          <note>
            THAM (s):
          </note>
          <note>
            Fru talman! Vi borde kunna vara överens om att det faktiskt är
            en mycket rimlig princip att först ta ställning till om en viss
            skola skall ha examensrätt eller inte för att sedan ta ställning
            till frågan om statsbidrag. Det motsatta vore en konstig ordning.
            Här måste jag verkligen uppträda till den gamla regeringens försvar.
            Det var en fullständigt rimlig princip som man införde: först
            beslut om examensrätt, sedan ställningstagande till frågan om
            eventuellt statsbidrag. Annars kunde vi ju hamna i en situation
            där vi gav statsbidrag till en skola som inte har examensrätt.
            Det kan inte vara rimligt.
          </note>
          <note>
            Som svar på Andreas Carlgrens fråga vill jag påpeka att det förhållandet
            att det finns waldorfskolor inte säger någonting om att man absolut
            måste bedriva utbildning av lärare i särskilda waldorfseminarier.
            Också den statliga lärarhögskolan kan utbilda lärare för waldorfskolor.
            Den hopkoppling mellan det ena och det andra som Andreas Carlgren
            förutsätter finns alltså nödvändigtvis inte.
          </note>
          <note type="speaker">
            Anf. 77 EWA LARSSON (mp):
          </note>
          <note>
            Fru talman! Jag har själv en 20-
          </note>
          <note>
            poängswaldorflärarutbildning från Lärarhögskolan i samarbete
            med Kristofferseminariet. Jag vet därför att lärarhögskolor kan
            ta sådan uppdragsutbildning. Men de kan inte ge egen utbildning,
            därför att de inte har en sådan kompetens. De har heller inte
            kompetens att ge waldorflärare examen.
          </note>
          <note>
            Det är möjligt att man kanske om tio år kan utveckla en sådan
            kompetens på de ordinarie lärarhögskolorna. Den möjligheten finns
            alltså inte i dag. Däremot finns det ett skriande behov av waldorflärare
            med hög kompetens.
          </note>
          <note>
            Jag tycker också att det är rimligt att söka examensrätt innan
            man söker statsbidrag. Problemet är att den regeln inte gällde
            när Kungälvsseminariet var framme vid målet 1992, utan den regeln
            började gälla först 1993. Man hamnade mellan två stolar, men har
            trots detta klarat ekonomin fram till nu. Jag tycker att det måste
            anses vara en bragd att klara ekonomin under en så här pinsamt
            lång handläggningstid.
          </note>
          <note>
            Den speciella situation som har uppstått måste leda till att
            överlevnadsbidrag betalas ut.
          </note>
          <note type="speaker">
            Anf. 78 ANDREAS CARLGREN (c):
          </note>
          <note>
            Fru talman! Till sist vill jag säga att jag tycker att den här
            debatten har visat att ingenting talar emot att det här är en
            verksamhet som startades för länge sedan och att det har införts
            nya regler sedan verksamheten startade.
          </note>
          <note>
            Utbildningsministern har sagt att det är konstigt att man fortsätter
            verksamheten när man inte vet om man får bidrag eller inte - men
            verksamheten hade ju redan startat. Det är ett uttalande som är
            upprörande.
          </note>
          <note>
            Det är tur att utbildningsministern inte har kommit tillbaka
            till det.
          </note>
          <note>
            Vidare menar jag att det är nödvändigt att skynda på. Jag delar
            uppfattningen att man skall ha examensrätt för att få regelbundna
            statliga bidrag.
          </note>
          <note>
            Men då måste man skynda på när det gäller frågan om examensrätt.
            Utbildningsministern har inte här i dag sagt att han vill göra
            det. Jag hoppas att han ändrar sig på den punkten - om inte vore
            det också upprörande.
          </note>
          <note>
            En nödlösning är självklart ett överlevnadsbidrag.
          </note>
          <note>
            Men det är ingen bra lösning. Det är dock en nödlösning när spelreglerna
            ändrats sedan spelet, dvs.
          </note>
          <note>
            verksamheten, startade.
          </note>
          <note type="speaker">
            Anf. 79 PER LAGER (mp):
          </note>
          <note>
            Fru talman! Till sist: Carl Tham, hur skall ett sådant här seminarium
            överleva en sådan här situation? Har Carl Tham någon uppfattning
            om det?
          </note>
          <note>
            Det är trots allt en betydelsefull utbildning som sker vid Kungälvs
            Waldorfsseminarium.
          </note>
          <note>
            Anf. 80 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag vill först påminna om att de s.k.
          </note>
          <note>
            spelreglerna ändrades våren 1992. Jag vill också påminna om att
            vad jag sade var att kanslern i sitt brev till styrelseordföranden
            vid Waldorfseminariet hade påpekat att det är förvånande att
          </note>
          <note>
            Waldorfseminariets ekonomiska planering bedrivs så att medlen
            räcker endast ett par månader av läsåret.
          </note>
          <note>
            Det påpekas också i brevet: Även om
          </note>
          <note>
            Kanslersämbetet skulle tillstyrka examensrätt visste ni
          </note>
          <note>
            - alltså Waldorfseminariet - inte om statsbidrag skulle utgå,
            eftersom någon automatik därvidlag inte finns.
          </note>
          <note>
            Jag delar kanslerns uppfattning på den punkten.
          </note>
          <note>
            Svaret på denna fråga har jag egentligen redan givit. Jag har
            inte för avsikt att föreslå att regeringen skall ge något särskilt
            nytt bidrag till
          </note>
          <note>
            Waldorfseminariet, utan jag kommer att avvakta den utredning
            om kompetensen och examinationsrätten som Kanslersämbetet för
            närvarande är sysselsatt med. Jag är övertygad om att man på Kanslersämbetet
            bedriver det arbetet med största möjliga skyndsamhet.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1994/95:227 om gemensam anslagsform för högre
            utbildning och forskning
          </note>
          <note>
            Anf. 81 Utbildningsminister CARL
          </note>
          <note>
            THAM (s):
          </note>
          <note>
            Fru talman! Anders Carlgren har frågat mig om jag kommer att
            låta utreda frågan om gemensam anslagsform för den högre utbildningen
            och forskningen.
          </note>
          <note>
            Frågan om gemensam anslagsform för den högre utbildningen och
            forskningen berör principiellt viktiga frågor om styrningen av
            olika verksamheter. Den är tekniskt ganska komplicerad, och konsekvenserna
            av olika lösningar måste studeras ingående innan det är möjligt
            att ta ställning till en eventuell gemensam anslagsform.
          </note>
          <note>
            Tidigare har detta uppdrag delvis legat på den s.k.
          </note>
          <note>
            Resursberedningen, som kommer att avsluta sitt arbete under våren
            1995. Jag har tänkt mig att den fortsatta beredningen av denna
            fråga skall genomföras antingen inom Utbildningsdepartementet
            eller inom den nya centrala myndighet som jag avser om möjligt
            skall börja sin verksamhet den 1 juli 1995. Jag räknar också med
            att den särskilda utredningen om uppföljning av 1993 års universitets-
            och högskolereform (RUT 93) kommer att ge värdefulla synpunkter
            i frågan.
          </note>
          <note type="speaker">
            Anf. 82 ANDREAS CARLGREN (c):
          </note>
          <note>
            Fru talman! Jag vill tacka utbildningsministern för svaret på
            min fråga. Bakgrunden är den att vi från
          </note>
          <note>
            Centerns sida ser det som mycket viktigt att utveckla forskningen
            vid de mindre och medelstora högskolorna. I det nya systemet för
            att fördela resurser till högskolorna har det inrättats ett särskilt
            fakultetsanslag för de universitet och högskolor som har fasta
            forskningsresurser. Den förra regeringen gjorde det möjligt för
            mindre och medelstora högskolor som tidigare inte haft fasta forskningsresurser
            att få del av detta anslag, men deras ansökan måste fortfarande
            behandlas av fakultetsnämnderna på de universitet och högskolor
            som har fått tillgång till dessa pengar. Det betyder att de mindre
            och medelstora högskolorna fortfarande är i en beroendeställning
            som vi vill få avskaffad. Det var därför som vi försökte få till
            stånd ett uppdrag till
          </note>
          <note>
            Resursberedningen att utreda "en mer gemensam anslagsform för
            den grundläggande högre utbildningen och forskningen", vilket
            också lyckades.
          </note>
          <note>
            Carl Tham har gjort flera positiva uttalanden om de mindre och
            medelstora högskolorna, och jag tycker att också dagens svar är
            ett tecken på att han vill gå vidare på detta område. Min fråga
            är hur snabbt Carl
          </note>
          <note>
            Tham vill gå fram på denna punkt. Svaret antyder att verksamheten
            skulle kunna börja någon gång under det andra halvåret, och därefter
            kommer det att dröja ytterligare någon tid. De ursprungliga direktiven
            gavs redan hösten 1992. Det har sedan dess förflutit en lång tid.
            Är Carl Tham på denna punkt beredd att göra någonting för att
            arbetet skall bedrivas skyndsamt?
          </note>
          <note>
            Anf. 83 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag vill först säga att
          </note>
          <note>
            Resursberedningen har sysslat med väsentligen andra frågor och
            nu kommer att slutföra detta arbete. Den har inte närmare gått
            in på denna fråga. Dess arbete har pågått en viss tid.
          </note>
          <note>
            Jag anser att frågan är viktig, men det finns uppgifter som pekar
            i litet olika riktningar. Som jag sade i mitt svar är frågan tekniskt
            ganska komplicerad och behöver därför studeras noga. Jag är naturligtvis
            angelägen om att man så småningom skall komma fram till ett hållbart
            system. Det system som man nu har är tämligen nytt, och man måste
            skaffa sig vissa erfarenheter.
          </note>
          <note>
            Det kommer inte något förslag i denna fråga i den budget som
            kommer att presenteras för riksdagen i januari. Däremot avser
            jag att - jag avslöjar nu inga hemligheter, eftersom jag redan
            tidigare har sagt detta
          </note>
          <note>
            - föreslå vissa åtgärder för att underlätta för de mindre och
            medelstora högskolorna att skaffa sig förstärkta forskningsresurser.
            Denna fråga kommer dock att behandlas i ett annat sammanhang,
            på det sätt som jag angav i mitt förra svar.
          </note>
          <note type="speaker">
            Anf. 84 ANDREAS CARLGREN (c):
          </note>
          <note>
            Fru talman! Det är sant, som utbildningsministern säger, att
            Resursberedningen inte i första hand har sysslat med denna fråga.
            Jag tror att bakgrunden till det är att en del av universiteten
            och de större högskolorna har mindre intresse av att driva denna
            fråga. Det är en fråga som framför allt ligger i de mindre och
            medelstora högskolornas intresse. Det är också därför som utbildningsministerns
            stöd för att driva denna fråga är så viktigt, och det är bakgrunden
            till min fråga.
          </note>
          <note>
            Jag uppfattade Carl Tham så att om inte denna fråga leder fram
            till förslag, kommer Carl Tham att framföra andra förslag för
            att stödja de mindre och medelstora högskolornas forskningsarbete.
            Jag vill fråga om jag uppfattade Carl Tham korrekt på den punkten.
          </note>
          <note>
            Anf. 85 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag har redan tidigare här i kammaren redovisat min
            positiva inställning till de mindre och medelstora högskolorna
            liksom även till tanken att de stegvis och efter prövning av Kanslersämbetet
            skall kunna ges möjlighet att skaffa sig fasta forskningsresurser.
            Jag är inte nu beredd att gå in på frågan om hur resurstilldelningssystemet
            skall utformas i framtiden. Vad beträffar konkreta förslag måste
            jag hänvisa till den budget som kommer att presenteras för riksdagen
            i januari 1995.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1994/95:211 om skolmaten
          </note>
          <note type="speaker">
            Anf. 86 Statsrådet YLVA JOHANSSON (s):
          </note>
          <note>
            Fru talman! Sten Andersson har frågat vilka åtgärder jag är beredd
            att medverka till för att bevara den svenska matkulturen.
          </note>
          <note>
            Vi lever i en alltmer internationaliserad värld.
          </note>
          <note>
            Människor, varor, tjänster och kapital rör sig allt friare, såväl
            mellan europeiska länder som mellan kontinenter. Jag är övertygad
            om att det är i möten mellan olika folk och kulturer som vi människor
            utvecklas och berikas.
          </note>
          <note>
            Mat utgör en viktig del av olika kulturmöten. Vi har sedan urminnes
            tider lånat in maträtter, kryddor osv. Det här ömsesidiga utbytet
            gör det emellertid svårt att säga att någon svensk matkultur en
            gång för alla är given.
          </note>
          <note>
            Bakgrunden till Sten Anderssons fråga är ett specifikt fall i
            Landskrona kommun. Frågeställaren tycks vara litet dåligt informerad.
            Enligt skolchefen i
          </note>
          <note>
            Landskrona serveras fläskkött regelbundet på skolornas matbespisningar.
            Några exempel på det som man serverar på Landskronas skolor är
            ärtsoppa med fläsktärningar, bruna bönor med fläsk, fläskpannkaka,
            rotmos och fläskkorv, köttbullar.
          </note>
          <note>
            I Landskrona, precis som på många andra ställen, finns möjlighet
            att välja olika rätter, på grundval av etiska, religiösa eller
            hälsomässiga skäl. Denna valfrihet och hänsyn till olikheter tycker
            jag är värdefull.
          </note>
          <note>
            Jag vill påpeka att skolmåltidsverksamheten helt och hållet är
            en kommunal fråga. Det innebär att bl.a.
          </note>
          <note>
            val av skolmat ingår i kommunens ansvar.
          </note>
          <note>
            I de fastställda kursplanerna, t.ex. i ämnet hemkunskap, finns
            dock angivet att mat och matvanor, samvaro och vardagsetik är
            viktiga delar av vårt kulturarv. Matkulturen och umgängesformernas
            betydelse kan belysas ur internationellt och historiskt perspektiv
            för att på så sätt bidra till en ökad förståelse över kulturgränser.
          </note>
          <note type="speaker">
            Anf. 87 STEN ANDERSSON (m):
          </note>
          <note>
            Fru talman! Jag tackar för svaret. Vad göras skall är redan gjort,
            sade redan Karl XI. Det problem som låg bakom denna fråga är åtgärdat
            och finns inte längre, men vem som missförstod vad kunde vi kanske
            ha en särskild debatt om. Det gällde ett konkret och aktuellt
            fall, och den som informerat statsrådet i någon annan riktning
            är nog inte helt klar över vad som har hänt.
          </note>
          <note>
            Det är klart, fru talman, att ingen skall tvingas äta sådant
            som är förbjudet enligt religion eller sed, men man skall inte
            heller tvinga en majoritet att acceptera vad en minoritet anser.
            Jag hoppas att denna typ av frågor aldrig skall behöva aktualiseras
            i Sveriges riksdag. Detta är ett skolexempel på hur man kan skapa
            främlingsfientlighet där det inte finns någon sådan. Låt oss hoppas
            att detta var både första och sista gången som en sådan här fråga
            behövde aktualiseras här i kammaren.
          </note>
          <note type="speaker">
            Anf. 88 Statsrådet YLVA JOHANSSON (s):
          </note>
          <note>
            Fru talman! Också jag hoppas att detta är sista gången som denna
            fråga aktualiseras. Självfallet går det inte till så i skolorna
            att man tvingar en majoritet av eleverna att äta mat som på något
            sätt är olämplig.
          </note>
          <note>
            Tvärtom tar skolorna sitt ansvar när det gäller skolmaten och
            visar en flexibilitet när det gäller att tillmötesgå önskemål
            från olika elever, och det tycker jag är värdefullt.
          </note>
          <note type="speaker">
            Anf. 89 STEN ANDERSSON (m):
          </note>
          <note>
            Fru talman! Flexibilitet gentemot vem? I det här fallet var det
            definitivt inte mot majoriteten, som inte fick lov att bli serverad
            den mat man var van vid sedan lång tid tillbaka. Det är detta
            jag vill poängtera.
          </note>
          <note>
            Kom inte och påstå att detta var något missförstånd.
          </note>
          <note>
            Här begicks ett misstag. Man har bett om ursäkt.
          </note>
          <note>
            Saken är ur världen. Jag hoppas att detta inte återigen kommer
            att bli aktuellt.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.01 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            15 § Svar på fråga 1994/95:180 om utvärdering av psykiatrisk
            vård och behandling
          </note>
          <note type="speaker">
            Anf. 90 Socialminister INGELA THALÉN (s):
          </note>
          <note>
            Fru talman! Barbro Westerholm har frågat mig vilka åtgärder regeringen
            har vidtagit för att verkställa riksdagens beslut om att genomföra
            en översyn och analys av innehåll och kvalitet i den psykiatriska
            vården.
          </note>
          <note>
            Inom socialdepartementet pågår arbete med att formulera ett uppdrag
            till Socialstyrelsen om en nationell översyn av innehåll och kvalitet
            i den psykiatriska vården. Enligt nuvarande planering kommer regeringen
            att fatta beslut om uppdraget inom kort. Jag vill dock inte föregripa
            regeringens ställningstagande.
          </note>
          <note>
            Jag vill också erinra om att Statens beredning för utvärdering
            av medicinsk metodik (SBU) genom riksdagens beslut om psykiskt
            stördas villkor har fått i uppdrag att utvärdera psykiatriska
            behandlingsmetoder utifrån ett social-psykiatriskt perspektiv.
            För detta ändamål skall SBU under en treårsperiod tillföras sammanlagt
            15 miljoner kronor.
          </note>
          <note type="speaker">
            Anf. 91 BARBRO WESTERHOLM (fp):
          </note>
          <note>
            Fru talman! Jag får tacka socialministern för svaret.
          </note>
          <note>
            Det är viktigt att värderingen kommer i gång så snart som möjligt.
            Apoteksbolagets försäljning av psykofarmaka för 1993 visar på
            en varierad användning över landet. I Göteborg-Bohuslän försäljs
            dubbelt så många definierade dygnsdoser per tusen invånare och
            dag av lugnande medel som i
          </note>
          <note>
            Stockholm. För sömnmedel är försäljningen 25 %
          </note>
          <note>
            högre i Göteborg-Bohuslän än i Stockholm. Det säljs dubbelt så
            mycket medel mot depression. Det är betydligt vanligare med elchocker
            i Göteborg-
          </note>
          <note>
            Bohuslän. Mer litium används mot mano-depressiva sjukdomar, osv.
          </note>
          <note>
            Detta kan inte enbart förklaras med att man i
          </note>
          <note>
            Göteborg-Bohuslänområdet har mer hälsoproblem än i Stockholm.
            Det måste bero på en variation i behandlingsrutiner. Då är det
            väsentligt att analysera vilka behandlingsrutiner som leder till
            bäst resultat för patienterna.
          </note>
          <note>
            Psykiatriutredningen tog upp frågan med SBU att man skulle ges
            ett huvudansvar för en flervetenskaplig utvärdering av metoderna.
          </note>
          <note>
            Det är tillfredsställande att SBU får medel och att det skall
            göras en bredare översyn. Jag är övertygad om att det är väl använda
            pengar, både utifrån en mänsklig och en hälsoekonomisk utgångspunkt.
          </note>
          <note type="speaker">
            Anf. 92 Socialminister INGELA THALÉN (s):
          </note>
          <note>
            Fru talman! SBU:s arbete är utomordentligt viktigt. Det har också
            riksdagen uttalat genom att sätta av pengar. Men det hela handlar
            också om
          </note>
          <note>
            Socialstyrelsens uppdrag att göra den nationella översynen och
            analysen.
          </note>
          <note>
            Förutom de rutiner som kan variera, handlar det ibland också
            om skilda synsätt och behandlingsideologier. Det finns väl anledning
            att också titta på den typen av frågor. Syftet med översynen bör
            vara att ta fram riktlinjer för hur innehållet i den psykiatriska
            vården bör utvecklas, men också att föra ett samtal så att det
            blir en ökad samsyn när det gäller kriterier för kvalitet inom
            den psykiatriska vården. Egentligen är det fråga om att besvara
            frågan om vad det är som kännetecknar god psykiatrisk vård. Vi
            räknar med att arbetet skall vara färdigt i mars 1997. Det finns
            ju utrymme för att föra dessa resonemang, men också att under
            tiden - som oftast när den här typen av utvärderingar pågår -
          </note>
          <note>
            påverka samtidigt som översynen görs. Det är inte minst viktigt
            i det offentliga samtalet kring denna typ av frågor.
          </note>
          <note type="speaker">
            Anf. 93 BARBRO WESTERHOLM (fp):
          </note>
          <note>
            Fru talman! Det finns konflikter mellan olika yrkesutövare och
            inom yrkesgrupper. Jag tror att det inte minst för patienternas
            skull är viktigt att komma fram till vilka insatser som är de
            bästa i olika sammanhang. Jag tror också att man i detta utredningsarbete
            skall inbegripa det läkemedelsepidemiologiska nätverk som skall
            inrättas den 1 januari. Jag hoppas och tror att de skall ta sig
            an problemen med förskrivning av beroendeframkallande läkemedel.
            Det ingår i arbetet med att få ett samarbete mellan Socialstyrelse,
            SBU
          </note>
          <note>
            och nätverket.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1994/95:188 om tandvårdsersättningen
          </note>
          <note type="speaker">
            Anf. 94 Socialminister INGELA THALÉN (s):
          </note>
          <note>
            Fru talman! Karin Olsson har frågat mig om det finns några planer
            på att utöka gruppen patienter som är berättigad till helt avgiftsfri
            tandvård på grund av olika medicinska skäl. Frågan ställs mot
            bakgrund av att patienternas andel av behandlingskostnaderna för
            tandvård har ökat under de senaste åren även med nuvarande högkostnadsskydd
            och att det finns grupper som drabbas extra hårt av detta. Enligt
            Karin Olsson finns det andra grupper än t.ex. epileptiker och
            muntorra vars sjukdom orsakar den enskilde mycket höga tandvårdskostnader.
            Som exempel härpå anger
          </note>
          <note>
            Karin Olsson personer som drabbats av någon reumatisk sjukdom.
          </note>
          <note>
            I enlighet med riksdagens beslut har åtgärder vidtagits för att
            minska försäkringens kostnader för vuxentandvård med hänsyn till
            det ansträngda statsfinansiella läget. Detta har medfört att även
            personer som behöver extra stora tandvårdsinsatser som ett led
            i en sjukdomsbehandling fått ökade kostnader för tandvård.
          </note>
          <note>
            Regeringen har för avsikt att fortsätta arbetet med att reformera
            tandvårdsförsäkringen på grundval av den riskdagsbehandling som
            förevarit i frågan under innevarande år. Vid utformningen av det
            förändrade ersättningssystemet kommer särskild uppmärksamhet att
            ägnas åt de grupper av patienter som har ökade tandvårdsbehov
            till följd av sjukdom eller funktionshinder. Jag är dock inte
            beredd att nu föregripa det arbete som pågår inom
          </note>
          <note>
            Socialdepartementet med detta. Inriktningen är att en proposition
            skall kunna föreläggas riksdagen före sommaren 1995.
          </note>
          <note type="speaker">
            Anf. 95 KARIN OLSSON (s):
          </note>
          <note>
            Fru talman! Jag ber att få tacka socialministern för ett bra
            svar.
          </note>
          <note>
            Även om ökningen utgifterna för tandvården har varit kraftigare
            under den senaste perioden än vad tandvårdstaxans arvodesnivå
            skulle motivera, finns det anledning att uppmärksamma särskilt
            utsatta grupper.
          </note>
          <note>
            Jag är väl medveten om att det statsfinansiella läget är svårt.
            Men jag tror faktiskt att man med hjälp av en reformerad tandvårdsförsäkring
            kan bevaka sådana grupper och deras specifika problem. Jag tror
            att det går att omfördela pengar från andra grupper till dessa
            grupper med problem. Det finns personer med vissa reumatiska sjukdomar
            och vars käkben förstörs och därmed tänderna förslits. De måste
            kontinuerligt bygga upp tänderna för att bettet över huvud taget
            skall fungera. För de grupperna är detta en angelägen fråga.
          </note>
          <note>
            Jag är därför glad över det svar jag har fått. Det visar på att
            även om jag inte har fått ett löfte i dag finns det ett intresse
            att se över dessa gruppers problem. Jag lovar att jag med stort
            intresse skall följa utredningen.
          </note>
          <note type="speaker">
            Anf. 96 Socialminister INGELA THALÉN (s):
          </note>
          <note>
            Fru talman! Det är just mot bakgrund av det Karin
          </note>
          <note>
            Olsson tog upp som det är så viktigt att fortsätta arbetet med
            att reformera tandvårdsförsäkringen. Det är för att ge utrymme
            att se över dessa grupper. Jag vill inte nu gå in på någon speciell
            sjukdom eller något speciellt funktionshinder. Men det är utan
            tvivel det som Karin Olsson pekar på som är väsentligt att ha
            som en av de viktiga utgångspunkterna när man ser över den långsiktiga
            utformningen av en bra tandvårdsförsäkring.
          </note>
          <note>
            Det är oundvikligt att effekterna kommer att bli sådana att man
            måste omfördela resurser mellan människor som har större förmåga
            att betala och hantera sina tandvårdskostnader och människor som
            t.ex. på grund av sjukdom behöver extra mycket stöd.
          </note>
          <note type="speaker">
            Anf. 97 KARIN OLSSON (s):
          </note>
          <note>
            Fru talman! Det handlar naturligtvis om en omfördelning, och
            jag tror att den är nödvändig, med tanke på att kostnaderna för
            de grupper som drabbas alldeles speciellt är mycket höga. Jag
            tror inte heller att man i dag kan säga att det gäller en viss
            sjukdom, även om det i försäkringskassans normer redan innefattas
            vissa sjukdomar. Jag tror att det är bättre att man tittar på
            de grupper som drabbas exceptionellt mycket av det här. Därför
            tycker jag att det är ett bra svar jag har fått.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1994/95:192 om Västerleden och Österleden
          </note>
          <note type="speaker">
            Anf. 98 Kommunikationsminister INES UUSMANN (s):
          </note>
          <note>
            Fru talman! Andreas Carlgren har frågat Mona
          </note>
          <note>
            Sahlin vilka åtgärder hon avser att vidta för att överenskommelsen
            om byggandet av Västerleden och
          </note>
          <note>
            Österleden skall rivas upp.
          </note>
          <note>
            Eftersom ansvaret i regeringen är så fördelat att det är jag
            som ansvarar för vägfrågor kommer jag att besvara Andreas Carlgrens
            fråga.
          </note>
          <note>
            Västerleden och Österleden ingår båda i
          </note>
          <note>
            Dennisöverenskommelsen. Överenskommelsen har behandlats av 19
            av länets kommuner i samband med redovisningen till länsstyrelsen
            enligt 6 kap. 2 § lagen om hushållning med naturresurser. Länsstyrelsens
            samlade bedömning från kommunernas redovisning var att Dennisöverenskommelsens
            principiella innebörd har stort stöd i kommunerna.
          </note>
          <note>
            Dennisöverenskommelsen är en helhetslösning, där de olika delarna
            i överenskommelsen kompletterar varandra i syfte att skapa en
            bättre trafiklösning för
          </note>
          <note>
            Stockholmsregionen. Österleden och Västerleden spelar därför
            en viktig roll i ett framtida trafiksystem i
          </note>
          <note>
            Stockholm. Jag är därför inte beredd att vidta någon åtgärd som
            innebär att Dennisöverenskommelsen rivs upp. Jag förutsätter även
            att andra parter i uppgörelsen agerar på ett sådant sätt att uppgörelsen
            kan fullföljas.
          </note>
          <note>
            Det gäller inte minst kommunerna, som har en nyckelroll i planeringsprocessen.
          </note>
          <note>
            Som jag tidigare meddelat Andreas Carlgren, innehåller Dennisöverenskommelsen
            en kontrollstation år 1996. Jag menar allvar med den kontrollstationen.
            Inför denna kontrollstation måste underlag tas fram för beslut
            om
          </note>
          <note>
            Dennisöverenskommelsens fortsatta genomförande.
          </note>
          <note>
            Utbyggnaden av såväl Österleden som Västerleden kommer då att
            bli föremål för granskning. Jag kan inte nu föregripa denna granskning.
          </note>
          <note type="speaker">
            Anf. 99 ANDREAS CARLGREN (c):
          </note>
          <note>
            Fru talman! Jag vill tacka Ines Uusmann för svaret på min fråga.
          </note>
          <note>
            Bakgrunden är de uttalanden som Mona Sahlin gjorde i valrörelsen.
            Jag utgår från, som jag säger i frågan, att ledande politiker
            inte bara ger valfläsk utan också menar allvar.
          </note>
          <note>
            Jag hade i torsdags tillfälle att diskutera det här med Mona
            Sahlin i kammaren, och då framkom att vice statsministern inte
            kommer att sörja om miljöprövningen stoppar Österleden och Västerleden.
          </note>
          <note>
            Förra tisdagen diskuterade Ines Uusmann och jag det faktum att
            hundratals miljoner rullar i väg för förberedelser av Österleden
            och Västerleden, utan att man vet om lederna verkligen skall byggas.
          </note>
          <note>
            Kommunikationsministern sade att hon ingenting kan göra och ingenting
            vill göra för att ändra på det.
          </note>
          <note>
            Det betyder att vice statsministern i Ines
          </note>
          <note>
            Uusmanns regering inte sörjer om hundratals miljoner rullar i
            väg, trots att de inte kommer till användning, medan kommunikationsministern
            i samma regering inte vill göra någonting åt det.
          </note>
          <note>
            I dag bekräftar Ines Uusmann att hon inte är beredd att göra
            någonting som innebär att
          </note>
          <note>
            Dennisöverenskommelsen rivs upp. Hon förutsätter även att andra
            parter i uppgörelsen agerar på ett sådant sätt att uppgörelsen
            kan fullföljas.
          </note>
          <note>
            Vi får senare i dag anledning att återkomma när det gäller biltullarna,
            därför att redan där har Ines
          </note>
          <note>
            Uusmann gjort uttalanden som förutsätter att man ändrar grundvalarna
            för Dennisöverenskommelsen.
          </note>
          <note>
            När det gäller Västerleden och Österleden konstaterar jag att
            regeringen bara vill fortsätta, men kontrollstationen menar man
            allvar med.
          </note>
          <note>
            Ines Uusmann säger att hon vill tidigarelägga kontrollstationen,
            och då är frågan fortfarande: Blir det så?
          </note>
          <note>
            Vice statsministern kommer inte att sörja om lederna inte byggs.
            Kommer kommunikationsministern att sörja?
          </note>
          <note>
            Anf. 100 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Dennisuppgörelsen är det första allvarliga försöket
            på flera årtionden att ta ett helhetsgrepp på trafikproblemen
            i
          </note>
          <note>
            Stockholmsregionen. Det har varit en ambition från samtliga inblandade
            parter att få ett kollektivtrafiksystem men också ett vägsystem
            som fungerar för hela regionen. Det handlar om miljöfrågor och
            om mera rättvisa utvecklingsmöjligheter för hela regionen.
          </note>
          <note>
            Det här förutsätter i hög grad kompromisser mellan alla inblandade
            parter, och det finns delar i de kompromisserna som man kan tycka
            sämre eller bättre om. Nu handlar det om att vi skall hålla ihop
            regionen. Det skall de som representerar regionen göra, och det
            är samtliga kommuner, landstinget och länsstyrelsen.
          </note>
          <note>
            Det handlar också om vårt ansvar för att följa de beslut som
            riksdagen har fattat. Riksdagen har fattat beslut om garantilånemöjligheter
            för projektering av dessa leder. Jag fullföljer det, och jag fullföljer
            också att jag tar kontrollstationen på mycket stort allvar.
          </note>
          <note type="speaker">
            Anf. 101 ANDREAS CARLGREN (c):
          </note>
          <note>
            Fru talman! Jag tycker att det är bra att kommunikationsministern
            säger att hon skall ta kontrollstationen på allvar. Jag menar
            att det är så mycket som händer som betyder att man måste ifrågasätta
            om det verkligen är så allvarligt menat.
          </note>
          <note>
            Det är bra att det sägs, men min fråga är ändå: Vad vill kommunikationsministern
            göra för att tidigarelägga kontrollstationen?
          </note>
          <note>
            Den andra frågan är en följd av det som står i svaret: Kommer
            kommunikationsministern att sörja lika mycket som vice statsministern
            om
          </note>
          <note>
            Dennislederna, Österleden och Västerleden, inte byggs?
          </note>
          <note>
            Anf. 102 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag kommer inte att uttala några åsikter om vem som
            skall sörja om olika leder byggs eller inte. Det viktiga är att
            helhetslösningar får komma till stånd. Jag är, lika väl som Andreas
          </note>
          <note>
            Carlgren, medveten om de problem som de stora lederna för med
            sig - vi har inte delade uppfattningar om den saken. Samtidigt
            är det viktigt att komma ihåg, att om det inte blir några förbifarter
            eller leder kommer vi också att ha bilarna på Skeppsbron och på
          </note>
          <note>
            Kungsholms strand.
          </note>
          <note>
            Det handlar mycket om att säga nej till olika leder, men diskussionen
            handlar litet om vad man konstruktivt kan göra i stället. Den
            diskussionen skulle jag vilja höra litet mera av.
          </note>
          <note type="speaker">
            Anf. 103 ANDREAS CARLGREN (c):
          </note>
          <note>
            Fru talman! Vi kommer senare i dag att diskutera biltullarna,
            och det är en av de viktiga åtgärderna för att minska innerstadstrafiken.
            Vi är helt överens om behovet av att minska innerstadstrafiken.
            Däremot menar jag att lederna är en dålig lösning på det problemet
            - det visar alla underlagssiffror.
          </note>
          <note>
            Är det inte lika bra att erkänna att ni har olika uppgifter i
            regeringen? Kommunikationsministern har uppgiften att stå i kammaren
            och försäkra att
          </note>
          <note>
            Dennisuppgörelsen skall bli av, därför att ni har en uppgörelse
            med andra partier om det. Mona Sahlin tillhör mera försäljningsavdelningen
            i regeringen, och hon måste vinna de väljare som skall lockas
            av att lederna egentligen inte kommer att byggas. Man har
          </note>
          <note>
            Mona Sahlins ord på att hon inte kommer att sörja om lederna
            inte byggs. Med det vinner ni röster, och därmed kan ni genomföra
            Dennisuppgörelsen precis som det var tänkt från början. Visst
            är det så?
          </note>
          <note>
            Anf. 104 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Det är viktigt att påminna Andreas
          </note>
          <note>
            Carlgren om att vi har en regering och att vi alla står bakom
            de beslut som fattas. Vi är samlade i regeringen också när vi
            tar ansvar för att fullfölja de beslut som riksdagen fattar.
          </note>
          <note type="speaker">
            Anf. 105 ANDREAS CARLGREN (c):
          </note>
          <note>
            Fru talman! Jag ber att få tacka för det beskedet också. Låt
            mig då säga att ni har en ovanligt skicklig försäljningschef på
            försäljningsavdelningen. Jag är inte säker på att väljarna har
            uppfattat det precis så entydigt som Ines Uusmann vill framställa
            det, men vi får se vad som händer framöver.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1994/95:199 om
          </note>
          <note>
            Arlandabanan
          </note>
          <note>
            Anf. 106 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Roy Ottosson har frågat mig om regeringen avser att
            låta avtalet om Arlandabanan träda i kraft.
          </note>
          <note>
            I regeringskansliet pågår för närvarande en utvärdering av Arlandabaneavtalen
            samt av andra alternativ och förslag till trafikeringslösningar
            för
          </note>
          <note>
            Arlandabanan. Eftersom beredningen av ärendet inte är slutförd
            kan jag inte nu ge besked om regeringens ställningstagande i frågan.
          </note>
          <note type="speaker">
            Anf. 107 ROY OTTOSSON (mp):
          </note>
          <note>
            Fru talman! Det här är en väldigt intressant fråga, eftersom
            Arlandabanan ursprungligen var tänkt att ingå i ett integrerat
            system. Man skulle snabbt och enkelt kunna nå Arlanda från alla
            delar av landet, kanske framför allt från Mälardalen och den
          </note>
          <note>
            Mälarbana som nu byggs. Den ursprungliga tanken var ju att man
            på ett enkelt sätt skulle kunna åka direkt från Södertälje, Eskilstuna,
            Västerås, Örebro eller Borlänge till Arlanda.
          </note>
          <note>
            Nu finns det ett avtal med Link-konsortiet som träder i kraft
            nu i dagarna, såvitt jag förstår. Det rörde sig om 90 dagar efter
            påskrivandet, vilket skedde ungefär en vecka före valet. Nu har
            det väl gått 90
          </note>
          <note>
            dagar. Då frågar man sig: Har avtalet trätt i kraft? Om det inte
            har gjort det, tänker regeringen på något sätt påverka avtalet
            i syfte att få en mera integrerad lösning? Om avtalet har trätt
            i kraft, hur tänker regeringen då agera för att få en bättre integrerad
            lösning än vad som är fallet när det gäller detta avtal?
          </note>
          <note>
            Anf. 108 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Vi skall inte föregripa någonting som kommer att
            diskuteras om ett par veckor. Men avtalet har ännu inte trätt
            i kraft. Jag tror att vi har en gemensam uppfattning om att det
            är viktigt att integrera och samordna trafiken i Mälardalen.
          </note>
          <note>
            Det pågår för närvarande övervägningar i
          </note>
          <note>
            Kommunikationsdepartementet. Jag kommer att återkomma med besked
            så fort dessa överväganden är klara. Något annat besked kan jag
            tyvärr inte ge i dag.
          </note>
          <note type="speaker">
            Anf. 109 ROY OTTOSSON (mp):
          </note>
          <note>
            Fru talman! Skälet till att Link-konsortiets lösning är ifrågasatt
            är ju att det innebär en kostnad för fjärrtågsresenärer och resenärer
            från andra orter än
          </note>
          <note>
            Stockholms central att stiga av vid Arlanda.
          </note>
          <note>
            Regeringen måste ändå ha idéer om hur man skall kunna få en bättre
            integrering så att det inte blir en blockering.
          </note>
          <note>
            Det gläder mig att avtalet ännu inte har trätt i kraft. Men jag
            vill ändå fråga om man för diskussioner även med konsortiet -
            och inte bara inom departementet - i den här frågan.
          </note>
          <note>
            Anf. 110 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Avslutningsvis vill jag säga att diskussioner pågår
            med samtliga intressenter som är berörda. Jag återkommer i denna
            fråga.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1994/95:205 om postservicen i glesbygd
          </note>
          <note>
            Anf. 111 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Rune Berglund har frågat mig vad jag avser att vidta
            för åtgärder för att säkra den framtida postservicen i glesbygd.
          </note>
          <note>
            Enligt vad jag erfarit från Posten AB har indragna kontor ersatts
            med Post i butik eller annan sametablering - detta för att kunna
            upprätthålla en rikstäckande post- och kassaservice i hela landet.
          </note>
          <note>
            Resultatet av Post i butik-projektet har hittills varit framgångsrikt
            på flertalet orter. I vissa fall har tillgängligheten ökat genom
            längre öppethållande hos närpostbutiken.
          </note>
          <note>
            Det är dock regeringens mening att rikstäckande post- och kassaservice
            i framtiden måste säkerställas.
          </note>
          <note>
            Regeringen har därför för avsikt att utreda möjligheterna till
            en solidarisk finansiering av kostnaderna för denna service och
            ett gemensamt ansvarstagande för att de politiska målen för post-
            och kassaservicen skall tillgodoses.
          </note>
          <note type="speaker">
            Anf. 112 RUNE BERGLUND (s):
          </note>
          <note>
            Fru talman! Jag är glad över det avslutande stycket i svaret.
            I glesbygden har det under de senaste åren skett en väldig förändring
            av Postens verksamhet. Det som har varit irriterande är att folket
            som berörs av verksamheten inte har haft samrådsmöjligheter i
            många fall.
          </note>
          <note>
            I glesbygdsbyarna och i mindre samhällen har det numera bildats
            s.k. byaråd, byalag och utvecklingsgrupper. Dessa har sanktionerats
            av kommunerna och har i vissa fall fått kommunalt stöd för sin
            verksamhet. Avsikten är att man på bästa möjliga sätt skall samordna
            den basala servicen så att den blir så bra som möjligt för att
            man över huvud taget skall kunna bo kvar i bygden.
          </note>
          <note>
            För Postens del har detta förfaringssätt med samråd inte varit
            helt självklart. Man fattar ibland beslut om indragning av postkontor
            eller om andra förändringar utan att beakta att det finns begäran
            om samråd. Utvecklingsgrupperna kan ju ha andra förslag till lösningar
            som är bättre och som kan genomföras till samma pris.
          </note>
          <note>
            Anf. 113 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! En sak kan vi vara alldeles klara över, nämligen
            att Posten och Postens service är någonting som alla människor,
            oavsett var i landet de bor, har en känsla för och en åsikt om.
            Det är självklart med tanke på att det är den samhälleliga service
            som verkligen berör alla människor. Jag förutsätter att man tar
            de samrådsmöjligheter som byutvecklingsgrupper och byaråd utgör
            på allvar och att man överallt kan se det värdefulla i detta samråd.
          </note>
          <note type="speaker">
            Anf. 114 RUNE BERGLUND (s):
          </note>
          <note>
            Fru talman! Det gläder mig att höra. Jag vill tacka för det svaret.
            Det som är mest glädjande är att regeringen har för avsikt att
            utreda möjligheterna till en solidarisk finansiering. Vi har under
            senare tid varit väldigt oroliga för den situationen att man skulle
            börja att tillämpa olika avgifter i olika delar av landet.
          </note>
          <note>
            Vi vet med säkerhet att detta aldrig skulle gynna glesbygden.
            Tack för svaret.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1994/95:209 om den regionala järnvägstrafiken
          </note>
          <note>
            Anf. 115 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Lars Björkman har frågat mig vilka åtgärder jag är
            beredd att vidta så att länshuvudmännen med utnyttjande av vissa
            delar av stomnätet kan genomföra en upphandling i konkurrens och
            därmed säkerställa en positiv utveckling av den regionala järnvägstrafiken.
          </note>
          <note>
            Riksdagen fattade i våras beslut om en avreglering av järnvägstrafiken
            fr.o.m. den 1 januari 1995.
          </note>
          <note>
            Regeringen har föreslagit riksdagen att uppskjuta ikraftträdandet
            av avregleringen tills vidare (prop.
          </note>
          <note>
            1994/95:72). Regeringen avser att återkomma till riksdagen vid
            ett senare tillfälle med ett nytt ställningstagande. En arbetsgrupp
            har tillsatts inom departementet för att utarbeta ett nytt ställningstagande.
          </note>
          <note>
            Detta innebär att nuvarande regler kommer att gälla tills nytt
            beslut fattas.
          </note>
          <note type="speaker">
            Anf. 116 LARS BJÖRKMAN (m):
          </note>
          <note>
            Fru talman! Jag ber att få tacka kommunikationsministern för
            svaret även om jag inte kan påstå att jag är särskilt nöjd med
            den avslutande delen som inte gav något som helst besked.
          </note>
          <note>
            För att friska upp minnet hos de inblandade skall jag högt läsa
            innantill ur det utskottsbetänkande som majoriteten stod bakom,
            en majoritet som den nuvarande kommunikationsministern tillhörde.
            I
          </note>
          <note>
            betänkandet står det:
          </note>
          <note>
            "Ett ökat inslag av konkurrens kan därvid medverka till att såväl
            ökad effektivitet som valfrihet inom järnvägssektorn uppnås. Utskottet
            vill härvid betona att konkurrensen bör beaktas som ett viktigt
            trafikpolitiskt medel och inte som något överordnat eller fristående
            mål. Utskottet anser det därför angeläget att reformarbetet om
            järnvägsmarknadens fortsatta utveckling förs vidare men i nya
            former som tryggar allsidighet och noggrannhet. Som utgångspunkt
            för detta arbete bör enligt utskottets mening gälla att ansvaret
            för de stora och för hela landet viktiga trafikströmmarna på stomnätet
            även fortsättningsvis åvilar ett samhällsägt trafikföretag.
          </note>
          <note>
            Förutsättningarna för en ytterligare öppning av järnvägsmarknaden
            för konkurrens bör dock snarast prövas. Det bör gälla den regionala
            persontrafiken som länstrafikbolagen köper på stomnätet. När det
            gäller den interregionala persontrafiken på stomnätet som staten
            upphandlar kan det vidare finnas skäl att förlänga avtalsperioderna
            till tio år för att främja en förstärkt konkurrens."
          </note>
          <note>
            Fru talman! Med detta citat vill jag erinra kommunikationsministern
            om att det fanns en stor enighet om att vi borde se på konkurrensmöjligheterna
            samtidigt som ett integrerande med stomnätet skulle kunna leda
            till en effektivare trafik och ett bättre trafikutbud till en
            lägre kostnad. Nu ser jag att ministern inte vill svara på frågan,
            men finns det ändå en förhoppning om att den anda som fanns i
            utskottets majoritetsskrivning kan prägla det fortsatta arbetet
            på det här området?
          </note>
          <note>
            Anf. 117 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! När det gäller avreglering av stomjärnvägsnätet är
            det inte så enkelt att man med ett par veckors varsel kan lägga
            fram en ny proposition.
          </note>
          <note>
            Alternativet var att antingen genomföra det gamla beslutet som
            vi socialdemokrater redan i oppositionsställning ansåg felaktigt
            eller att ta oss den tid som vi behöver - det handlar inte om
            så många månader - för att återkomma med ett förslag.
          </note>
          <note>
            Förslaget skall både tillgodose konkurrensmöjligheterna på den
            regionala sidan och ge möjligheter till en samordning och de stordriftsfördelar
            som behövs på stomjärnvägsnätet.
          </note>
          <note>
            Vi återkommer som sagt till riksdagen så snart som möjligt. Jag
            kan lugna Lars Björkman med att det inte kommer att dröja många
            månader.
          </note>
          <note type="speaker">
            Anf. 118 LARS BJÖRKMAN (m):
          </note>
          <note>
            Fru talman! Det känns ju betryggande i och för sig att det skall
            ta lång tid. Sakförhållandet är ändå det att vi har ett antal
            exempel, t.ex. Stångedalsbanan som ministern säkert känner till,
            där det just nu pågår en förhandling om trafik i första hand mellan
            Kalmar och
          </note>
          <note>
            Linköping för att sedan förlängas från Linköping till
          </note>
          <note>
            Stockholm i ett integrerat trafiksystem.
          </note>
          <note>
            Med tanke på att ni nu avstått från att utnyttja den lagstiftning
            som finns genom beslutet i kammaren kan man inte med de regler
            som i dag åberopas koppla ihop Kalmartrafiken från Linköping till
            Stockholm.
          </note>
          <note>
            Därmed har trafikhuvudmännens förespeglade möjligheter att erbjuda
            sin regions invånare en bra anknytning till huvudstaden spolierats.
            Man kan, tröst för ett tigerhjärta, konstatera att det inte skall
            ta så många månader. Det är ändå en så lång tid att man inte kan
            förhandla sig fram till en lösning. Om man inte får besked kan
            man inte nå det resultat som var avsett från början.
          </note>
          <note>
            Anf. 119 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag kan bara säga att det gäller att inte kasta ut
            barnet med badvattnet. Det handlar alltså om att ge sig den tid
            som behövs för att få ett riktigt bra beslut. Ibland handlar det
            om att låta det ta några extra månader.
          </note>
          <note>
            Jag förstår att Lars Björkman inte är nöjd med tanke på att vi
            har så väldigt olika syn i våra respektive partier på hur trafikpolitiken
            skall bedrivas.
          </note>
          <note>
            Regeringen återkommer under våren.
          </note>
          <note type="speaker">
            Anf. 120 LARS BJÖRKMAN (m):
          </note>
          <note>
            Fru talman! Nu är inte det här en huvudangelägenhet för min person,
            om jag blir nöjd eller inte. Här är det fråga om den satsning
            som gjorts på exempelvis Stångedalsbanan för att genom stora investeringar
            med samhällsmedel - både regionala pengar och pengar från staten
            - skapa en möjlighet till ett trafiksystem med de spelregler som
            fanns vid handen när delbesluten fattades.
          </note>
          <note>
            Det kan vara ointressant om jag blir nöjd eller inte. Frågan
            är om man kan göra en upphandling som innebär att man får stöd
            från
          </note>
          <note>
            Kommunikationsdepartementet för att koppla trafiken från Kalmar
            till huvudstaden. Det är huvudfrågan. Får man inte ett besked
            relativt snabbt kan man alltså inte lösa frågorna, och då har
            vi en situation där nedlagt kapital har ett dåligt utnyttjande.
            Det är huvudproblemet.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1994/95:215 om sjöfartens miljöfrågor
          </note>
          <note>
            Anf. 121 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Lennart Daléus har frågat mig på vilket sätt regeringen
            avser att utreda och åtgärda sjöfartens miljöfrågor.
          </note>
          <note>
            Målet för den statliga sjöfartspolitiken är att kunna trygga
            tillgången till en svensk handelsflotta av rimlig omfattning.
            Med en egen handelsflotta kan vi också påverka miljöfrågor som
            är direkt anknutna till fartygen.
          </note>
          <note>
            Den sjöfartspolitiska utredning som det nyligen beslutats om
            skall av naturliga skäl ägna sig åt de sjöfartspolitiska frågorna.
          </note>
          <note>
            Sverige bedriver genom främst Sjöfartsverket ett aktivt arbete
            för att begränsa sjöfartens negativa miljöpåverkan. En miljöanpassad
            sjöfart kan på grund av sin internationella prägel endast förverkligas
            fullt ut genom internationellt samarbete. Det internationella
            miljö- och säkerhetsarbetet på sjöfartens område bedrivs huvudsakligen
            inom den internationella sjöfartsorganisationen International
          </note>
          <note>
            Maritime Organization, IMO.
          </note>
          <note>
            Sjöfartens miljöfrågor skall vi även fortsättningsvis försöka
            lösa inom ramen för det internationella samarbetet.
          </note>
          <note type="speaker">
            Anf. 122 LENNART DALÉUS (c):
          </note>
          <note>
            Fru talman! Jag får tacka kommunikationsministern för svaret.
            Jag tycker att det var litet tunt och framför allt väldigt defensivt.
            Det ger inte miljöfrågorna i sjöfartspolitiken det utrymme som
            de förtjänar. Låt oss göra några enkla iakttagelser. Samhällssektorerna,
            har vi sagt, skall bära sitt miljöansvar, arbeta med sitt miljöansvar.
            Det är den ena pusselbiten. Den andra är att sjöfarten har en
            miljöpåverkan. Då bör man rimligen, när man utreder sjöfartspolitiken,
            också låta miljöfrågorna spela en viktig roll i utredningen. Om
            man skulle utreda biltrafiken eller liknande, skulle det vara
            fullständigt orimligt om man inte i den utredningen skulle ha
            gett miljöfrågorna ett mycket stort utrymme.
          </note>
          <note>
            I direktiven nämns miljöfrågorna i en bisats, där det sägs att
            sjöfartspolitikens betydelse från miljöoch säkerhetssynpunkt skall
            värderas. Jag saknar det kraftfulla greppet att låta miljöfrågorna
            i sjöfartspolitiken ingå i utredandet.
          </note>
          <note>
            Man behöver bara erinra om sådana nyckelord som Rödkoppsleden,
            transporterna av miljöproblematiska ämnen på Mälaren, bottenfärgen
            på moderna fartyg och framför allt utsläppen ut i luften från
            dagens fartyg. Det är bara exempel. Dessa hör hemma i ett utredande
            om sjöfartspolitiken. Jag tycker att man inte kan göra som kommunikationsministern
            valt att göra och säga:
          </note>
          <note>
            "Sjöfartens miljöfrågor skall vi även fortsättningsvis försöka
            lösa inom ramen för det internationella samarbetet." Var är det
            nationella ansvaret?
          </note>
          <note>
            Anf. 123 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Den långa uppräkningen av miljöproblem som orsakas
            av sjöfarten skulle kunna kompletteras med de stora utsläppen
            av det farliga bränslet - det är egentligen en dumpningfråga -
            på grund av att man använder dåliga oljor.
          </note>
          <note>
            Det finns alltså mycket att ta upp. Sjöfartens sektorsansvar
            utreds i en annan utredning som vi just nu finslipar direktiven
            till. Det är den utredningen som handlar om kommunikationspolitiken
            totalt och som skall leda fram till ett nytt trafikpolitiskt beslut.
          </note>
          <note>
            Det handlar om miljöhänsyn och helhetssyn på kommunikationspolitikens
            område. Där kommer alltså miljöfrågorna på varje sektor att tas
            upp som en huvudpunkt.
          </note>
          <note>
            Den här utredningen handlar explicit om handelsflottan och sjöfartsstödet.
          </note>
          <note type="speaker">
            Anf. 124 LENNART DALÉUS (c):
          </note>
          <note>
            Fru talman! Det är inte riktigt sant. Det är detta som gjorde
            att jag ställde den här frågan.
          </note>
          <note>
            Miljöfrågorna nämns i direktiven. Det sägs att sjöfartens betydelse
            från miljö- och säkerhetssynpunkt skall värderas. Därmed får man
            in det momentet i utredningen, men inte tillräckligt. Och det
            är just det som är problemet. Då kan man rimligen inte hänvisa
            till någon annan utredning och ett kommande arbete och säga: Det
            är där det skall göras. Här har ju signalen gått fram, här skall
            frågan beröras. Sedan berörs den inte tillräckligt mycket. Då
            blir man mycket besviken.
          </note>
          <note>
            De här frågorna måste ju få ett utrymme i en utredning som specifikt
            handlar om sjöfarten på samma sätt som om man hade diskuterat
            biltrafiken.
          </note>
          <note>
            Att det sedan sammanförs i en sammanhållen utvärdering miljömässigt
            av kommunikationerna är en sak. Men här skall sjöfarten utredas.
          </note>
          <note>
            Anf. 125 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Den här utredningen handlar om vilket sjöfartsstöd
            som vi gemensamt skall satsa på, dvs. vilka statliga pengar det
            handlar om, och om vi skall ha en svensk handelsflotta eller en
            utflaggning i den omfattning som det har varit tidigare. Vi har
            alltför länge haft ett ad hoc-agerande när det gäller sjöfartsstöd
            och den svenska handelsflottans möjligheter att agera.
          </note>
          <note>
            Miljöfrågorna är viktiga så till vida att om vi har en svenskflaggad
            handelsflotta, har vi naturligtvis mycket större möjligheter att
            också agera på miljöområdet än om det är bekvämlighetsflaggade
            fartyg.
          </note>
          <note type="speaker">
            Anf. 126 LENNART DALÉUS (c):
          </note>
          <note>
            Fru talman! Nu säger kommunikationsministern vad utredningen
            borde handla om. Jag har förståelse för att man i efterhand vill
            tolka in det. Men det står redan att miljö- och säkerhetsfrågorna
            skall värderas.
          </note>
          <note>
            Min fråga var om detta görs på ett tillräckligt uttömmande sätt
            eller inte. Nu talar kommunikationsministern också om handelsflottan.
            I
          </note>
          <note>
            all enkelhet tycker jag att t.ex. sjöfarten i Stockholms skärgård,
            som berörs av sjöfartspolitiken, är mycket viktig.
          </note>
          <note>
            Gör man inte någonting åt utsläppen från fartygen i Stockholms
            skärgård, inklusive färjorna, kommer de inom tio år att vara den
            dominerande källan till utsläpp av kväveoxider och polyarmatiska
            kolväten t.ex., detta i en skärgård som är mycket känslig - jag
            behöver inte dra upp alla dessa frågor. Det är också sjöfart för
            mig. Jag inser att problemen med handelsflottans utflaggning eller
            inte är mycket viktiga. Men när det gäller sjöfartspolitiken och
            miljön borde det vara mer tyngd i direktiven.
          </note>
          <note>
            Anf. 127 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag delar alla Lennart Daléus synpunkter i sak. Det
            är bara det att de finns med i den andra utredningen.
          </note>
          <note type="speaker">
            Anf. 128 LENNART DALÉUS (c):
          </note>
          <note>
            Fru talman! Jag har förstått vad kommunikationsministern säger.
            Men jag tycker ändå att hon borde överväga att i en utredning
            som skall hantera sjöfartspolitiken, där miljöfrågorna nämns,
            också nämna dem på fullt allvar. Om jag vore kommunikationsministern
            skulle jag nog ge tilläggsdirektiv till utredningen. Det förtjänar
            miljön.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1994/95:225 om bilavgifter för finansiering
            av nya trafikleder
          </note>
          <note>
            Anf. 129 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Andreas Carlgren har frågat mig vilka åtgärder jag
            kommer att vidta rörande det system med bilavgifter som främst
            är till för att finansiera nya trafikleder.
          </note>
          <note>
            Bakgrunden till Carlgrens fråga är att vägtullar skall finansiera
            dels utbyggnaden av nya trafikleder i
          </note>
          <note>
            Stockholmsregionen, dels miljöförbättrande åtgärder i
          </note>
          <note>
            Stockholms inner- och ytterstad.
          </note>
          <note>
            De vägtullar som planeras i Stockholmsregionen ingår som en viktig
            del i Dennisöverenskommelsen och har såväl en finansierande som
            en styrande funktion. Vägtullarna i Dennisöverenskommelsen är
            en förutsättning för såväl byggandet av nya trafikleder som för
            utbyggnaden av kollektivtrafiken i regionen.
          </note>
          <note>
            Den utredning som Ingemar Skogö har gjort rörande vägtullar i
            Stockholmsregionen har analyserat olika vägtullsalternativ, differentiering
            av vägtull m.m. Utredarens slutsats är att vägtullar i ett första
            steg införs utanför Ringleden. När Ringleden är färdigställd bör
            enligt utredningen ett införande av innerstadszoner prövas. Utredningen
            är utsänd på remiss. Remisstiden går ut den 13 mars 1995.
          </note>
          <note>
            Vägtullarna i Dennisöverenskommelsen är en kompromiss mellan
            finansiering och miljöstyrning.
          </note>
          <note>
            Samtidigt som jag kan konstatera att
          </note>
          <note>
            Dennisöverenskommelsen förutsätter denna kompromiss kan jag också
            konstatera att syftet med vägtullarna därmed blir oklart.
          </note>
          <note type="speaker">
            Anf. 130 ANDREAS CARLGREN (c):
          </note>
          <note>
            Fru talman! Jag ber att få tacka kommunikationsministern för
            svaret på min fråga.
          </note>
          <note>
            Bakgrunden till frågan är det uttalande som Ines
          </note>
          <note>
            Uusmann har gjort i tidningen Trafik och Miljö, nr
          </note>
          <note>
            2/94. Hon säger: Ska man få folk att acceptera bilavgifter, måste
            man vara tydlig med syftet. Jag ser bilavgifter i storstadsområdena
            som ett sätt att styra bort bilismen från innerstadsområdena.
            Det håller inte med bilavgifter som främst är till för att finansiera
            nya vägar.
          </note>
          <note>
            Nu är ju problemet med de biltullar som inte bara diskuteras
            i Dennisöverenskommelsen utan som också skall genomföras enligt
            överenskommelsen att de just är till för att främst finansiera
            nya vägar.
          </note>
          <note>
            Problemet med kommunikationsministerns svar är att det egentligen
            slutar där min fråga börjar, dvs. att det sägs så bra i svaret
            att syftet med vägtullarna är oklart. Det är naturligtvis inte
            bra att det är så.
          </note>
          <note>
            Men däremot sägs ingenting om vad kommunikationsministern vill
            göra åt detta, annat än att Dennisöverenskommelsen skall fullföljas,
            som var det svar som kommunikationsministern gav tidigare i dag.
          </note>
          <note>
            Min första fråga är om det verkligen är sant att kommunikationsministern
            inte tänker göra någonting åt detta.
          </note>
          <note>
            En annan fråga som jag vill ta upp är att förslaget innebär att
            bilisterna skall betala 2-3 miljarder kronor per år under 25 år
            för att betala Öster- och
          </note>
          <note>
            Västerlederna. Förutsättningen för att de skall gå ihop är att
            trafikvolymen ökar kraftigt. Nu visar också siffrorna i utredningen
            att Öster- och Västerlederna leder till ökad biltrafik i det som
            man på fin utredningssvenska kallar för Saltsjö-Mälarsnittet,
            dvs.
          </note>
          <note>
            innerstan. Därför uppnår man inte syftet på den punkten heller.
          </note>
          <note>
            Min tredje fråga gäller vad kommunikationsministern menar med
            att tullarna är en förutsättning för utbyggnaden av kollektivtrafiken
            i regionen.
          </note>
          <note>
            Anf. 131 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Som vi tidigare kunde konstatera är ju hela Dennisuppgörelsen
            en kompromiss. Därmed blir den här diskussionen också ganska hypotetisk.
          </note>
          <note>
            Visserligen går det att införa ett tullsystem utan att lederna
            och hela Ringleden byggs, men det ger naturligtvis problem. Det
            blir alltså ett slags hypotetisk diskussion, därför att det knappast
            är politiskt möjligt att få med samtliga partier på en sådan förändring,
            om det skulle ske en sådan, eftersom man i ett av de partier som
            ingår i kompromissen inte kan tänka sig att acceptera några bilavgifter
            om inte Österleden byggs t.ex.
          </note>
          <note>
            Det är ju det som är kompromissen. Precis som kompromissen har
            nackdelar, har den också en väldig fördel genom att den är ett
            sätt att komma fram i det politiska arbetet. Vi kan inte rasera
            den mycket breda politiska bas som har varit en av ambitionerna
            med denna stora uppgörelse.
          </note>
          <note type="speaker">
            Anf. 132 ANDREAS CARLGREN (c):
          </note>
          <note>
            Fru talman! Då konstaterar jag att kommunikationsministern säger
            att det inte borde göras men görs därför att det är det enda politiskt
            möjliga. Det kan inte vara roligt att vara kommunikationsminister
            med dessa förutsättningar.
          </note>
          <note>
            Men sanningen är också att regeringen och
          </note>
          <note>
            Dennispartierna har bundit sig till genomförandet av
          </note>
          <note>
            Västerleden och Österleden. Det är ju de som är orsaken till
            att detta är politiskt nödvändigt att genomföra, även om det sakligt
            är fel.
          </note>
          <note>
            Det visar sig att Öster- och Västerlederna ökar trafiken i innerstan.
            Vägtullarna förändrar inte detta, trots det är inte kommunikationsministern
            beredd att ändra förutsättningarna. En minskning var ju ändå syftet
            med hela Dennisöverenskommelsen.
          </note>
          <note>
            Slutligen svarade inte kommunikationsministern på frågan om varför
            tullarna är nödvändiga för kollektivtrafikens utbyggnad, trots
            att det står i svaret.
          </note>
          <note>
            Anf. 133 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Denna diskussion kommer vi naturligtvis att kunna
            föra i en mängd fora framöver, beroende på att vi representerar
            de partier som är för alternativt mot lederna.
          </note>
          <note>
            Även om jag inte tycker att jag skall sörja över, för att använda
            tidigare använda ord, att vara kommunikationsminister i en regering
            som faktiskt står för kompromisserna, finns det naturligtvis delar
            i varje kompromiss som jag inte tycker är så bra. Men kompromissen
            i sig som politisk arbetsform är en oerhört nyttig form för att
            komma vidare.
          </note>
          <note>
            Vägtullssystemet är en del i denna kompromiss som är oerhört
            väsentlig.
          </note>
          <note>
            Nu går utredningen ut på remiss. I mars månad får vi se vad remissinstanserna
            har sagt. Då kan vi återkomma med en ny diskussion.
          </note>
          <note type="speaker">
            Anf. 134 ANDREAS CARLGREN (c):
          </note>
          <note>
            Fru talman! Kommunikationsministern säger att diskussionen är
            hypotetisk. Men vi diskuterar ju den politik regeringen driver,
            och jag utgår från att politiken inte är hypotetisk.
          </note>
          <note>
            Det andra är att om kompromisserna motverkar sitt syfte, så måste
            man väl ifrågasätta kompromissens innehåll, även om man gillar
            kompromissen som metod. Det var just precis vad Ines Uusmann gjorde
            i ett uttalande när hon sade att man inte kan genomföra tullar
            som inte uppnår syftet. Då trodde jag att kommunikationsministerns
            uppfattning också skulle leda till någon åtgärd. Men jag måste
            tolka svaret i dag så, att detta inte är meningen och att det
            inte heller är meningen att besvara frågan om på vilket sätt tullarna
            är nödvändiga för kollektivtrafikens utbyggnad i regionen. Det
            är allvarligt, eftersom det står i kommunikationsministerns svar.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1994/95:224 om kyrkors möjlighet att engagera
            sig i äldrevården
          </note>
          <note type="speaker">
            Anf. 135 Civilminister MARITA ULVSKOG (s):
          </note>
          <note>
            Fru talman! Fanny Rizell har frågat mig om jag tänker vidta åtgärder
            för att ge även kyrkor möjlighet att engagera sig i äldrevården.
          </note>
          <note>
            Kammarrätten i Stockholm har nyligen i en dom konstaterat att
            det ligger utanför den kyrkokommunala kompetensen att bygga och
            driva ålderdomshem.
          </note>
          <note>
            Ansvaret för äldrevården ligger hos kommunerna.
          </note>
          <note>
            I den mån dessa inte har tillräckligt många egna vårdplatser
            kan man köpa sådana bl.a. på de sjuk- och vårdhem som drivs av
            diakonisällskapen inom
          </note>
          <note>
            Svenska kyrkan. Denna vårdverksamhet har ett mycket gott anseende.
            Kyrkans möjligheter att inom ramen för sin fria icke lagreglerade
            verksamhet bedriva sådant socialt och diakonalt arbete har alltså
            inte ifrågasatts.
          </note>
          <note>
            Kammarrättens dom gäller ansvarsfördelningen mellan borgerliga
            och kyrkliga kommuner och frågan om vad som ingår i den kyrkokommunala
            kompetensen. Jag avser inte att föreslå någon förändring av denna
            ansvarsfördelning.
          </note>
          <note type="speaker">
            Anf. 136 FANNY RIZELL (kds):
          </note>
          <note>
            Fru talman! Jag får tacka för svaret. Jag har fler frågor att
            ställa.
          </note>
          <note>
            Jag läste om detta i en tidning och blev litet förvånad. Jag
            har stött på församlingar - det kanske var långt tillbaka - som
            har drivit ålderdomshem. Jag trodde att det gick i dag också.
            Det kanske har gällt frikyrkoförsamlingar, men också andra sammanslutningar.
            Därför tycker jag att det är litet underligt att just Svenska
            kyrkans församling inte fick driva ålderdomshem.
          </note>
          <note>
            Är det just Svenska kyrkans församlingar som är utestängda, för
            att det rör en kyrkokommunal del?
          </note>
          <note type="speaker">
            Anf. 137 Civilminister MARITA ULVSKOG (s):
          </note>
          <note>
            Fru talman! Det är helt enkelt så att kommunerna har ansvaret
            för äldreomsorgen. Finns det entreprenörer av något slag som bedriver
            en verksamhet - det kan som jag nämnde tidigare vara diakonisällskap
            inom Svenska kyrkan eller andra intressenter som driver sjuk-
            och vårdhem - har kommunerna möjlighet att köpa tjänster av dem.
            Det är där andra som driver t.ex. ålderdomshem kommer in.
          </note>
          <note>
            Såvitt jag förstod utgick Fanny Rizells fråga från ett uttalande
            som Mona Sahlin har gjort i ett frågesvar den 8 december. Jag
            tror att det byggde på ett litet missförstånd. Mona Sahlin sade
            inte i sitt svar att det principiellt borde vara möjligt för kyrkor
            att bygga och driva ålderdomshem. Hon talade om att skyddet när
            det gäller barn, skola och inte minst omsorgen om de äldre är
            en fråga som samhället - alltså det offentliga - har att ansvara
            för. Hon konstaterade precis som jag nu har gjort att det finns
            frivilliga krafter som kan bidra i det arbetet på olika sätt.
            Där är vi helt överens.
          </note>
          <note type="speaker">
            Anf. 138 FANNY RITZELL (kds):
          </note>
          <note>
            Fru talman! Det var egentligen Kammarrättens dom jag fäste mig
            vid när jag läste.
          </note>
          <note>
            Om Svenska kyrkan kan ordna ålderdomsplatser och saluföra dem
            - om någon kan leasa dessa platser
          </note>
          <note>
            - tycker jag att kyrkan skulle kunna driva dem också.
          </note>
          <note>
            Jag har två barn som har gått i kyrkans förskola.
          </note>
          <note>
            Man hade en fin verksamhet med välutbildade lärare precis som
            kommunen, men jag tyckte att man till detta lade en kvalitet som
            jag uppskattade. Därför fick barnen gå i den förskolan.
          </note>
          <note>
            Jag tycker att Svenska kyrkan skulle kunna driva verksamheten
            precis på samma sätt och under samma restriktioner som kommunen,
            men dessutom lägga till diakonin som ett extra plus för den som
            så tycker.
          </note>
          <note>
            Man väljer ju själv vilket ålderdomshem man föredrar. Därför
            tycker jag att domen innebär en begränsning - i synnerhet som
            den är prejudicerande.
          </note>
          <note>
            Jag tycker att det är litet synd om det skulle vara stängt för
            denna typ av verksamhet.
          </note>
          <note type="speaker">
            Anf. 139 Civilminister MARITA ULVSKOG (s):
          </note>
          <note>
            Fru talman! Jag vill återigen säga att det inte finns någon stängning
            på annat sätt än att kyrkoskatten inte skall användas på detta
            vis. Det är så att säga stängningen. Vi betalar kommunal skatt
            till de borgerliga kommunerna för att de skall sköta t.ex.
          </note>
          <note>
            äldreomsorgen.
          </note>
          <note>
            Om kommunen inte har tillräckligt antal platser kan man köpa
            från t.ex. Svenska kyrkan eller från andra som har denna typ av
            omsorg att erbjuda. Där stängs det inga dörrar.
          </note>
          <note>
            Grundfrågan handlar om vad kyrkoskatten skall användas till.
            Den skall icke användas till att driva äldreomsorg.
          </note>
          <note type="speaker">
            Anf. 140 FANNY RIZELL (kds):
          </note>
          <note>
            Fru talman! Men det är väl inga andra pengar som används till
            barnverksamheten - till förskolan - än kyrkoskatten? Såvitt jag
            vet är den skolgången gratis och betalas till en del av kyrkans
            pengar -
          </note>
          <note>
            skattepengar.
          </note>
          <note type="speaker">
            Anf. 141 Civilminister MARITA ULVSKOG (s):
          </note>
          <note>
            Fru talman! Jag kan tyvärr inte svara på hur just kyrkans barntimmar
            betalas, men jag betvivlar att det är kyrkoskatten som används.
          </note>
          <note type="speaker">
            Anf. 142 FANNY RITZELL (kds):
          </note>
          <note>
            Fru talman! Man kan få statliga bidrag, men de pengarna räcker
            inte till för någon. Det måste vara kyrkokommunala pengar, för
            de som deltar betalar ju ingenting till det.
          </note>
          <note>
            Jag får återkomma till den frågan i ett senare skede.
          </note>
          <note>
            Överläggningen var härmed avslutad.
          </note>
          <note>
            24 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkanden
          </note>
          <note>
            1994/95:KU19 Justitieombudsmännens redovisning av sin verksamhet
            till 1994/95 års riksmöte m.m.
          </note>
          <note>
            1994/95:KU23 Riksdagens val av företrädare för
          </note>
          <note>
            Sverige i Europaparlamentet m.m.
          </note>
          <note>
            Lagutskottets betänkanden
          </note>
          <note>
            1994/95:LU7 Översyn av varumärkeslagen m.m.
          </note>
          <note>
            1994/95:LU8 EG-regler om tilläggsskydd för läkemedel
          </note>
          <note>
            1994/95:LU9 Ändring i bilaga XXII till EES-avtalet
          </note>
          <note>
            1994/95:LU11 Försenade årsredovisningar m.m.
          </note>
          <note>
            Utrikesutskottets betänkanden
          </note>
          <note>
            1994/95:UU7 Tillämpning av lagen (1971:176) om vissa internationella
            sanktioner på områden i
          </note>
          <note>
            Bosnien-Hercegovina under bosnisk-serbiska styrkors kontroll
          </note>
          <note>
            1994/95:UU9 Ändringar av protokoll 31 till EES-
          </note>
          <note>
            avtalet
          </note>
          <note>
            1994/95:UU10 Övergången från EES till EU - vissa kompletterande
            bestämmelser
          </note>
          <note>
            Socialförsäkringsutskottets betänkanden
          </note>
          <note>
            1994/95:SfU5 Upphävande av lagar med anknytning till EES-avtalet
          </note>
          <note>
            1994/95:SfU7 Vissa socialförsäkringsfrågor
          </note>
          <note>
            1994/95:SfU8 Ersättning för vissa vårdförmåner i internationella
            förhållanden m.m.
          </note>
          <note>
            Socialutskottets betänkanden
          </note>
          <note>
            1994/95:SoU7 Vissa frågor om personlig assistans och om kostnadsansvar
            för insatser enligt lagen om stöd och service till vissa funktionshindrade
          </note>
          <note>
            1994/95:SoU8 Vårdnadsbidraget. Garantidagarna.
          </note>
          <note>
            Enskild barnomsorg.
          </note>
          <note>
            Trafikutskottets betänkanden
          </note>
          <note>
            1994/95:TU4 Upphävande av skeppsklarerarförordningen
          </note>
          <note>
            1994/95:TU5 Höjning av vattenföroreningsavgiften
          </note>
          <note>
            1994/95:TU6 Köp av interregional persontrafik på järnväg m.m.
          </note>
          <note>
            25 § Kammaren åtskildes kl. 18.56.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
