<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--14</head>
          <docDate when="1994-10-25 00:00:00">1994-10-25 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ________________________________________________________________________________
          </note>
          <note>
            _________
          </note>
          <note>
            1 § Utökning av antalet suppleanter i vissa utskott
          </note>
          <note>
            Enligt ett på begäran av Moderata samlingspartiets riksdagsgrupp
            av valberedningen tillstyrkt förslag beslöt kammaren att utöka
            antalet suppleanter enligt följande:
          </note>
          <note>
            från 18 till 20 i finansutskottet från 18 till 19 i skatteutskottet
            från 20 till 21 i utrikesutskottet från 18 till 20 i försvarsutskottet
            från 18 till 19 i socialutskottet från 19 till 20 i utbildningsutskottet
            från 18 till 19 i jordbruksutskottet från 18 till 20 i näringsutskottet
            från 19 till 20 i arbetsmarknadsutskottet
          </note>
          <note>
            2 § Val av extra supplanter i vissa utskott
          </note>
          <note>
            Företogs val av extra suppleanter i vissa utskott.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleanter i finansutskottet
          </note>
          <note>
            Margit Gennser
          </note>
          <note>
            Bo Lundgren
          </note>
          <note>
            suppleant i skatteutskottet
          </note>
          <note>
            Stig Rindborg
          </note>
          <note>
            suppleant i utrikesutskottet
          </note>
          <note>
            Gustaf von Essen
          </note>
          <note>
            suppleanter i försvarsutskottet förste vice talman Anders Björck
          </note>
          <note>
            Wiggo Komstedt
          </note>
          <note>
            suppleant i socialutskottet
          </note>
          <note>
            Gullan Lindblad
          </note>
          <note>
            suppleant i utbildningsutskottet
          </note>
          <note>
            Per Unckel
          </note>
          <note>
            suppleant i jordbruksutskottet
          </note>
          <note>
            Göte Jonsson
          </note>
          <note>
            suppleant i näringsutskottet
          </note>
          <note>
            Olle Lindström
          </note>
          <note>
            Karl-Gösta Svenson
          </note>
          <note>
            suppleant i arbetsmarknadsutskottet
          </note>
          <note>
            Sonja Rembo
          </note>
          <note>
            3 § Ny riksdagsledamot, m.m.
          </note>
          <note>
            Upplästes och lades till handlingarna följande från valprövningsnämnden
            inkomna
          </note>
          <note>
            Berättelse om granskning av bevis för riksdagsledamot, m.m.
          </note>
          <note>
            Till valprövningsnämnden har från
          </note>
          <note>
            Riksskatteverket inkommit bevis om att Eva Goës
          </note>
          <note>
            (mp), Härnösand, utsetts till ny ledamot av riksdagen fr.o.m.
            den 21 oktober 1994 sedan Krister Skånberg
          </note>
          <note>
            (mp) avsagt sig sitt uppdrag som riksdagsledamot.
          </note>
          <note>
            Från Rikskatteverket har också inkommit nya bilagor till tidigare
            utfärdade bevis för ersättare för riksdagsledamöter.
          </note>
          <note>
            Valprövningsnämnden har denna dag granskat beviset för den nye
            ledamoten och de nya bilagorna till bevis för ersättare och därvid
            funnit att de blivit utfärdade i enlighet med 15 kap. 1 § vallagen.
          </note>
          <note>
            Stockholm den 25 oktober 1994
          </note>
          <note>
            Lars Tottie/
          </note>
          <note>
            Sven-Georg Grahn
          </note>
          <note>
            4 § Justering av protokoll
          </note>
          <note>
            Justerades protokollen för den 18 och 19 oktober.
          </note>
          <note>
            5 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1994/95:3
          </note>
          <note>
            Beträffande interpellation 1994/95:3 av Eva
          </note>
          <note>
            Zetterberg (v) om vapenexporten får jag meddela att jag inte
            kan besvara denna inom föreskrivna fyra veckor. Skälet härtill
            är arbetsanhopning.
          </note>
          <note>
            Jag kommer att besvara interpellationen den 18
          </note>
          <note>
            november 1994.
          </note>
          <note>
            Stockholm den 19 oktober 1994
          </note>
          <note>
            Mats Hellström
          </note>
          <note>
            Interpellation 1994/95:19
          </note>
          <note>
            Beträffande interpellation 1994/95:19 av Agne
          </note>
          <note>
            Hansson (c), "Onödiga företagskonkurser", får jag meddela att
            jag inte kan besvara denna inom föreskrivna fyra veckor.
          </note>
          <note>
            Skälet härtill är att riksdagen har en plenifri och en sammanträdesfri
            vecka (vecka 44 och 45).
          </note>
          <note>
            Jag kommer att besvara interpellationen den 18
          </note>
          <note>
            november 1994.
          </note>
          <note>
            Stockholm den 19 oktober 1994
          </note>
          <note>
            Laila Freivalds
          </note>
          <note>
            6 § Svar på fråga 1994/95:104 om regeringens samarbete med övriga
            partier
          </note>
          <note>
            Anf. 1 Statsminister INGVAR
          </note>
          <note type="speaker">
            CARLSSON (s):
          </note>
          <note>
            Fru talman! Dan Ericsson har frågat mig vad jag kommer att vidta
            för åtgärder för att förverkliga regeringsförklaringens ambitioner
            om samarbete, samförstånd och nytt samarbetsklimat.
          </note>
          <note>
            Min ambition är att i riksdagen söka samförstånd i olika sakfrågor.
            Målsättningen är att åstadkomma ett så brett samförstånd som möjligt
            för regeringens politik. Regeringen kommer konsekvent att ta kontakt
            med de olika partierna i riksdagen för att tidigt undersöka möjligheterna
            till samråd med inriktning på att finna breda lösningar.
          </note>
          <note>
            Jag är därför i hög grad öppen för samarbete med kds och de övriga
            borgerliga partierna. Och jag tycker att det är bra att Dan Ericsson
            nu ger klara signaler om att kds är berett att föra en konstruktiv
            dialog med regeringen.
          </note>
          <note>
            Sven Hulterström har i en tidningsintervju tolkat de första reaktionerna
            från den borgerliga oppositionen. Han säger sig ha förståelse
            för att det kan vara svårt för de borgerliga partierna att så
            snart efter valet träffa uppgörelser med regeringen. Jag har också
            stor förståelse för detta. Men om det nu visar sig att kds och
            de andra borgerliga partierna är beredda att föra konstruktiva
            diskussioner i olika sakfrågor redan nu är detta utmärkt.
          </note>
          <note>
            Jag kommer för min del att lyssna på och värdera alla goda förslag
            som kan leda fram till breda lösningar. Skall vi klara de svåra
            problem vi har framför oss är det helt nödvändigt att skapa ett
            nytt samarbetsklimat. Här har både regering och opposition ett
            stort ansvar.
          </note>
          <note type="speaker">
            Anf. 2 DAN ERICSSON (kds):
          </note>
          <note>
            Fru talman! Jag vill börja med att tacka statsministern för svaret.
          </note>
          <note>
            Bakgrunden till frågan är vad som sades i regeringsförklaringen:
            "Mer än något annat behöver vårt land nu samarbete och samförstånd."
            Vidare sades det att det kommer att ställas krav på vilja och
            förmåga till samarbete. Den nya regeringen utmålades rent av som
            en samarbetsregering.
          </note>
          <note>
            Så långt lät det väldigt bra. Jag tror nämligen på ett politiskt
            ledarskap som strävar efter det som förenar och som tar hänsyn
            också till minoritetsuppfattningar. Det är det som demokratin
            ytterst handlar om.
          </note>
          <note>
            Sedan blev jag besviken när jag i fredags - två veckor efter
            regeringens tillträde - kunde läsa i
          </note>
          <note>
            Dagens Nyheter om den praktiska handlingen. Den socialdemokratiske
            gruppledaren i riksdagen säger där: "Några konkreta resonemang
            kommer vi nog inte att ha med dem" - underförstått de tidigare
            regeringspartierna - "denna valhöst - - -." Vilket värde har då
            alla ord om samarbete?
          </note>
          <note>
            Statsministern säger i sitt svar att han är öppen för samarbete
            med Kristdemokraterna. Men vilken praktisk handling visas? Finns
            det någon tanke på praktisk handling bakom allt tal om samförstånd,
            samarbete och vilja att söka gemensamma lösningar?
          </note>
          <note>
            Ett avskaffande av vårdnadsbidraget utan en seriös prövning av
            kostnader och vinster med ett vårdnadsbidrag och utan eftertanke
            när det gäller föräldrarnas möjligheter att själva kunna välja
            omsorg om sina barn är ju inte ett sätt att direkt skapa ett samarbetsklimat.
            Det är nästan det enda besked vi har fått hittills när det gäller
            frågor som är viktiga för kds.
          </note>
          <note>
            Återigen vill jag fråga statsministern: Vad är det för konkret
            handling som avses med de här orden i regeringsförklaringen?
          </note>
          <note>
            Anf. 3 Statsminister INGVAR
          </note>
          <note type="speaker">
            CARLSSON (s):
          </note>
          <note>
            Fru talman! Vårdnadsbidraget har en lång historia, som går tillbaka
            ända till krisöverenskommelsen. Där fanns en överenskommelse som
            sedan bröts. Det är dock inte huvudfrågan för mig. Om det bara
            hade handlat om det skulle det inte ha varit så svårt, även om
            moralen är viktig i politiken.
          </note>
          <note>
            Det är naturligtvis svårt att förklara, inte minst för gamla
            människor, att vi, samtidigt som det finns brister i vården och
            omsorgen, har råd med en ny reform som trots allt kostar väldigt
            mycket pengar.
          </note>
          <note>
            Visst hade vi på respektive sidor låst oss ganska hårt i vissa
            frågor under valrörelsen, men jag är övertygad om att det finns
            områden där kds och
          </note>
          <note>
            Socialdemokraterna står varandra nära. Jag har noga följt vad
            kds har sagt om den ekonomiska brottsligheten, för att ta ett
            konkret område. Det finns i kds besparingsprogram från valrörelsen
            punkter som jag tror att det är möjligt att resonera om.
          </note>
          <note>
            Sven Hulterström är närvarande här i kammaren och lyssnar på
            vår diskussion, och jag är säker på att han tar till sig Dan Ericssons
            utsträckta hand och att det finns möjligheter att resonera.
          </note>
          <note type="speaker">
            Anf. 4 DAN ERICSSON (kds):
          </note>
          <note>
            Fru talman! Det har alltid gått att resonera med kristdemokraterna.
            Kds är ett parti i politikens mittfält. Det är uppenbart i Europa
            och på kontinenten. Det finns olika skiftningar, men det är uppenbart
            att kds är ett parti i politikens mittfält.
          </note>
          <note>
            Det är intressant att höra vilka konkreta förslag som finns från
            Socialdemokraternas sida. Det gäller just att kunna skapa ett
            samarbetsklimat som håller.
          </note>
          <note>
            River man upp ett förslag som har varit tungt för vårt parti
            skapar man inget bra samarbetsklimat.
          </note>
          <note>
            Statsministern fortsätter att framhärda i att det är svårt att
            förklara kostnaderna. Kostnaderna blir större när vårdnadsbidraget
            avskaffas. Varför inte pröva denna fråga seriöst och diskutera
            ekonomin med kommunerna? Vad innebär ett avskaffande av vårdnadsbidraget?
            Måste därmed mer pengar skjutas till från staten för att klara
            barnomsorgen? Jag tycker inte riktigt andan i det statsministern
            säger följer orden i regeringsförklaringen.
          </note>
          <note>
            Aftonbladet skriver i dag: "Valrörelsen är över.
          </note>
          <note>
            Nu krävs handfasta beslut. De tvivel som samarbetsinviterna möter
            måste skingras i handling."
          </note>
          <note>
            Det är vad jag efterlyser.
          </note>
          <note>
            Anf. 5 Statsminister INGVAR
          </note>
          <note type="speaker">
            CARLSSON (s):
          </note>
          <note>
            Fru talman! Vi klarar naturligtvis inte av att förhandla i talarstolen.
            Det är inte heller meningen.
          </note>
          <note>
            Jag svarar att vi principiellt är öppna för diskussioner.
          </note>
          <note>
            Vi är beredda att se på frågor som direkt rör ekonomin och som
            finns med i kds besparingsalternativ. Vidare gäller det den ekonomiska
            brottsligheten. Vi är öppna för förslag från kds sida angående
            de områden partiet anser vara viktiga.
          </note>
          <note>
            Vi är inne i ett oerhört hektiskt skede, vilket Dan
          </note>
          <note>
            Ericsson säkert förstår. Vi har efter valet tagit över regeringsansvaret,
            och vi förbereder den ekonomiska propositionen. Snart är det folkomröstning
            om EU.
          </note>
          <note>
            Om inte varje kontakt sker så snabbt som ni kanske hade väntat,
            behöver det inte bero på dålig vilja. Det kan faktiskt vara praktiska
            problem.
          </note>
          <note type="speaker">
            Anf. 6 DAN ERICSSON (kds):
          </note>
          <note>
            Fru talman! Jag kan ha förståelse för att det finns mycket att
            göra för den nytillträdda regeringen. Men icke desto mindre är
            orden om att skapa ett gott samarbetsklimat precis det som skall
            göras i början av en mandatperiod. Det är då förutsättningarna
            finns.
          </note>
          <note>
            Det blir svårare när man gräver ned sig i skyttegravarna och
            direkt markerar att det inte finns ett reellt intresse för förhandlingar
            eller diskussion.
          </note>
          <note>
            Det gäller speciellt när man går på en fråga som är viktig för
            kristdemokraterna.
          </note>
          <note>
            Nu säger statsministern att han är öppen för andra förslag som
            kds tycker är viktiga. Varför inte titta litet mer på familjepolitiken
            och det samlade familjestödet? Det kanske finns möjligheter att
            gå framåt. Vårdnadsbidraget är en rättvisereform och en valfrihetsreform.
            Varför skall man börja med att ge sig på den?
          </note>
          <note>
            Vidare säger statsministern att det hela handlar om ekonomin.
            I regeringsdeklarationen talas det om en konstruktiv anda när
            det gäller att stärka de offentliga finanserna. Men om vi skall
            vara med i ett sådant arbete blir det fråga om flera fält. Det
            går inte att bryta ut en sak. Det måste vara en helhet i politiken.
          </note>
          <note>
            Anf. 7 Statsminister INGVAR
          </note>
          <note type="speaker">
            CARLSSON (s):
          </note>
          <note>
            Fru talman! Jag skall avsluta detta meningsutbyte med att understryka
            att vi tog ett snabbt initiativ för att skapa ett bra klimat genom
            att visa öppenhet och generositet i fråga om utskottsplaceringar.
            Jag hoppas att det noteras av kds.
          </note>
          <note type="speaker">
            Anf. 8 DAN ERICSSON (kds):
          </note>
          <note>
            Fru talman! Vi har noterat detta. Kds finns därmed representerat
            i utskotten som ytterligare ett parti som det går att diskutera
            med. Det är så jag har uppfattat det hela. Sedan får vi se om
            det kommer några konkreta förslag. Vad vi hittills har sett är
            inte så lovande. Jag hoppas på bättring, Ingvar Carlsson.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1994/95:60 om Colombia och de mänskliga rättigheterna
          </note>
          <note>
            Anf. 9 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Eva Zetterberg har fråga mig vad den socialdemokratiska
            regeringen avser göra i fallet
          </note>
          <note>
            Colombia och de mänskliga rättigheterna. Colombia har som bekant
            en lång demokratisk tradition, samtidigt som våldssituationen
            i landet är ytterst allvarlig.
          </note>
          <note>
            Många våldsbrott kan härledas till den sedan länge pågående konflikten
            mellan regeringen och olika väpnade grupper samt till narkotikaproblemen.
            Det råder föga tvivel, som Eva Zetterberg också poängterar, om
            att många av våldsbrotten begås av militär. Den colombianska regeringen
            tar tydligt avstånd från dessa brott mot de mänskliga rättigheterna.
          </note>
          <note>
            Ett allvarligt problem i detta sammanhang, som ofta påtalats,
            är den straffrihet som tyvärr fortfarande ofta råder för de militärer
            som begår brott mot de mänskliga rättigheterna. Alla brott mot
            mänskliga rättigheter begångna av såväl militären som av de gerilla-
            och paramilitära grupper som opererar i
          </note>
          <note>
            Colombia måste fördömas.
          </note>
          <note>
            Samtidigt ser vi positivt på såväl den förre presidenten Gavirias
            som den nytillträdde presidenten
          </note>
          <note>
            Sampers aktiva engagemang för att åstadkomma en förbättring av
            situationen i landet. Sedan Sampers tillträde i augusti i år har
            flera FN-rapportörer om mänskliga rättigheter besökt Colombia
            på regeringens inbjudan, och FN:s kommissionär för mänskliga rättigheter
            väntas också på regeringens inbjudan besöka landet inom kort.
            Det kan också nämnas att
          </note>
          <note>
            Amnesty International bjudits in att öppna ett permanent kontor
            i Colombia för övervakning av de mänskliga rättigheterna.
          </note>
          <note>
            Möjligheten till svenskt bistånd för de insatser som den colombianska
            regeringen gör för att främja de mänskliga rättigheterna har också
            diskuterats. En ansökan om sådan typ av bistånd mottogs i augusti
            och behandlas nu av SIDA.
          </note>
          <note>
            För svensk del har vi också anledning att uppmärksamma att den
            nya regeringen i Colombia har förelagt senaten ett förslag om
            att landet skall ansluta sig till 1977 års andra tilläggsprotokoll
            till 1949 års
          </note>
          <note>
            Genèvekonventioner. Detta innebär att
          </note>
          <note>
            Genèvekonventionernas reglering av civilbefolkningens rätt till
            skydd skulle tillämpas också i interna konflikter. Många länder,
            inte minst i
          </note>
          <note>
            Sydamerika, har ännu inte erkänt att krigets lagar tillämpas
            i interna konflikter. Såsom ordförandeland i den alliansfria rörelsen
            tar Colombia ett viktigt steg som förebild i och med denna anslutning
            - ett steg som torde sända en klar signal till de egna väpnade
            styrkorna.
          </note>
          <note>
            Trots dessa positiva steg som den colombianska regeringen tagit
            är våldssituationen fortfarande mycket allvarlig. Jag anser att
            vi bör söka dialog och samarbete med Colombias regering i den
            här frågan.
          </note>
          <note>
            Den öppenhet och till synes goda vilja som finns hos den colombianska
            regeringen bör återgäldas, samtidigt som vi kommer att följa utvecklingen
            i landet noga och kritiskt. Samperadministrationen har flera positiva
            löften att leva upp till. Om konkreta resultat inte uppnås, kommer
            detta att föranleda reaktioner från Sveriges och säkert också
            andra länders sida.
          </note>
          <note type="speaker">
            Anf. 10 EVA ZETTERBERG (v):
          </note>
          <note>
            Fru talman! Jag vill tacka Lena Hjelm-Wallén för svaret på min
            fråga.
          </note>
          <note>
            Jag kan inledningsvis konstatera att våra värderingar överensstämmer
            i fråga om den oro vi har anledning att hysa vad gäller situationen
            för mänskliga rättigheter i Colombia. Det är en mycket svår situation
            som Colombias invånare har levt i under många år och lever i för
            närvarande . Politiska mord hör till vanligheterna varje dag.
          </note>
          <note>
            Vidare var det frågan om de diskussioner som råder om vilka åtgärder
            som kan väntas från svensk sida. Jag är glad för att det har lämnats
            in en ansökan om möjligheten att arbeta med bistånd till utveckling
            av demokrati och mänskliga rättigheter. Jag hoppas att den ansökan
            är så pass seriös att den kan bifallas av SIDA.
          </note>
          <note>
            Det är bra att man från den colombianska regeringens sida kommer
            att se till att civilbefolkningen skyddas på ett helt annat sätt
            än tidigare. Den goda viljan finns förhoppningsvis från regeringens
            sida. Men den är långt ifrån nog.
          </note>
          <note>
            Jag frågade om den nya socialdemokratiska regeringen är villig
            att ta mer konkreta steg än vad den tidigare borgerliga regeringen
            gjorde. Den tidigare regeringen uttryckte oro, men vidtog inte
            på något sätt några konkreta åtgärder.
          </note>
          <note>
            Jag har velat jämföra situationen i Colombia med situationen
            i Guatemala. Den norska regeringen har varit ett föredöme. Norge
            har visat att det går att aktivt gå in och ägna sig åt förhandlingar
            och bidra till fredsprocessen i Guatemala. Jag menar att Sverige
            skall kunna spela den motsvarande viktiga rollen i
          </note>
          <note>
            Colombia.
          </note>
          <note>
            Anf. 11 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det är sant att Norge gör goda insatser inom den
            här stödgruppens arbete vad gäller
          </note>
          <note>
            Guatemala. Men det har man gjort på direkt begäran av berörda
            parter. FN:s generalsekreterare har förmedlat denna begäran. Något
            liknande initiativ finns inte beträffande Colombia.
          </note>
          <note>
            Vi i regeringen är naturligtvis intresserade av att i alla länder
            där det råder allvarliga brister i respekten för mänskliga rättigheter
            göra vad vi kan. Nu har ju inte den nya regeringen suttit så lång
            tid, men jag kan försäkra Eva Zetterberg att regeringen kommer
            att fortsätta att bevaka detta, för att se vilka möjligheter som
            finns. Den modell som gäller Guatemala går dock ännu inte att
            tillämpa, eftersom det inte tagits något initiativ i den riktningen.
          </note>
          <note type="speaker">
            Anf. 12 EVA ZETTERBERG (v):
          </note>
          <note>
            Fru talman! Den svenska regeringen kan väl ta egna initiativ!
            Den kan påtala sin beredvillighet. Jag tror det vore oerhört väsentligt.
            Man behöver ju inte alltid vänta på initiativ utifrån.
          </note>
          <note>
            Den goda vilja som den colombianska regeringen uttrycker hoppas
            jag finns. Men det visar sig mycket tydligt att man inte har situationen
            under kontroll i landet, bl.a. på grund av de paramilitära grupper
            som agerar mycket fritt och på grund av den straffrihet som Lena
            Hjelm-Wallén själv tar upp i svaret. Denna straffrihet gör ju
            att militärer i mycket liten utsträckning döms för de grova övergrepp
            som de ägnat sig åt när det gäller de mänskliga rättigheterna.
          </note>
          <note>
            Det är mycket stora komplikationer på detta område.
          </note>
          <note>
            Anf. 13 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Låt mig försäkra Eva Zetterberg att regeringen vill
            föra en konstruktiv dialog med
          </note>
          <note>
            Colombia, både bilateralt och i de multilaterala fora som finns.
          </note>
          <note type="speaker">
            Anf. 14 EVA ZETTERBERG (v):
          </note>
          <note>
            Fru talman! Det hoppas jag att regeringen fortsätter med. Men
            ett steg på vägen, innan det tas något initiativ, är att tillgodose
            begäran om en svensk delegation till Colombia för att se över
            hur de mänskliga rättigheterna respekteras. På det området skulle
            regeringen, utan att avvakta några initiativ från regeringssidan
            i Colombia, kunna gå i bräschen.
          </note>
          <note>
            Regeringen skulle kunna föreslå en svensk delegation för detta
            på motsvarande sätt som man gjort när det gäller Kina, Tibet och
            en rad andra områden i världen, där det råder uppenbara problem
            med beaktandet av de mänskliga rättigheterna. Det skulle väl vara
            mycket tillämpligt i fallet Colombia, eller hur Lena Hjelm-Wallén?
          </note>
          <note>
            Anf. 15 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det är mycket bra att riksdagsledamöter engagerar
            sig och att det finns ett brett engagemang för de mänskliga rättigheterna,
            både allmänt och för det land som vi nu diskuterar. Det kan komma
            till uttryck i olika besöksutbyten. Likaväl som det kan komma
            delegationer hit från Colombia kan det åka delegationer dit. Men
            karaktären av denna typ av delegationer är jag inte beredd att
            stå här i talarstolen och diskutera. Det finns bättre forum för.
          </note>
          <note type="speaker">
            Anf. 16 EVA ZETTERBERG (v):
          </note>
          <note>
            Fru talman! Jag förväntar mig inte ett exakt och detaljerat svar
            på denna fråga nu. Men jag vill gärna skicka med de önskemål som
            finns från dem som inifrån och utifrån Colombia kämpar för mänskliga
            rättigheter. Det finns mycket starka önskemål om att
          </note>
          <note>
            Sverige skall engagera sig mer. Det kan ta sig olika uttryck;
            det kan vara i form av en delegation, och det kan vara i form
            av en part i fredsprocessens förhandlingar.
          </note>
          <note>
            Jag kommer med intresse att följa regeringens agerande i fallet
            Colombia. Jag ser fram emot konkreta initiativ.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1994/95:64 om sanktionerna mot Serbien-Montenegro
          </note>
          <note>
            Anf. 17 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Lennart Rohdin har frågat mig om den svenska regeringen
            står bakom beslutet i FN:s säkerhetsråd att partiellt häva sanktionerna
            mot
          </note>
          <note>
            Serbien-Montenegro.
          </note>
          <note>
            Svaret är ja. Från svensk sida ser vi åtgärden som en del i de
            internationella försöken att nå en förhandlingslösning på den
            fruktansvärda konflikten i f.d. Jugoslavien.
          </note>
          <note>
            Låt mig beskriva bakgrunden. FN:s säkerhetsråd antog den 23 september
            tre nya resolutioner om situationen i f.d. Jugoslavien. I en första
            resolution fördömdes de bosniska serbernas fortsatta etniska rensning,
            i en andra skärptes sanktionerna mot de bosniska serberna och
            i en tredje suspenderades vissa begränsade sanktioner mot Serbien-Montenegro.
          </note>
          <note>
            Frågan måste med andra ord ses i ett helhetsperspektiv med en
            varaktig lösning av hela
          </note>
          <note>
            Jugoslavienkonflikten som mål.
          </note>
          <note>
            Det senaste försöket till en förhandlingslösning för
          </note>
          <note>
            Bosnien som det internationella samfundet arbetar med är det
            fredsförslag som den s.k. kontaktgruppen bestående av USA, Ryssland,
            Storbritannien,
          </note>
          <note>
            Frankrike och Tyskland förelade parterna i juli.
          </note>
          <note>
            Förslaget, som innebär en delning av Bosnien mellan de bosniska
            serberna och federationen mellan muslimer och kroater, men med
            Bosnien-Hercegovina som en statsbildning, har accepterats av samtliga
            parter utom de bosniska serberna.
          </note>
          <note>
            För att sätta press på de bosnisk-serbiska ledarna att acceptera
            fredsförslaget har Milosevic gått med på att stänga gränsen mot
            Bosnien för att förhindra att vapen, ammunition och drivmedel
            passerar. I gengäld har vissa sanktioner mot Serbien-Montenegro
            suspenderats.
          </note>
          <note>
            Internationella observatörer, utsända av den s.k.
          </note>
          <note>
            Jugoslavienkonferensen under ledning av den svenske översten
            Bo Pellnäs, kontrollerar att endast av säkerhetsrådet godkända
            humanitära transporter passerar. Observatörerna övervakar kontinuerligt
            gränsen och rapporterar regelbundet till FN:s generalsekreterare
            via konferensens båda ordförande
          </note>
          <note>
            Owen och Stoltenberg.
          </note>
          <note>
            Generalsekreteraren i sin tur skall enligt säkerhetsrådets beslut
            därefter varje månad rapportera till rådet. Om generalsekreteraren
            anser att de serbiska myndigheterna inte effektivt håller gränsen
            stängd kommer de suspenderade sanktionerna att återinföras.
          </note>
          <note>
            Som en viktig del i de internationella fredsansträngningarna
            ingår naturligtvis också de skärpta sanktionerna mot de bosniska
            serberna, den enda part som motsätter sig en förhandlingslösning.
          </note>
          <note>
            En annan viktig förutsättning är givetvis att sanktionerna när
            som helst kan återinföras mot
          </note>
          <note>
            Belgrad om inte detta försök får önskvärd utgång. För att en
            lösning av konflikterna i f.d. Jugoslavien skall bli varaktig
            måste den ha samtliga parters accept, inklusive den serbiska ledningens.
            Därför är det av största vikt att den serbiske presidenten Milosevic
            har börjat samarbeta med kontaktgruppen i ansträngningarna att
            nå en uppgörelse.
          </note>
          <note>
            Givetvis kan det uppfattas som märkligt att det internationella
            samfundet till synes premierar den serbiske presidenten Milosevic,
            trots det ansvar som han personligen har för konflikten. Samtidigt
            är det viktigt att påpeka att den alldeles övervägande delen av
            den omfattande sanktionsregimen mot f.d.
          </note>
          <note>
            Jugoslavien fortfarande består. De sanktioner som tillfälligt
            suspenderats rör lättnader i förbudet mot civil luftfart, färjeförbindelser
            och förbudet mot internationellt utbyte inom idrott och kultur.
          </note>
          <note>
            Lättnaderna kan förhoppningsvis leda till att
          </note>
          <note>
            Milosevic och befolkningen i Serbien-Montenegro får ökad motivation
            att verka för fred. Avsikten är alltså att uppmuntra den serbiske
            ledaren att ta ytterligare nödvändiga steg mot fred och att medverka
            till att den bosnisk-serbiska parten tvingas acceptera det internationella
            samfundets vilja.
          </note>
          <note type="speaker">
            Anf. 18 LENNART ROHDIN (fp):
          </note>
          <note>
            Fru talman! Låt mig först få gratulera utrikesministern till
            utnämningen. Jag vill också tacka för svaret som definitivt var
            ett rakt sådant.
          </note>
          <note>
            För tre veckor sedan i morgon landade det ryska sändebudet Tjurkin
            på Belgrads flygplats sedan FN-
          </note>
          <note>
            sanktionerna partiellt hävts. Han hyllades på flygplatsen för
            att den internationella isoleringen var över.
          </note>
          <note>
            Är det då åter fred i Bosnien? Nej långt därifrån, kanske så
            långt därifrån som man varit under de 900
          </note>
          <note>
            dagar som varat sedan Sarajevos belägring. Varför lyfts då sanktionerna?
            Jo, de lyfts som belöning för visad god vilja. Efter 900 dagars
            folkmord, tillåter
          </note>
          <note>
            Milosevic att ett hundratal FN-observatörer får bevaka gränsen
            till Bosnien.
          </note>
          <note>
            Men omvärlden bortser då helt från att Milosevic varit arkitekten
            till ett folkmord på Europas jord.
          </note>
          <note>
            Karadzic och Mladic fullföljer bara den uppgift de en gång fick
            av Milosevic.
          </note>
          <note>
            Har då Milosevic själv kommit på bättre tankar?
          </note>
          <note>
            Häromdagen gav han själv svaret: "Kriget i Bosnien måste upphöra.
            Bosnienserberna har uppnått sina mål." Just det!
          </note>
          <note>
            De internationella fredsansträngningarna syftar bara till att
            ge kapitulationen inför de serbiska fascisterna en anständighetens
            slöja, så att man kan glömma och gå vidare. Det demokratiska Europa
            har helt glömt följderna av eftergivenheten inför 30-talets fascister.
          </note>
          <note>
            Tystnaden inför folkmordet är bedövande. Sverige har spelat med.
            Sveriges röst har inte hörts i en värld som väntar på någon som
            talar för folkrätten och för de små staternas och folkens rätt.
            Regeringen Bildt uppvisade en beklämmande följsamhet mot de europeiska
            stormakterna.
          </note>
          <note>
            I regeringsförklaringen för två veckor sedan, dagarna efter det
            att sanktionerna hävts mot
          </note>
          <note>
            Milosevic, nämns inte Bosnien med ett ord. Dagens svar från regeringen
            gör den nya regeringen medansvarig till den svenska icke-politiken
            inför folkmordet i Bosnien.
          </note>
          <note>
            Anf. 19 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Man kan ha olika åsikter om vad som skall göras.
            Lennart Rohdin måste ändå inse att både den tidigare regeringen
            och denna regering självfallet har gjort och kommer att göra allt
            vad man kan för att få en helhetslösning och åstadkomma fred i
            f.d.
          </note>
          <note>
            Jugoslavien. Det är den viktigaste frågan.
          </note>
          <note>
            Man kan ha olika åsikter om mått och steg. Vi har ställt oss
            bakom de beslut som har fattats av FN:s säkerhetsråd. Jag tror
            inte att det är någonting att skämmas för i detta sammanhang.
          </note>
          <note type="speaker">
            Anf. 20 LENNART ROHDIN (fp):
          </note>
          <note>
            Fru talman! Sverige är givetvis inte någon huvudaktör eller huvudansvarig,
            och vi har gjort mycket för att lindra följderna av det fruktansvärda
            som har skett i Jugoslavien de senaste tre åren. Men genom att
            ställa oss bakom den politik som förs först och främst av stormakterna
            stöder vi en politik som innebär att omvärlden har accepterat
            att krigsmålen för Milosevic och hans handgångna i Bosnien har
            uppfyllts. Det har ju Milosevic också bekräftat.
          </note>
          <note>
            Förlorare är i första hand det bosniska folket och det multietniska
            samhälle som fanns i Bosnien, som nu delas enligt fredsförslaget.
            Förlorare är också de som står för grundläggande värderingar om
            respekten för gränsers okränkbarhet. Förlorare är dessutom fredsoppositionen
            i Serbien, där nu Milosevic också på hemmaplan framstår som den
            slutlige segraren.
          </note>
          <note>
            Detta tycker jag är beklämmande.
          </note>
          <note>
            Anf. 21 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag vill bara anmäla att jag inte tycker att den
            tolkning som Lennart Rohdin gör av säkerhetsrådets beslut och
            den svenska regeringens instämmande i det är en rättvis tolkning.
          </note>
          <note type="speaker">
            Anf. 22 LENNART ROHDIN (fp):
          </note>
          <note>
            Fru talman! Jag inser också att det har varit svårt, och säkert
            också är det fortfarande, för små stater att påverka utvecklingen
            åt ett annat håll. Sverige har, historiskt sett, varit bland de
            stater som har kunnat tala högt när andra stater har känt det
            svårt att göra det i fråga om grundläggande internationella principer.
          </note>
          <note>
            Jag har svårt att uppfatta det beslut som nu har fattats i FN:s
            säkerhetsråd som annat än ett steg för att försöka komma ifrån
            en konflikt där FN och världssamfundet har misslyckats. De observatörer
            som övervakar gränsen är, som utrikesministern vet, mycket få.
            Bara för ett par dagar sedan bekräftade även Bo Pellnäs själv
            internationellt att han inte har fått de observatörer som krävs.
            Medlemsstaterna, som ju är FN, klarar som vanligt inte av att
            leva upp till de löften de har gett om att se till att det finns
            resurser för att fullfölja detta. Gesten har ändå använts för
            att tillgodose Milosevic.
          </note>
          <note>
            Överläggningen var härmed avslutad
          </note>
          <note>
            9 § Svar på fråga 1994/95:87 om offentliggörande av uppgifter
            om främmande undervattensverksamhet
          </note>
          <note>
            Anf. 23 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Johan Lönnroth har frågat om statsministern avsett
            att ta några initiativ för att avlägsna hemligstämpeln på handlingar
            som rör materialet om samtalen i ubåtsfrågan med Ryssland.
          </note>
          <note>
            Frågan har överlämnats till mig för besvarande.
          </note>
          <note>
            Låt mig börja med att säga att ubåtsfrågan har bedömts vara så
            viktig att det i regeringsförklaringen tillkännagavs att en nationell
            kommission skall tillsättas för att granska rapporterna om främmande
            undervattensverksamhet riktad mot Sverige.
          </note>
          <note>
            Kommissionen skall tillsättas så snart överbefälhavaren lämnat
            sin årliga incidentrapport över kränkningarna, vilket torde ske
            i början av nästa år.
          </note>
          <note>
            Det material Lönnroth hänvisar till är omfattande.
          </note>
          <note>
            Tidigare beslut om avslag på begäran av hävande av sekretess
            i detta fall har grundats på att dokumenten innehåller uppgifter
            som rör Sveriges förbindelser med annan stat, och på att det inte
            står klart att uppgifterna i dokumenten kan röjas utan att detta
            stör
          </note>
          <note>
            Sveriges mellanfolkliga förbindelser eller på annat sätt skadar
            landet.
          </note>
          <note>
            När de expertsamtal som pågått i snart två år med
          </note>
          <note>
            Ryssland inleddes, grundades de på förutsättningen att vad som
            behandlades under samtalen och de dokument som förekommer i samband
            med dessa inte skall ges offentlighet så länge samtalen pågår.
            Dessa samtal pågår fortfarande och beräknas kunna avslutas inom
            kort. Därefter kommer en ny prövning av handlingarnas offentlighet
            att kunna göras. Fram till dess anser jag att regeringens prövning
            av just detta material bör grundas på samma förutsättningar som
            tidigare.
          </note>
          <note>
            Regeringens strävan att öka öppenheten kring utbåtsfrågan torde
            vara väl känd. Vår strävan till största möjliga öppenhet ligger
            till grund för beslutet att tillsätta en kommission. Den kommer
            också att vara vägledande för framtida prövningar av vilket material
            som kan frisläppas.
          </note>
          <note type="speaker">
            Anf. 24 JOHAN LÖNNROTH (v):
          </note>
          <note>
            Fru talman! Jag skall till att börja med också sälla mig till
            gratulanterna. Jag är ganska säker på att vi vänsterpartister
            kommer att föredra den utrikespolitik som nu skall gälla framför
            den politik som gällde under den förra regeringen.
          </note>
          <note>
            Jag tycker att det är bra att en kommission skall tillsättas.
            Utrikesministern säger att man beräknar att samtalen med Ryssland
            kommer att avslutas inom kort. Jag skulle vilja fråga vad som
            menas med det.
          </note>
          <note>
            Handlar det om dagar, veckor eller månader?
          </note>
          <note>
            Jag hade fått uppfattningen att den hemligstämpel som regeringen
            Bildt och den särskilde förhandlaren i
          </note>
          <note>
            Ryssland beslutade om var en hemligstämpel som hade Bildts egen
            prägel. Det var ju ganska stark socialdemokratisk kritik mot hemligstämpeln.
            Jag hade trott att den nya regeringen skulle vara mera ivrig att
            snabbt få bort denna hemligstämpel.
          </note>
          <note>
            Jag skulle vilja höra vad utrikesministern säger om uppgifterna
            i tidningen Arbetet om att det finns en risk att den f.d. sovjetiska
            marinchefen är så irriterad över att svenskarna inte vill häva
            hemligstämpeln, att han kommande helg går ut med uppgifter. Det
            är väl rimligt att tänka sig att det kommer att skada de mellanfolkliga
            förbindelserna mer än om Sverige ensidigt visade denna öppenhet
            och hävde hemligstämpeln på uppgifterna.
          </note>
          <note>
            Anf. 25 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Min utgångspunkt är att det skall visas största möjliga
            öppenhet. Jag vill återigen understryka det. Den andra utgångspunkten
            är att man måste leva upp till de överenskommelser som har gjorts
            mellan den svenska och den ryska regeringen när dessa samtal inleddes.
            Därför gäller det som tidigare har sagts. Expertsamtalen och det
            material som har samband med dem kan inte ges offentlighet förrän
            samtalen är avslutade. Eftersom det är samtal det är fråga om
            kan man inte vara så exakt i bedömningen.
          </note>
          <note>
            Jag utgår dock från att de kommer att avslutas under detta år.
          </note>
          <note>
            När sedan expertsamtalen har avslutats kommer frågan i ett annat
            läge. Då kommer regeringen att gå igenom materialet och pröva
            vilket material som kan frisläppas. Jag kan berätta att jag redan
            nu har uppdragit till berörda tjänstemän inom
          </note>
          <note>
            Utrikesdepartementet att gå igenom detta synnerligen omfattande
            material, så att det inte behöver bli någon tidsutdräkt i dessa
            avseenden när vi väl kommer till den dag då samtalen är avslutade.
          </note>
          <note type="speaker">
            Anf. 26 JOHAN LÖNNROTH (v):
          </note>
          <note>
            Fru talman! Det är mycket bra att största möjliga öppenhet nu
            skall gälla.
          </note>
          <note>
            Utrikesministern säger att vi måste leva upp till den överenskommelse
            som har gjorts med den ryska sidan. Men jag har uppfattat det
            som att det är ett svenskt krav att dessa överläggningar skall
            vara hemligstämplade. Det kanske är en missuppfattning.
          </note>
          <note>
            Det har alltså inte varit ett ryskt krav. Därmed skulle också
            rimligtvis den ryska sidan välkomna om den svenska regeringen
            tog ett initiativ till att släppa dessa uppgifter omedelbart.
            Jag tror att vi kan vara överens om att en del av diskussionerna
            kring ubåtskränkningarna, de berömda uttrarna osv., börjar bli
            litet pinsamma. Det skulle vara välgörande om man nu kunde rycka
            undan grunden för en del av de teorier, även konspirationsteorier,
            som cirkulerar i landet och få en öppenhet redan nu.
          </note>
          <note>
            Anf. 27 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag kan naturligtvis inte utgå från olika tidningsuppgifter,
            utan jag måste utgå från det som hela tiden har hävdats gäller
            för dessa samtal, nämligen förtrolighet. Det är två parter som
            träffar en överenskommelse om förtrolighet. Den gäller tills samtalen
            är avslutade. Sedan kommer frågan i ett nytt läge.
          </note>
          <note>
            Jag skall med stor iver försöka hantera denna fråga med största
            möjliga öppenhet, eftersom den så länge har kringgärdats med så
            mycket av hemlighetsmakeri.
          </note>
          <note type="speaker">
            Anf. 28 JOHAN LÖNNROTH (v):
          </note>
          <note>
            Fru talman! Jag skall avsluta med att uttala den förhoppningen
            att utrikesministern skaffar sig information om det som kommer
            att hända kommande helg, då en del av nyckelpersonerna på den
            ryska sidan kommer hit. Även om uppgifterna kommer via medierna
            är det ändå ganska intressant att f.d. sovjetiska marinchefen
            tydligen sagt att han nu är så trött på detta att han kommer att
            berätta öppet. Då kan det vara ett visst intresse för oss att
            följa upp vad han egentligen säger. Det kanske inte vore så dumt
            om utrikesministern tog sig tid att träffa honom för att höra
            vad han har att säga.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1994/95:80 om förvar av militära vapen
          </note>
          <note>
            Anf. 29 Försvarsminister THAGE G
          </note>
          <note type="speaker">
            PETERSON (s):
          </note>
          <note>
            Fru talman! Åke Carnerö har - i ett brottsförebyggande perspektiv
            - frågat mig vad jag avser att vidta för åtgärder för att hanteringen
            av militära vapen skall bli så säker som möjligt.
          </note>
          <note>
            Låt mig börja med att konstatera att frågan om stölder av militära
            vapen har varit föremål för uppmärksamhet vid flera tillfällen.
            Inte minst till följd av stölden i Botkyrka år 1992 har frågan
            diskuterats.
          </note>
          <note>
            Regeringen har ett flertal gånger under de senaste åren uppdragit
            åt försvarsmakten att genomföra åtgärder för att minska stölderna
            och redovisa resultatet av dessa åtgärder. Av naturliga skäl kan
            jag inte gå in på några detaljer, men jag kan här nämna att de
            åtgärder som redovisats rör sig om t.ex. utökad bevakning, flera
            larminstallationer, flyttning av vapen till säkrare förvaringsplatser,
            bättre utbildning av personalen och bättre kontroll av efterlevnaden
            av bestämmelser.
          </note>
          <note>
            Mycket har således gjorts. En del av åtgärderna, t.ex. olika
            investeringar, pågår och har ännu inte hunnit ge effekt.
          </note>
          <note>
            Jag ser utomordentligt allvarligt på stölder av militära vapen.
            Om det visar sig att de åtgärder som jag här omnämnt inte får
            avsedd effekt, kommer jag naturligtvis att ta upp frågan om ytterligare
            åtgärder.
          </note>
          <note>
            Det är min avsikt att hålla mig informerad om utvecklingen inom
            området.
          </note>
          <note type="speaker">
            Anf. 30 ÅKE CARNERÖ (kds):
          </note>
          <note>
            Fru talman! Först vill jag tacka försvarsministern för svaret
            och önska honom framgång i arbetet som försvarsminister i vårt
            land.
          </note>
          <note>
            Jag vill inledningsvis förklara att försvarsmakten naturligtvis
            inte i mina ögon nonchalerar den här frågan. De allra flesta vapenstölderna
            handlar om civila vapen. Rikspolisstyrelsens statistik över det
            totala antalet anmälda stulna eller förkomna vapen från 1981 och
            framåt visar ett trendbrott i utvecklingen år 1989. Då passerade
            man tusengränsen, dvs. att fler än 1 000 vapen förlorades det
            året. 1993 förlorades totalt 1 774 vapen, varav 39
          </note>
          <note>
            militära - alltså en liten del. Det är väldigt glädjande att
            många av vapnen återfinns. I de vapen som försvinner är oftast
            en vital del borta. Det visar att det finns en kontroll och säkerhet
            inbyggd.
          </note>
          <note>
            Vilka åtgärder avser försvarsministern att prioritera i det fortsatta
            arbetet? Arbete pågår ju, det är inget som skall börja nu.
          </note>
          <note>
            Anf. 31 Försvarsminister THAGE G
          </note>
          <note type="speaker">
            PETERSON (s):
          </note>
          <note>
            Fru talman! Jag lovar Åke Carnerö att verkligen hålla mig informerad
            om denna fråga. Skulle det visa sig att de många åtgärder som
            har vidtagits inte är tillräckliga, är jag beredd att diskutera
            ytterligare åtgärder.
          </note>
          <note>
            Jag vill gärna poängtera det som Åke Carnerö har påpekat, att
            av det totala antalet stulna vapen i Sverige under 1993 är 10
            % militära vapen. Det gör naturligtvis inte stölderna av militära
            vapen mindre allvarliga, men det ger ett visst perspektiv på frågan
            som samhällsproblem. Vapenstölderna är en allvarlig fråga, och
            jag tycker, fru talman, att det är bra att Åke
          </note>
          <note>
            Carnerö har ställt sin fråga.
          </note>
          <note type="speaker">
            Anf. 32 ÅKE CARNERÖ (kds):
          </note>
          <note>
            Fru talman! Vapenhanteringen totalt sett inom försvarsmakten
            handlar också om beredskapsplanering och beredskapshänsyn. Med
            tanke på att försvarsbeslutet 1992 har det strategiska överfallet
            som planeringsförutsättning är det nödvändigt med snabba militära
            insatser. Man planerar utifrån det, och i det ingår naturligtvis
            tillgången till vapen.
          </note>
          <note>
            Anser försvarsministern att det är viktigt att se över vapenhanteringen
            utifrån beredskapskraven och beredskapshänsyn?
          </note>
          <note>
            Anf. 33 Försvarsminister THAGE G
          </note>
          <note type="speaker">
            PETERSON (s):
          </note>
          <note>
            Fru talman! Jag vill gärna säga att det är just detta som gör
            den här frågan litet komplicerad. När det gäller åtgärder för
            att göra vapenförvaringen säkrare måste man göra en avvägning
            mellan å ena sidan de krav som måste ställas för att snabbt kunna
            ha vapnen till hands om det skulle bli höjd beredskap eller mobilisering
            - krigsförbanden måste ändå kunna räkna med att ha vapenförråden
            i sin närhet - och å andra sidan kraven på en hög säkerhet t.ex.
            när det gäller förvaring av vapen på regementen. Det innebär avvägningar.
            Man får inte centralisera vapenförvaringen så mycket att det blir
            störande i den verksamhet som ändå är grunden för bevakningen
            av säkerheten.
          </note>
          <note>
            Som jag lovat Åke Carnerö i mitt svar skall jag se till att vi
            noga följer denna fråga. Skulle de åtgärder som vidtagits inte
            vara tillräckliga får vi vidta ytterligare åtgärder.
          </note>
          <note type="speaker">
            Anf. 34 ÅKE CARNERÖ (kds):
          </note>
          <note>
            Fru talman! Jag tror att vi är helt överens om allvaret i frågan.
            Det är hemskt att så många civila vapen försvinner. I försvarsmaktens
            vapen är det naturligtvis den kraftiga eldverkan som gör dem mycket
            farligare. Riksdagen har ju fattat ett beslut där man säger att
            det är oacceptabelt att militära vapen stjäls och att slutmålet
            naturligtvis är att förlusterna upphör. Som jag skrev i min fråga
            går det inte att helt gardera sig mot försummelser, slarv och
            liknande.
          </note>
          <note>
            Jag är glad åt att försvarsministern i svaret säger att han tänker
            hålla sig väl informerad om utvecklingen. Jag tror att det allra
            viktigaste är att man snabbt kan ge signaler, om det skulle visa
            sig att det finns brister någonstans.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1994/95:96 om förskrivningsrätten för distriktssköterskor
          </note>
          <note>
            Anf. 35 Socialminister INGELA
          </note>
          <note type="speaker">
            THALÉN (s):
          </note>
          <note>
            Fru talman! Margitta Edgren har frågat mig om regeringen avser
            att ta initiativ till att reformen med förskrivningsrätt för distriktssköterskor
            kan genomföras på avsett sätt.
          </note>
          <note>
            Bakgrunden till frågan är att läkarnas aktiva motstånd mot reformen,
            enligt Margitta Edgren, snarast ökat, vilket medfört att enskilda
            distriktssköterskor inte "vågat" anmäla sig till utbildning.
          </note>
          <note>
            Också jag har fått signaler om att det fortfarande kan finnas
            läkare som är negativa till och försöker motarbeta möjligheterna
            för distriktssköterskor att förskriva läkemedel. Om detta motstånd
            har förstärkts eller är en funktion av att den tidigare försöksverksamheten
            permanentats och utvidgats har jag för dagen inte tillräckligt
            underlag för att kunna bedöma. Men motstånd från läkarhåll som
            skulle medföra att distriktssköterskor förhindras eller avstår
            från att utvidga sin kompetens kan inte accepteras.
          </note>
          <note>
            Riksdag och regering har skapat förutsättningarna för att distriktssköterskor
            skall kunna få förskriva vissa läkemedel. Staten lämnar också
            bidrag till de huvudmän som anordnar den utbildning som är nödvändig
            för sådan verksamhet.
          </note>
          <note>
            Men det är i första hand sjukvårdshuvudmännen som kan och bör
            se till att denna möjlighet också utnyttjas. Landstingsledningarnas
            inställning är självfallet en viktig signal, och jag har uppfattningen
            att sjukvårdshuvudmännen arbetar med dessa frågor.
          </note>
          <note>
            Bl.a. tyder antalet distriktssköterskor som för närvarande går
            den utbildning som erfordras på detta.
          </note>
          <note>
            Jag är också övertygad om att de attitydförändringar som krävs
            för att distriktssköterskorna på bästa sätt skall kunna använda
            förskrivningsrätten till gagn för patienterna lättast kommer till
            stånd genom ett utvecklat samarbete mellan olika personalkategorier
            inom primärvården. Regeringen kommer också i en proposition att
            ange riktlinjer för hur primärvården kan utvecklas i samband med
            att husläkarlagen avvecklas, där bl.a. möjligheterna till samarbete
            mellan olika personalgrupper kommer att uppmärksammas.
          </note>
          <note type="speaker">
            Anf. 36 MARGITTA EDGREN (fp):
          </note>
          <note>
            Fru talman! Jag är synnerligen glad och tacksam för svaret. Det
            är helt klart att vi har en gemensam uppfattning. Är det så att
            detta beteende finns, måste det på något vis motarbetas. Det kan
            alltså inte accepteras.
          </note>
          <note>
            Jag skulle vilja tillägga att angående de exempel som Ingela
            Thalén sade sig inte ha, vill jag hänvisa till
          </note>
          <note>
            Inga-Lisa Johansson, som är ordförande för
          </note>
          <note>
            Distriktsföreningen för distriktssköterskor i
          </note>
          <note>
            Västerbotten. Hon säger bl.a. att ledningarna för vissa vårdcentraler
            tydligt har uttalat att utbildningen är ett lågprioriterat område.
            Detta gör då självfallet distriktssköterskorna osäkra. De låter
            bli att söka denna utbildning för att inte göra sig obekväma.
          </note>
          <note>
            I Umeå har chefsöverläkargruppen skrivit till landstinget och
            begärt en konsekvensanalys av läkemedelsförskrivningsrätten för
            sjuksköterskor.
          </note>
          <note>
            Man påpekar att det blir dyrt genom att kostnaderna för vikarier
            ökar.
          </note>
          <note>
            Läkarförbundets ordförande Anders Milton säger att man visserligen
            accepterar riksdagens beslut, men man anser att läkare sköter
            receptförskrivning bättre än sjuksköterskor. I och med att det
            nu finns fler läkare blir behovet av distriktssköterskor med förskrivningsrätt
            mindre.
          </note>
          <note>
            Detta är mina utgångspunkter för mitt påstående att motståndet
            har ökat. Jag vill alltså klart markera -
          </note>
          <note>
            vilket också Ingela Thalén gjorde - att vi är överens om att
            detta inte är acceptabelt. Dessutom visar
          </note>
          <note>
            Läkarförbundets uttalande att man ser distriktets sjuksköterska
            mera som doktorns sjuksköterska än som distriktets sammanhållande
            kraft i öppenvården, inte minst i det förebyggande arbetet.
          </note>
          <note>
            Hela reformen - vilket vi ju är väl kunniga om -
          </note>
          <note>
            föregicks ju av en mycket långsam och noggrann undersökning i
            regi av Socialstyrelsen.
          </note>
          <note>
            Anf. 37 Socialminister INGELA
          </note>
          <note type="speaker">
            THALÉN (s):
          </note>
          <note>
            Fru talman! Det är alldeles rätt det som Margitta
          </note>
          <note>
            Edgren säger, att det här och var finns uttalanden åt det hållet,
            vilket jag tycker är olyckligt.
          </note>
          <note>
            När det gäller påståendet om att det skulle finnas underlag för
            att den sammantagna förskrivningen hade ökat, visade ju de försök
            som gjordes innan man gav möjlighet till förskrivningsrätt för
            distriktssköterskor att det inte var fråga om någon ökad användning
            av läkemedel. Det blev helt enkelt en omdisposition mellan läkare
            och distriktssköterskor.
          </note>
          <note>
            Eftersom det är drygt 1 000 distriktssköterskor som går igenom
            denna kompletterande utbildning, är detta ändå några steg tagna
            på vägen. Det har inte kommit några mera officiella uppgifter
            om att läkare har motarbetat eller förhindrat förskrivningsrätt
            för distriktssköterskor.
          </note>
          <note>
            Här spelar det en viss roll vilken attityd vi har och på vilket
            sätt vi uttalar att detta är en rätt som riksdag och regering
            har beslutat om och att det är en rätt för distriktssköterskorna
            att utnyttja denna möjlighet. Det finns anledning för både Margitta
            Edgren och mig att påtala detta i olika sammanhang, så att det
            blir alldeles klart vilken uppfattning riksdagen och regeringen
            har.
          </note>
          <note type="speaker">
            Anf. 38 MARGITTA EDGREN (fp):
          </note>
          <note>
            Fru talman! Det är helt korrekt. Med anledning av det som Ingela
            Thalén anförde i slutet av sitt svar vill jag ändå kolla upp att
            vi är överens.
          </note>
          <note>
            Distriktssköterskan är en nyckelperson som håller samman öppenvården
            i ett distrikt. Hon är viktig som samarbetspartner för socialtjänst
            och barnomsorg. Det är klart att denna nyckelroll kan användas
            på olika sätt, men framför allt måste den ju erkännas och respekteras
            av andra yrkesgrupper inom vården.
          </note>
          <note>
            Därmed minimerar man ju inte läkarnas betydelse, absolut inte.
            Men det finns alltså en omvårdnadens nyckelperson, och enligt
            vårt sätt att se är det disktriktssköterskan.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1994/95:88 om jämställdhet i utbildningsväsendet
          </note>
          <note>
            Anf. 39 Utbildningsminister CARL THAM
          </note>
          <note>
            (s):
          </note>
          <note>
            Fru talman! Barbro Westerholm har frågat mig om jag avser att
            låta den s.k. JÄST-gruppen fortsätta med sitt arbete. JÄST-gruppen
            är
          </note>
          <note>
            Utbildningsdepartementets arbetsgrupp för jämställdhet i högre
            utbildning och forskning. JÄST-
          </note>
          <note>
            gruppen bedriver ett synnerligen värdefullt arbete.
          </note>
          <note>
            Därför är mitt svar att JÄST-gruppens arbete skall fortsätta.
          </note>
          <note>
            Utöver mitt skrivna svar vill jag också tillägga att jag har
            frågat JÄST-gruppens ordförande om hon vill kvarstå som ordförande
            och fortsätta sitt arbete i gruppen.
          </note>
          <note type="speaker">
            Anf. 40 BARBRO WESTERHOLM (fp):
          </note>
          <note>
            Fru talman! Jag får tacka utbildningsministern för ett kort och
            tydligt svar. Jag gläder mig särskilt åt att
          </note>
          <note>
            Margitta Edgren får fortsätta att leda JÄST-gruppen.
          </note>
          <note>
            Denna grupp har inlett ett svårt och betydelsefullt arbete. Nu
            har man byggt upp ett förtroende för den här verksamheten, som
            ju inte precis har applåderats i den akademiska världen.
          </note>
          <note>
            Universitet och högskola är fortfarande i många avseenden en
            värld för män. Karriärvägarna för kvinnor är fortfarande steniga
            och mödosamma.
          </note>
          <note>
            Utbildningarna inom högskolan är i flera fall kraftigt könssegregerade.
            Endast 6 % av Sveriges professorer är kvinnor.
          </note>
          <note>
            Jämställdheten inom högskolan är i dag inte en fråga om lagstiftning
            och regelsystem. Svårigheterna hänger mera samman med attityder
            och traditioner i organisationen. Sommarens professorstillsättningar
            ger bevis för detta. Det är långt kvar innan vi får en jämställdhet
            mellan kvinnor och män inom vetenskapens område.
          </note>
          <note>
            Trots allt vackert tal om att stimulera fler kvinnor att forska
            har den ena mannen efter den andra utnämnts till professor. I
            juni avslogs en kvinnlig forskares besvär över att hon inte kom
            ifråga för en professur. Jag gick noga igenom handlingarna och
            fann att det hade kommit in personliga värderingar beträffande
            värdet av kvinnors forskning kontra mäns forskning.
          </note>
          <note>
            Själv blev jag tillfrågad om jag ville vara sakkunnig vid tillsättandet
            av en professur. Jag svarade ja, men jag blev ratad av fakulteten
            på grund av att jag ägnade mig åt jämställdhetsfrågor.
          </note>
          <note>
            Jämställdhetsgruppen inom en fakultet har svårt att finna ordförande,
            eftersom man faktiskt bränner fingrarna om man ägnar sig åt jämställdhetsfrågor.
          </note>
          <note>
            Jag är väldigt glad över utbildningsministerns klara och tydliga
            svar. Annars kommer inte kvinnor att nedlåta sig till att ta emot
            den behandling som de riskerar att utsättas för inom universitetsvärlden
            när det gäller professorstillsättningar.
          </note>
          <note>
            Anf. 41 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag kan försäkra Barbro Westerholm att detta är en
            fråga som ligger mig synnerligen varmt om hjärtat, vilket också
            i någon mån torde ha framgått av några uttalanden som jag har
            gjort.
          </note>
          <note>
            Jag är också helt på det klara med att detta är en fråga som
            har att göra med attityder, värderingar och beteenden som inte
            ändras omedelbart. Det krävs opinionsbildning och alla politiska
            åtgärder som är tänkbara att ta fram. Därvidlag bedömer jag att
            JÄST-
          </note>
          <note>
            gruppen redan har uträttat ett betydelsefullt arbete, och jag
            hoppas på än mer i framtiden.
          </note>
          <note>
            Jag är också övertygad om att riksdagen och riksdagens ledamöter
            har en väldigt viktig roll att spela som pådrivande krafter när
            det gäller att bidra till denna opinionsbildning. Det handlar
            väsentligen om att skapa en annan förståelse för dessa frågor
            inom den akademiska världen och om att skapa en insikt om att
            det nuvarande tillståndet är oefterrättligt, inte bara från en
            principiell utgångspunkt utan att det också innebär ett ofantligt
            slöseri med mänskliga resurser. Det är det som jag i någon mån
            hoppas kunna bidra till att ändra på.
          </note>
          <note type="speaker">
            Anf. 42 BARBRO WESTERHOLM (fp):
          </note>
          <note>
            Fru talman! Jag är ordförande i FRN:s kommitté för kvinno- och
            jämställdhetsforskning. Jag ser där alla ansökningar som kommer
            in och den bredd och det nytänkande som kommer upp i dagen och
            som jag tror att Sverige kommer att gagnas väldigt mycket av,
            både på det humanistiska och på det tekniska området.
          </note>
          <note>
            Det gäller här att inte skapa ett krig mellan manliga och kvinnliga
            forskare, utan det gäller att skapa förståelse för att vi ser
            litet olika på de problem som finns i samhället, hur de skall
            beforskas och hur resultaten sedan skall användas. Men det behövs
            en tydlig politisk signal om att denna forskning måste stöttas,
            och inte minst de kvinnor som utför den.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1994/95:98 om det s.k.
          </note>
          <note>
            SVUX-stödet m.m. till vissa skolelever
          </note>
          <note>
            Anf. 43 Utbildningsminister CARL
          </note>
          <note>
            THAM (s):
          </note>
          <note>
            Fru talman! Britt-Marie Danestig-Olofsson har frågat statsrådet
            Ylva Johansson om regeringen kommer att vidta några åtgärder för
            att trygga möjligheterna för dem som nu har SVUX eller
          </note>
          <note>
            SVUXA-stöd att fullfölja sina studier till gymnasiekompetens
            och gå vidare till fortsatta studier. Arbetet inom regeringen
            är så fördelat att det är jag som skall svara på frågan.
          </note>
          <note>
            Särskilt vuxenstudiestöd, s.k. SVUX, kan beviljas för studier
            på gymnasial nivå under sex terminer.
          </note>
          <note>
            Resurserna för SVUX är emellertid begränsade.
          </note>
          <note>
            Genom ett urvalsförfarande styrs stödet till dem som har kort
            utbildning och stort behov av stöd. Det är mycket ovanligt att
            någon som är under 25 år får stöd.
          </note>
          <note>
            Resurserna för det särskilda vuxenstudiestödet för arbetslösa,
            det s.k. SVUXA, är en akut satsning riktad direkt till arbetslösa
            personer. Reglerna för att få detta stöd är liberalare än för
            SVUX. Något urval bland de sökande görs inte. Stöd beviljas så
            länge pengarna räcker.
          </note>
          <note>
            Även SVUXA kan beviljas för studier på gymnasial nivå, men för
            högst två terminer. Jag utgår från att de studerande informeras
            om gällande regler.
          </note>
          <note>
            Skall stöd beviljas för längre tid än två terminer måste man
            räkna med betydande kostnadsökningar eller att färre studerande
            över tiden får del av det. Jag vill också nämna att för studier
            på grundskolenivå finns ingen sådan begränsning.
          </note>
          <note>
            Det är min avsikt att inom kort tillkalla en parlamentariskt
            sammansatt kommitté för en översyn av hela studiestödet. Kommittén
            skall bl.a. utvärdera de nuvarande vuxenstudiestöden och ta ställning
            till behovet av förändringar.
          </note>
          <note>
            Anf. 44 BRITT-MARIE DANESTIG-
          </note>
          <note type="speaker">
            OLOFSSON (v):
          </note>
          <note>
            Fru talman! Jag vill tacka utbildningsministern för svaret på
            mina frågor. Efter det att det s.k.
          </note>
          <note>
            krisanslaget, alltså de gemensamma pengarna till folkhögskolor
            och studieförbund, överfördes från
          </note>
          <note>
            Arbetsmarknadsdepartementet till Folkbildningsrådet har ett mycket
            stort antal kurser för arbetslösa, många av dessa kortutbildade,
            anordnats på folkhögskolor runt om i landet. Med den flexibilitet
            som utmärker folkhögskolan lyckades man trots en extrem tidspress
            möta det uttalade behovet.
          </note>
          <note>
            Hos många elever som saknade gymnasiekompetens och påbörjade
            studierna väcktes ett studieintresse, och målet blev snart allmän
            behörighet. Elever som tidigare hade setts som förlorare i skolan
            fick ökad självkänsla och förhoppningar om att genom att öka den
            egna kompetensen också kunna bli mera konkurrenskraftiga på arbetsmarknaden.
            Ur dessa erfarenheter utvecklades också drömmen om att kanske
            kunna studera vidare på universitet och högskolor.
          </note>
          <note>
            Under studietiden har dessa elever erhållit särskilt vuxenstudiestöd
            för arbetslösa, SVUXA. De har tagit steget att studera med SVUXA,
            trots att de då får endast 52 % av eventuell arbetsinkomst innan
            de blev arbetslösa. De får bara 65 % av a-kasseersättningen och
            kan dessutom få låna en del.
          </note>
          <note>
            När dessa elever började sina studier för två terminer sedan
            var det mycket oklart från vad som skulle gälla från CSN:s sida.
            Många av dem upplever att de påbörjade studier under helt andra
            premisser.
          </note>
          <note>
            När de nu ansöker om bidrag för fortsatta studier en tredje eller
            fjärde termin för att nå den allmänna behörigheten avslås detta.
            Vad de nu har att välja på är antingen att ansöka om SVUX - vilket
            är omöjligt att få, eftersom pengarna inte kommer att räcka också
            till dem - eller att ansöka om studiemedel. Det senare är ett
            mycket stort steg att ta för de många av dem som har en besvärlig
            social situation, försörjningsplikter osv.
          </note>
          <note>
            Anf. 45 Utbildningsminister CARL
          </note>
          <note>
            THAM (s):
          </note>
          <note>
            Fru talman! Det är naturligtvis beklagligt om man inte har känt
            till reglerna, men faktum är att det före den 1 januari 1994 var
            ännu mera begränsat än nu. Då gällde att man kunde få SVUXA bara
            om man gick i en gymnasial utbildning som beräknades pågå totalt
            två terminer. Det var först efter ett uttalande från socialförsäkringsutskottet
            här i riksdagen som dessa regler ändrades så att stödet nu kan
            beviljas även för längre utbildningar på gymnasial nivå, men naturligtvis
            fortfarande begränsat till högst två terminer. Jag har, som sagt,
            utgått från att de studerande har fått nödvändig information om
            detta.
          </note>
          <note>
            Jag vill också påpeka, även om jag självklart har stor förståelse
            för detta problem, att studiemedlen finns tillgängliga och att
            de som går vidare från studier på grundskole- och gymnasienivå
            till högskolan har möjlighet att få hälften av det studielån som
            utnyttjats inom t.ex. gymnasieskolan avskrivet.
          </note>
          <note>
            Detta minskar i så fall den ekonomiska belastningen.
          </note>
          <note>
            Men det är alltså beroende av om vederbörande går vidare i högre
            studier.
          </note>
          <note>
            Anf. 46 BRITT-MARIE DANESTIG-
          </note>
          <note type="speaker">
            OLOFSSON (v):
          </note>
          <note>
            Fru talman! Jag förstår utbildningsministerns synpunkter och
            skulle vilja markera att jag är tacksam och glad över det initiativ
            som utbildningsministern kommer att ta till en översyn av studiestödet
            över huvud taget. Jag vill ändå markera det samhällsekonomiskt
            kanske okloka i att låta dessa elever gå tillbaka till arbetslöshet
            - så ser tyvärr den faktiska situationen ut. Det är ett samhällsekonomiskt
            slöseri och definitivt ett slöseri med det humana kapitalet.
          </note>
          <note>
            Jag har närt en liten förhoppning att utbildningsministern skulle
            kunna göra något i detta sammanhang. Det gäller inte så många
            och det är inte fråga om så stora pengar. Jag hoppas ändå med
            dessa synpunkter att utbildningsministern i översynen verkligen
            beaktar de vuxenstuderandes ganska svåra situation. Detta är viktigt
            också med tanke på den sociala snedrekryteringen till våra universitet
            och högskolor.
          </note>
          <note>
            Anf. 47 Utbildningsminister CARL
          </note>
          <note>
            THAM (s):
          </note>
          <note>
            Fru talman! Självfallet är detta en viktig fråga, och kommittén
            kommer naturligtvis att mycket noga studera dessa problem. Jag
            hade naturligtvis gärna uppträtt litet mera frikostigt här, men
            som alla vet har regeringen ett betydande budgetunderskott att
            gripa sig an med, och det finns då inte möjlighet att utlova ökade
            förmåner och stöd av olika slag.
          </note>
          <note>
            Jag vill också understryka att det för den enskilde genom SVUXA
            ändå har getts en möjlighet att få två terminer finansierade något
            så när hyggligt. Med även ett blygsamt studiemedelsbidrag skulle
            man kunna fullfölja sina studier. Min förhoppning är självfallet
            att de berörda personerna utnyttjar detta tillfälle att fullborda
            sina studier, även om de inte kan få SVUXA
          </note>
          <note>
            hela tiden ut.
          </note>
          <note>
            Anf. 48 BRITT-MARIE DANESTIG-
          </note>
          <note type="speaker">
            OLOFSSON (v):
          </note>
          <note>
            Fru talman! Den förhoppningen delar jag med utbildningsministern.
          </note>
          <note>
            Vad jag ser som viktigt är att vi får en helhetssyn.
          </note>
          <note>
            Jag är medveten om svårigheterna i det ekonomiska läget, men
            samtidigt vet vi att det kostar oerhört mycket att skicka tillbaka
            människor till arbetslöshet.
          </note>
          <note>
            Det vore värdefullt om vi på något sätt kunde balansera dessa
            faktorer mot varandra. För min del är det viktigt att människor
            använder den här tiden positivt, dvs. till att öka sin kompetens.
            Det måste vara bra för människorna och även för landet.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1994/95:97 om Haiti
          </note>
          <note type="speaker">
            Anf. 49 Statsrådet PIERRE SCHORI (s):
          </note>
          <note>
            Fru talman! Karl-Göran Biörsmark har frågat mig vilka omedelbara
            åtgärder regeringen ämnar vidta för att ge stöd åt den demokratiska
            processen i Haiti.
          </note>
          <note>
            Bakgrunden till frågan är bl.a. det besök som
          </note>
          <note>
            Karl-Göran Biörsmark nyligen genomförde i Haiti på uppdrag av
            organisationen Parliamentarians for
          </note>
          <note>
            Global Action. Det är naturligtvis ytterst värdefullt att
          </note>
          <note>
            Sverige på detta sätt varit närvarande i detta känsliga och historiska
            skede för Haiti.
          </note>
          <note>
            Sverige har sedan länge med djupaste oro följt den svåra situationen
            i Haiti. Haiti förknippas med svåra kränkningar av de mänskliga
            rättigheterna. Antalet försvinnanden, mord, tortyr och godtyckliga
            frihetsberövanden har präglat nyhetsrapporteringen.
          </note>
          <note>
            Övergrepp har begåtts av såväl militär och polis som av s.k.
            attachéer, dvs. civilpersoner med anknytning till säkerhetsstyrkorna.
            Förhoppningen är nu att dessa övergrepp skall upphöra och att
            Haiti skall kunna påbörja uppbyggnaden av ett fungerande rättssamhälle.
          </note>
          <note>
            Sverige har helhjärtat stött FN:s och OAS
          </note>
          <note>
            ansträngningar att återupprätta demokratin i Haiti och har vid
            olika tillfällen fördömt den tidigare haitiska militärledningens
            ovilja att följa ingångna avtal.
          </note>
          <note>
            I samband med att president Aristide återvände till
          </note>
          <note>
            Haiti den 15 oktober uttryckte utrikesministern den svenska regeringens
            tillfredsställelse med att den demokratiska återuppbyggnaden i
            Haiti nu kan inledas.
          </note>
          <note>
            Det är angeläget att kommunal- och parlamentsvalen i januari
            1995, liksom nästa års presidentval, kan genomföras på ett sådant
            sätt att de blir ytterligare steg i den demokratiska processen.
          </note>
          <note>
            Sverige har, i enlighet med säkerhetsrådets resolution, nu upphävt
            handelssanktionerna mot Haiti.
          </note>
          <note>
            Vikten av internationell samverkan för att bistå det haitiska
            folket i dess strävan efter ett fritt och rättvist samhälle kan
            inte nog understrykas. De framgångar som uppnåtts understryker
            FN-systemets betydelse för att främja fred, utveckling och demokrati
            i ett land som Haiti.
          </note>
          <note>
            Sverige har beredskap att bidra till omvärldens kommande stödinsatser.
            Nästa vecka avser regeringen att ansluta sig till en internationell
            skuldlättnadsinsats för Haiti, i vilken även USA, Japan, Schweiz,
          </note>
          <note>
            Frankrike, Kanada, Nederländerna och Mexico deltar.
          </note>
          <note>
            Syftet med insatsen är att på ett effektivt sätt skapa en grund
            för Haitis ekonomiska återhämtning, vilken är en förutsättning
            för att demokratin skall ha en chans att slå rot.
          </note>
          <note>
            Sverige har redan tidigare bidragit med insatser i
          </note>
          <note>
            Haiti genom bl.a. Unicef och svenska enskilda organisationer.
            Så sent som den 7 oktober anslogs katastrofmedel genom Svenska
            röda korset för hälsoinsatser, matdistribution och rehabiliteringsinsatser
            för återvändande flyktingar. FN
          </note>
          <note>
            förbereder för närvarande en samlad appell om insatser i Haiti.
            Sverige har beredskap att medverka även i ett sådant sammanhang.
          </note>
          <note>
            Anf. 50 KARL-GÖRAN
          </note>
          <note type="speaker">
            BIÖRSMARK (fp):
          </note>
          <note>
            Fru talman! Jag tackar så hjärtligt för svaret. Jag säger hjärtligt,
            för det var ett positivt svar i precis den anda som jag hade hoppats
            att det skulle vara.
          </note>
          <note>
            Vad frågan gällde var omedelbara insatser. Jag trycker just på
            ordet omedelbara, därför att Haiti just nu är inne i ett skört
            och bräckligt läge. Att det råder lugn i dag beror mycket på att
            Aristide har kommit tillbaka, men det beror också på den massiva
            amerikanska närvaron - det är ju 20 000 trupper på plats.
          </note>
          <note>
            Nu skall val ske inom tre månader. Därför är det viktigt att
            vi är observanta på vad vi kan hjälpa till med i just detta skede.
          </note>
          <note>
            Jag träffade i förra veckan några av de parlamentariker som har
            levt utanför Haiti under de svåra åren. De kunde inte komma till
            ett möte som vi hade avtalat, för de hade inte pengar till bensin.
            De har inga telefoner, inga skrivmaskiner och inga faxar.
          </note>
          <note>
            Det är mycket av sådant som de politiska arbetarna inte har tillgång
            till i dag.
          </note>
          <note>
            Om vi skall stödja den demokratiska processen, måste vi snabbt
            vara på plats och hjälpa till. Det finns nu tankar inom enskilda
            organisationer, bl.a.
          </note>
          <note>
            Parlamentarians for Global Election, om att upprätta någon form
            av servicekontor, där sådana enkla saker skall finnas plats. Det
            skulle ge dem redskapen att föra ut politiska budskap och att
            säkra den demokratiska processen i det kommande valet.
          </note>
          <note>
            Jag vill nu vädja till statsrådet om att hjälpa till med detta
            arbete och ta reda på hur vi snabbt kan få pengar på plats för
            att lösa sådana här enkla saker som är så små i förhållande till
            allt det andra som man ser när man är på plats när det gäller
            det militära.
          </note>
          <note type="speaker">
            Anf. 51 Statsrådet PIERRE SCHORI (s):
          </note>
          <note>
            Fru talman! Karl-Göran Biörsmark har genom sitt inlägg här åskådliggjort
            värdet av att han själv har varit på plats. Jag håller helt och
            hållet med honom om att det inte räcker med att störta en diktator
            eller att få bort en militärdiktatur. Det räcker inte att anslå
            humanitära hjälpinsatser. Man måste också hjälpa demokratins kultur
            att slå rot. Då är det också viktigt att omvärlden ger ett stöd
            när det behövs till demokratins arbetare, i det här fallet parlamentariker
            och andra.
          </note>
          <note>
            Det finns i Latinamerika ett institut som heter
          </note>
          <note>
            Interamerikanska institutet för mänskliga rättigheter.
          </note>
          <note>
            De kan göra och har gjort den här typen av insatser för stöd
            till parlamentariker i olika länder. Det finns också andra mer
            direkta kanaler.
          </note>
          <note>
            Om en svensk enskild organisation söker stöd hos
          </note>
          <note>
            SIDA för den här typen av insatser, finns det möjligheter och
            prejudikat för detta. På detta skulle jag själv se mycket välvilligt,
            om jag hade haft att bestämma över det.
          </note>
          <note>
            Det är viktigt att demokratins arbetare stöds i det viktiga arbetet
            att konsolidera demokratin i den sköra situation som Haiti befinner
            sig i.
          </note>
          <note>
            Anf. 52 KARL-GÖRAN
          </note>
          <note type="speaker">
            BIÖRSMARK (fp):
          </note>
          <note>
            Fru talman! Under de överläggningar som vi hade dels med parlamentariker
            och dels med Aristide var det tre konkreta frågor som diskuterades
            just för processen under de närmaste tre månaderna och strax efter
            det val som skall ske i januari.
          </note>
          <note>
            Den första frågan handlade om hjälp med praktiska hjälpmedel
            kring ett kontor, dvs. det som jag tidigare nämnde om skrivmaskiner,
            telefoner och kanske även pengar till bensin så att de åtminstone
            kan ta sig runt för att tala med människor på andra platser än
            Port-au-Prince.
          </note>
          <note>
            Den andra frågan handlade om en stor internationell närvaro under
            valet. Man vill ges legitimitet och stadga genom att folk tas
            in från andra demokratiska länder för att övervaka valet.
          </note>
          <note>
            Den tredje frågan handlade om att kunna ordna ett seminarium
            efter valet, ett demokratiseminarium där man får diskutera demokratins
            villkor och arbetssätt.
          </note>
          <note>
            De tar ju nu, som sagt var, de första stapplande stegen på den
            vägen.
          </note>
          <note type="speaker">
            Anf. 53 Statsrådet PIERRE SCHORI (s):
          </note>
          <note>
            Fru talman! Jag instämmer med vad Karl-Göran
          </note>
          <note>
            Biörsmark här har sagt. UD:s ambassadör för området samt också
            för Haiti, Lennart Klackenberg, kommer att besöka Haiti vid årsskiftet
            och skall då kunna ta upp dessa tankar.
          </note>
          <note>
            Anf. 54 KARL-GÖRAN
          </note>
          <note type="speaker">
            BIÖRSMARK (fp):
          </note>
          <note>
            Fru talman! Jag tackar så mycket för svaret.
          </note>
          <note>
            15 § Svar på fråga 1994/95:42 om regler om miljöhänsyn i fastighetsbildningslagen
          </note>
          <note type="speaker">
            Anf. 55 Miljöminister ANNA LINDH (s):
          </note>
          <note>
            Fru talman! Urban Ahlin har frågat mig om regeringen avser att
            komma med förslag som stävjar de missförhållanden som följer av
            att en miljöhänsynsbestämmelse motsvarande den i skogsvårds- och
            jordbrukslagstiftningen inte finns i fastighetsbildningslagen.
          </note>
          <note>
            Efter förslag av den borgerliga regeringen beslutade riksdagen
            under förra mandatperioden om ändringar i fastighetsbildningslagen
            som gör det möjligt att bilda mindre jordbruks- och skogsbruksfastigheter.
            Bl.a. har det företagsekonomiska villkoret jämkats för att göra
            det möjligt att kombinera skogsbruk eller jordbruk med annan verksamhet
            på orten.
          </note>
          <note>
            Med stöd av skogsvårdslagen har Skogsstyrelsen föreskrivit att
            för fastigheter som omfattar mer än 100
          </note>
          <note>
            hektar skogsmark får högst hälften av skogsbeståndet vara yngre
            än 20 år. Före den 1 januari 1994 gällde bestämmelsen för fastigheter
            med över 30 hektar skogsmark.
          </note>
          <note>
            Som frågeställaren pekat på framhålls i en artikel i nummer 5
            av tidningen Sveriges Natur att de nya bestämmelserna i fastighetsbildningslagen
            och skogsvårdslagen gör det möjligt att stycka upp större skogsfastigheter
            i mindre för att lättare kunna avverka skogen. Det framhålls att
            det kanske sker helt lagligt, men det är knappast i linje med
            de riktlinjer för biologisk mångfald som riksdagen har fastslagit.
            I
          </note>
          <note>
            artikeln beskrivs att kort efter det att en fastighet såldes
            av Assidomän AB har fastigheten genom fastighetsbildning delats
            upp i flera mindre. De nybildade fastigheterna har omfattat en
            mindre areal än 100 hektar skogsmark. Det har därmed varit möjligt
            att avverka all slutavverkningsbar skog på hela det område som
            avsåg den ursprungliga fastigheten.
          </note>
          <note>
            Jag vill framhålla att jag delar uppfattningen att det är viktigt
            att bestämmelserna om miljöhänsyn i de areella näringarna beaktas
            och efterlevs. Som jag nämnde inledningsvis är syftet med ändringarna
            i fastighetsbildningslagen att främja sysselsättning och bosättning
            på den ort där fastigheten är belägen. Av vad som framgår i den
            aktuella tidningsartikeln har detta knappast varit aktuellt i
            det här fallet.
          </note>
          <note>
            Jag vill framhålla att jag kommer att nära följa och analysera
            tillämpningen av och samspelet mellan de nya bestämmelserna i
            fastighetsbildningslagen och skogsvårdslagen.
          </note>
          <note type="speaker">
            Anf. 56 URBAN AHLIN (s):
          </note>
          <note>
            Fru talman! Jag tackar för svaret från statsrådet och miljöministern
            Anna Lindh.
          </note>
          <note>
            Jag har full förståelse för att regeringen inte redan nu kan
            säga att man vill ändra fastighetsbildningslagen utan att man
            kommer att följa ärendet för att se vad som händer. Men jag vill
            ändå framhålla att ägare till stora arealer i dag kan begära en
            ny fastighetsbildning och stycka upp fastigheten i mindre enheter.
            På det sättet kan de avverka all mark.
          </note>
          <note>
            På det sättet kommer man undan de miljöhänsynsbestämmelser som
            finns i skogsvårdslagen. Det kan naturligtvis inte vara meningen,
            men det är på det sättet man har gjort.
          </note>
          <note>
            Detta har stått mycket tydligt i Sveriges natur. Det har skett
            i mina hemtrakter, och därför har jag information om ärendet.
          </note>
          <note>
            I det aktuella fallet är fastighetsbildningen inte avslutad.
            Det räcker med att man går in och begär en förändring i fastighetsbildningen
            för att man skall få tillstånd av skogsvårdsmyndigheten att avverka.
          </note>
          <note>
            För att få ett riktigt Västgötaklimax på ärendet skulle ägaren
            kunna säga att han ångrar sig och dra tillbaks avstyckningsärendet.
            Då är skogen redan avverkad. Det hade han inte fått göra om han
            hade behållit den stora areal han hade från början.
          </note>
          <note>
            Detta är naturligtvis fullständigt oacceptabelt. Har regeringen
            några planer på att täppa till luckan mellan dessa båda lagar?
          </note>
          <note type="speaker">
            Anf. 57 Miljöminister ANNA LINDH (s):
          </note>
          <note>
            Fru talman! Om de nya reglerna kommer att användas på det sätt
            som Urban Ahlin pekar på är det naturligtvis viktigt att man förändrar
            dem. Det är helt oacceptabelt att de utnyttjas på det sättet.
          </note>
          <note>
            Däremot är det inte säkert att det är fastighetsbildningslagen
            som skall förändras. Det kan också vara skogsvårdslagen som skall
            förändras. Jag tycker att det är litet för tidigt att säga vilket.
            En del av bestämmelserna har varit i kraft endast under detta
            år. Det finns skäl att följa ärendet ytterligare ett litet tag,
            men sedan naturligtvis återkomma med förslag till åtgärder om
            det inte blir bättre.
          </note>
          <note type="speaker">
            Anf. 58 URBAN AHLIN (s):
          </note>
          <note>
            Fru talman! Som ny ledamot och i min första frågedebatt i kammaren
            kanske jag inte kan begära annat än att göra regeringen uppmärksam
            på problemet. Det har jag full förståelse för.
          </note>
          <note>
            Den nya regeringen har sagt sig vilja återkomma till en generalklausul
            i skattesystemet. Ett slags generalklausul mot miljöflykt kanske
            vore någonting att tänka på när det gäller alla dessa lagar. Det
            är faktiskt miljöflykt det handlar om när man försöker utnyttja
            en lag för att komma undan miljöbestämmelserna i en annan.
          </note>
          <note>
            Jag hoppas att miljöministern nogsamt kommer att bevaka utvecklingen.
            Jag lovar att se till så att miljöministern är uppmärksam på detta
            ärende.
          </note>
          <note>
            Överläggningen var härmed avslutad.
          </note>
          <note>
            16 § Svar på frågorna 1994/95:79 och 92 om norsk oljeprospektering
            i Skagerrak
          </note>
          <note type="speaker">
            Anf. 59 Miljöminister ANNA LINDH (s):
          </note>
          <note>
            Fru talman! Elving Andersson har frågat mig om vilka åtgärder
            jag ämnar vidta för att förhindra norsk oljeprovborrning i Skagerrak.
            Per Lager har vidare frågat om vad regeringen kommer att göra
            för att förhindra norsk oljeprospektering i Skagerrak. Jag har
            valt att besvara dessa frågor i ett sammanhang.
          </note>
          <note>
            Både Elving Andersson och Per Lager hänvisar till den ekologiskt
            känsliga miljö som finns i Skagerrak.
          </note>
          <note>
            Den svenska regeringen är väl medveten om oron inför hotet att
            öppna ett område i Skagerrak för provborrning efter olja. Därför
            har Sverige vid flera tillfällen under våren 1994, första gången
            redan i januari, begärt samråd med den norska regeringen med anledning
            av planerna på att öppna Skagerrak för provborrning efter olja
            och gas. Vidare har det redan i våras begärts kompletterande information
            från Norge om vilka effekter en sådan verksamhet kan medföra för
            Sverige.
          </note>
          <note>
            Något samråd med den norska regeringen har ännu inte kommit till
            stånd.
          </note>
          <note>
            I juni månad tog Stortinget ställning till den norska regeringens
            proposition om petroleumverksamhet på kontinentalsockeln. I den
            har området för undersökningsverksamheten begränsats.
          </note>
          <note>
            Dessutom skall den norska regeringen genomföra en utredning om
            miljöeffekter av kemikalieutsläpp från oljeborrning innan ett
            slutgiltigt beslut tas.
          </note>
          <note>
            Ett sådant beslut kommer tidigast att fattas under år 1997. Tidsfristen
            kommer vi att utnyttja för att göra en grundlig bedömning av de
            begärda kompletteringarna och miljökonsekvenser för den svenska
            kusten av eventuella provborrningar.
          </note>
          <note>
            Från norsk sida arbetar man nu med att ta fram dessa kompletteringar.
            Därefter kommer svenska myndigheter att få tal del av materialet
            och yttra sig över det.
          </note>
          <note>
            Den svenska regeringen kommer med utgångspunkt från myndigheternas
            yttranden att utarbeta sitt ställningstagande, vilket skall avges
            till den norska regeringen som en grund för samråd enligt den
            nordiska miljöskyddskonventionen. Den svenska regeringens begäran
            om samråd kvarstår. Enligt svensk uppfattning bör ett samråd komma
            till stånd före den norska regeringens beslut om att öppna området
            i Skagerrak för provborrning efter olja och gas.
          </note>
          <note type="speaker">
            Anf. 60 ELVING ANDERSSON (c):
          </note>
          <note>
            Fru talman! Jag vill först tacka miljöministern för svaret på
            frågan, även om det inte var fullt så uttömmande som jag hade
            hoppats.
          </note>
          <note>
            De planer som finns från norsk sida på att gå in i
          </note>
          <note>
            Skagerrak och prospektera efter olja utgör ett väldigt allvarligt
            miljöhot. Skagerrak är ett av världens fiskrikaste havsområden.
            Det är ett av Europas viktigaste övervintringsområden för sjöfågel.
            Det utgör ur svensk synpunkt dessutom ett nationellt intresse
            vad gäller rörligt friluftsliv och rekreation på
          </note>
          <note>
            Bohuskusten, vilka skulle utsättas för risker och hot genom oljeutvinningsverksamhet
            i Skagerrak.
          </note>
          <note>
            Även vid normal drift sker det läckage vid oljeborrning. Det
            kommer ut olja. Risken för större utsläpp finns naturligtvis alltid.
            Skulle ett sådant ske kan det få helt oöverskådliga konsekvenser
            för den ekologiska balansen i Skagerrak.
          </note>
          <note>
            Miljöministern redovisar i svaret på ett bra sätt vad som har
            skett hittills. Det visar sig att man från norsk sida inte har
            velat föra denna diskussion på det sätt man borde ha gjort med
            den svenska regeringen.
          </note>
          <note>
            Man har inte ställt upp på samråd osv.
          </note>
          <note>
            Jag saknar miljöministerns och den nuvarande regeringens syn
            på verksamheten som sådan i svaret.
          </note>
          <note>
            Miljöministern säger att hon är medveten om den oro som finns.
            Delar miljöministern denna oro? Delar miljöministern min och många
            andras uppfattning om att Sverige med alla till buds stående medel
            måste agera gentemot Norge för att söka förhindra att verksamheten
            kommer till stånd i Skagerrak?
          </note>
          <note type="speaker">
            Anf. 61 PER LAGER (mp):
          </note>
          <note>
            Fru talman! Statsrådet Anna Lindh! Jag skall inte upprepa det
            Elving Andersson har sagt, men jag kan tillägga att Skagerrak
            enligt många forskare är en soptunna. Där finns väldigt mycket
            krigsmateriel.
          </note>
          <note>
            Man har räknat ut att det är 170 000 ton. Av det är
          </note>
          <note>
            5 000 ton senapsgas. Det finns polyaromatiska kolväten lagrade
            i djupbottnarna. Det kommer in förfärligt mycket skräp från Elbe
            och Rhen i vårt hav
          </note>
          <note>
            Skagerrak.
          </note>
          <note>
            Jag har varit väldigt engagerad i denna fråga.
          </note>
          <note>
            Väldigt många är engagerade. Alla utefter bohuslänska och norska
            kusten står på samma sida.
          </note>
          <note>
            Alla partier har ställt sig på samma sida.
          </note>
          <note>
            Statsrådet har svarat att ett samråd bör komma till stånd. Det
            skall självfallet komma till stånd.
          </note>
          <note>
            Man har redan fattat ett beslut i Stortinget.
          </note>
          <note>
            Regeringen skall göra en komplettering. Jag är rädd för att man
            inte säger nej kraftigt nog från svensk sida, utan att det blir
            fråga om att förhandla om hur mycket som skall släppas ut.
          </note>
          <note>
            Frågan är så viktig fråga för oss och för hela
          </note>
          <note>
            Sverige, tycker jag. Detta hav måste fredas för all framtid.
            Det är ett så viktigt hav. Det är en flodmynning för hela Norden.
          </note>
          <note type="speaker">
            Anf. 62 Miljöminister ANNA LINDH (s):
          </note>
          <note>
            Fru talman! Jag delar denna oro. Skagerrak är ett känsligt område,
            och det är oerhört viktigt att värna det. Svenska regeringen tycker
            också att det är mycket viktigt. Det är därför vi har begärt samråd.
          </note>
          <note>
            Den tidsplan som innebär att beslut skall fattas
          </note>
          <note>
            1997 ger oss ordentligt med tid för att samla fakta och argument
            och för att ha samråd med den norska regeringen. Jag beklagar
            att inget samråd skedde innan propositionen lades fram i det norska
            Stortinget.
          </note>
          <note>
            Jag anser att vi skall ha ett samråd.
          </note>
          <note type="speaker">
            Anf. 63 ELVING ANDERSSON (c):
          </note>
          <note>
            Fru talman! Jag tackar för det kompletterande svaret. Det är
            positivt att miljöministern säger att hon delar den oro hon vet
            finns inför denna verksamhet.
          </note>
          <note>
            Det är ett bra första steg.
          </note>
          <note>
            Det är bra att vi driver frågan kring ett samråd vidare. Jag
            tror att det krävs att vi tar i litet grand mot den norska staten.
            Där verkar man inte inte särskilt intresserad. Det är bra om vi
            gemensamt kan driva frågan.
          </note>
          <note>
            Vad vill vi att samrådet skall syfta till? Jag skulle gärna vilja
            ha ett klart uttalande från miljöministern om huruvida hon delar
            uppfattningen att vi från svensk sida måste agera för att oljeprospekteringen
            och oljeutvinningen i Skagerrak inte skall komma till stånd. Är
            det detta som är syftet med det samråd regeringen eftersträvar?
          </note>
          <note>
            Det skulle vara väldigt positivt med ytterligare klarlägganden
            på den punkten.
          </note>
          <note type="speaker">
            Anf. 64 PER LAGER (mp):
          </note>
          <note>
            Fru talman! Jag tackar statsrådet. Jag vill komplettera med förslaget
            att regeringen skulle kunna ta upp frågan i Nordiska rådet om
            att freda Skagerack från borrningar efter olja och gas under överskådlig
            framtid. Detta är ett förslag som jag kommer att försöka driva
            vidare på många olika plan. Jag vill lämna över det till statsrådet.
            Jag hoppas att regeringen tar förslaget ad notam och driver frågan.
          </note>
          <note>
            Som jag ser det är det nog det enda som kan stoppa norrmännen
            i det här äventyret. Om man finner olja eller gas under provborrningarna
            går en exploatering av fyndigheterna inte att stoppa. Det finns
            så stora ekonomiska intressen bakom detta.
          </note>
          <note type="speaker">
            Anf. 65 Miljöminister ANNA LINDH (s):
          </note>
          <note>
            Fru talman! Jag har redan sagt att jag delar denna oro och att
            jag tycker att det här är en allvarlig fråga.
          </note>
          <note>
            Tiden gör det möjligt för mig, Elving Andersson och
          </note>
          <note>
            Per Lager att se vilka ytterligare insatser vi kan göra för att
            slippa det här problemet.
          </note>
          <note type="speaker">
            Anf. 66 ELVING ANDERSSON (c):
          </note>
          <note>
            Fru talman! Jag tackar statsrådet för denna komplettering. Jag
            inser att vi nog inte kan komma så mycket längre i dag. Det här
            är en bra start på denna diskussion, även om jag gärna hade sett
            att miljöministern skulle ha varit ännu tydligare. Det är som
            sagt en bra start.
          </note>
          <note>
            Vi får väl anledning att diskutera frågan i olika fora. Jag hoppas
            att vi kan samla alla goda krafter för att få stopp på det här.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1994/95:81 om strandstädning i kustkommuner
          </note>
          <note type="speaker">
            Anf. 67 Miljöminister ANNA LINDH (s):
          </note>
          <note>
            Fru talman! Åke Carnerö har frågat mig vilka åtgärder jag ämnar
            vidta så att våra kustkommuner får någon form av ersättning för
            de kostnader som den årliga strandstädningen medför.
          </note>
          <note>
            Låt mig inledningsvis konstatera att nedskräpningen av Västkusten
            är ett allvarligt problem. Det pågår flera olika verksamheter
            för att minska problemet. Kommunerna i Bohuslän och
          </note>
          <note>
            Länsstyrelsen i Göteborgs- och Bohus län har utfört ett värdefullt
            arbete på området under de senaste åren.
          </note>
          <note>
            Inom ramen för statliga arbetsmarknadspolitiska åtgärder finns
            det möjlighet för kommunerna att få visst stöd till arbetsinsatser
            för att städa stränderna.
          </note>
          <note>
            Jag vill också nämna det arbete som i övrigt utförs både nationellt
            och internationellt. Stiftelsen Håll
          </note>
          <note>
            Sverige Rent bedriver ett kontinuerligt arbete i hela landet
            där man bl.a. engagerar skolklasser och föreningar i arbetet.
            Man har även ett internationellt erfarenhetsutbyte med Norge,
            Danmark och
          </note>
          <note>
            Storbritannien i frågorna.
          </note>
          <note>
            Sverige har vidare aktualiserat frågan internationellt inom ramen
            för Oslo-Pariskommissionens arbete. En kartläggning av problemet
            har utförts av Naturvårdsverket och planeras presenteras under
            kommissionens möte i december
          </note>
          <note>
            1994. Några av de åtgärder som enligt uppgift kommer att föreslås
            är bl.a.: samordning av hamnavgifter, bättre kontroll och straffsanktionering
            till havs och ökad information till allmänheten.
          </note>
          <note type="speaker">
            Anf. 68 ÅKE CARNERÖ (kds):
          </note>
          <note>
            Fru talman! Jag ber att få tacka statsrådet för svaret. Som statsrådet
            säger är nedskräpningen ett stort problem för Bohuskusten. Tråkigt
            nog verkar det som om mängden skräp ökar. Det handlar om allt
            möjligt skräp - även en hel del farligt avfall.
          </note>
          <note>
            Människor, djur och växtliv hotas.
          </note>
          <note>
            I en artikel i tidningen Bohuslänningen från den
          </note>
          <note>
            18 oktober omnämns en båt som har tappat en container innehållande
            ett giftigt kemiskt bekämpningsmedel. Man kan nu befara att det
            skulle kunna driva upp till vår kust med havsströmmarna.
          </note>
          <note>
            Det kan då bli tal om mera noggrann sanering. Det handlar således
            inte bara om att plocka skräp.
          </note>
          <note>
            Det kostar naturligtvis mycket pengar att få bort skräpet och
            sanera. Det är inte skäligt att kustkommunerna ensamma skall stå
            för dessa kostnader.
          </note>
          <note>
            Efter att ha hört statsrådets svar skulle jag mera konkret vilja
            ha reda på - med tanke på den oro som finns - vilka konkreta åtgärder
            miljöministern vill vidta inför nästa år och i framtiden.
          </note>
          <note type="speaker">
            Anf. 69 Miljöminister ANNA LINDH (s):
          </note>
          <note>
            Fru talman! Det här handlar om att vi både skall åtgärda grundproblemet
            - nedsmutsningen till havs -
          </note>
          <note>
            och symtomen - att stränderna blir smutsiga och skräpiga.
          </note>
          <note>
            Som jag sade arbetar Sverige internationellt med denna fråga.
            Jag tror att det är mycket viktigt att vi fortsätter med det arbetet.
            Nationellt handlar det bl.a.
          </note>
          <note>
            om att ställa beredskapsmedel till förfogande. Det är så kommunerna
            har arbetat hittills.
          </note>
          <note>
            Frågeställaren säger att det finns anledning till oro, men jag
            tror inte det. Mina uppgifter säger att det inte finns någon anledning
            till oro. Det här kommer inte att ändras. Det kommer att finnas
            beredskapsmedel till förfogande för dessa uppgifter även i framtiden.
          </note>
          <note type="speaker">
            Anf. 70 ÅKE CARNERÖ (kds):
          </note>
          <note>
            Fru talman! Det statsrådet säger är mycket glädjande och helt
            riktigt - det gäller att komma åt själva nedskräpningskällan.
          </note>
          <note>
            Jag skulle ändock vilja dra en parallell till oljesaneringen.
            Vi kan se på fördelningen av ansvar mellan olika myndigheter.
            Sjöfartsverket har ansvaret för förebyggande åtgärder. Kustbevakningen
            ansvarar för miljöräddningstjänst till sjöss. Det ankommer på
            kommunerna att bekämpa olja eller kemikalier som har flutit i
            land. Gränsen går i princip vid strandlinjen.
          </note>
          <note>
            Enligt räddningstjänstlagen är kommunerna under vissa förutsättningar
            berättigade till ersättning från staten för sanering vid oljeutsläpp.
          </note>
          <note>
            Anser miljöministern att det kan finnas skäl att göra en ändring
            av lagen så att man kan få ersättning, liknande den som utgår
            vid oljesanering, vid sanering och strandstädning i övrigt?
          </note>
          <note type="speaker">
            Anf. 71 Miljöminister ANNA LINDH (s):
          </note>
          <note>
            Fru talman! I dag kan jag inte - särskilt inte med tanke på de
            ekonomiska villkor vi lever under -
          </note>
          <note>
            utlova "nya" pengar eller lagändringar som skulle ge detta område
            större ekonomiska resurser. Däremot kan jag upprepa att mina kontakter
            säger att finns precis samma möjligheter att upprätthålla beredskapsresurser
            som tidigare.
          </note>
          <note type="speaker">
            Anf. 72 ÅKE CARNERÖ (kds):
          </note>
          <note>
            Fru talman! Det är glädjande att det kommer att utgå någon form
            av ersättning eller hjälp - det behöver inte handla om pengar.
            Det behövs hjälp för att man skall kunna få bort skräpet.
          </note>
          <note>
            Eftersom det i de flesta fall inte går att finna någon som är
            skyldig till nedskräpningen gäller det att försöka påverka människorna
            i Sverige och i vår närmiljö i Europa. Jag hoppas att miljöministern
            får möjlighet att tillsammans med miljöministrarna i EU
          </note>
          <note>
            aktivt arbeta för detta. En början på det internationella arbetet
            kan vara att presentera den kartläggning som
          </note>
          <note>
            Naturvårdsverket har gjort.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1994/95:94 om slutförvaring av kärnbränsleavfall
          </note>
          <note type="speaker">
            Anf. 73 Miljöminister ANNA LINDH (s):
          </note>
          <note>
            Fru talman! Maggi Mikaelsson har frågat jordbruksministern om
            vilka åtgärder hon tänker vidta för att arbetslöshetssiffrorna
            inte skall styra beslut om var förstudier om konsekvenserna av
            förvaring av utbränt kärnbränsle skall göras. Arbetet i regeringen
            är så fördelat att det ankommer på mig att svara på frågan.
          </note>
          <note>
            Vid de beslut som regeringen kommer att fatta med anledning av
            lokaliseringen av ett slutförvar av använt kärnbränsle och kärnavfall
            kommer enbart säkerhets- och strålskyddsfrågorna att ha betydelse.
          </note>
          <note>
            Behovet av sysselsättning kommer inte att påverka regeringens
            beslut.
          </note>
          <note>
            Regeringen kommer under hösten att ta ställning till det kompletterande
            forskningsprogram - FUD-
          </note>
          <note>
            program 92 - som SKB lämnat in till Statens kärnkraftinspektion
            och som nu är föremål för remissbehandling. Regeringen avser då
            att fatta beslut om riktlinjer beträffande kriterier och metoder
            för val av platser lämpliga för slutförvar, till vägledning för
            såväl SKB som myndigheterna.
          </note>
          <note type="speaker">
            Anf. 74 MAGGI MIKAELSSON (v):
          </note>
          <note>
            Fru talman! Jag vill be att få önska miljöministern välkommen
            till riksdagen. Jag hoppas att det skall gå bra med avfallsförvaringen,
            både när det gäller maskar och annat avfall.
          </note>
          <note>
            Jag vill tacka så mycket för svaret. Det är bra att det nu så
            tydligt kommer fram att miljöministern och regeringen anser att
            det enbart är säkerhetsaspekten och strålskyddsfrågorna som skall
            avgöra var avfallet skall förvaras. Jag håller helt med om att
            det är viktigt.
          </note>
          <note>
            Frågan om förvaring av kärnavfall är en del av kärnkraftsfrågan.
            Vi väntar fortfarande på ett svar på hur det skall bli med den.
            Det talas mycket tyst om kärnkraftsfrågan i dag. Det är självklart
            att det mest ansvarsfulla är att minska mängden avfall. Det gör
            man genom att påbörja avvecklingen.
          </note>
          <note>
            Bakgrunden till min fråga är att två kommuner, som i dag inte
            är kärnkraftskommuner, har ansökt om en förstudie för förvaring
            av utbränt kärnbränsle. Det gäller Malås och Storumans kommuner
            i
          </note>
          <note>
            Västerbotten. Kommunförbundets jurister har sagt att det är självklart
            att kommuner som visar intresse ligger litet bättre till när det
            är dags för det avgörande beslutet. Det är då allvarligt att det
            är arbetslöshetssiffrorna som har tvingat dessa båda kommuner
            att ta detta steg. I Malå var majoriteten mycket knapp. Ordförandens
            utslagsröst fällde avgörandet att man skulle begära att få en
            studie gjord.
          </note>
          <note>
            Det finns ju en risk att man har gjort ett misstag som man kommer
            att få betala väldigt dyrt för någon gång i framtiden. Därför
            vill jag fråga om man kan garantera att det här misstaget - många
            tycker nämligen i dag att det var just ett misstag som har fått
            konsekvenser som som man inte riktigt kunnat förutse
          </note>
          <note>
            - inte skall ligga till last för de här kommunerna när man slutligen
            skall avgöra var avfallet skall förvaras.
          </note>
          <note type="speaker">
            Anf. 75 Miljöminister ANNA LINDH (s):
          </note>
          <note>
            Fru talman! Jag kan bara än en gång understryka att en beredningsprocess
            pågår. Det är än så länge bara SKB som har ansvaret för beredningen
            när det gäller Storuman och Malå. Det har ännu inte gått så långt
            att det ens handlar om att förbereda det konkreta beslutet. Självfallet
            är det bara säkerhetsaspekter -
          </note>
          <note>
            inte sysselsättningsskäl - som ligger till grund för regeringens
            beslut.
          </note>
          <note type="speaker">
            Anf. 76 MAGGI MIKAELSSON (v):
          </note>
          <note>
            Fru talman! I den ena kommunen är förstudien klar. Den är inte
            fullt klar i den andra kommunen.
          </note>
          <note>
            Man måste självfallet granska förstudierna väldigt noga när man
            skall se till hur man skall ta nästa steg.
          </note>
          <note>
            Här finns det ett stort problem, eftersom det rör sig om små
            och fattiga kommuner. Det finns inte pengar för att göra den här
            granskningen.
          </note>
          <note>
            Jag vill ställa en kompletterande fråga till miljöministern:
            Är miljöministern beredd att se till att det blir en annan instans
            än SKB som utför granskningen av förstudierna? Det kan ju rimligen
            inte vara lämpligt att det är den instans som har gjort förstudien
            som också skall granska dess lämplighet.
          </note>
          <note type="speaker">
            Anf. 77 Miljöminister ANNA LINDH (s):
          </note>
          <note>
            Fru talman! Än så länge rör det sig som sagt bara om förstudier.
            Men när SKB har kommit så långt i sina studier att man skall börja
            pröva frågan om val av plats skall det prövas dels enligt naturresurslagen,
            dels enligt kärntekniklagen. Det är regeringen som i båda fallen
            fattar beslut, som jag sade. Man kommer naturligtvis att involvera
            berörda parter. Då är det inte längre bara SKB som är ansvarigt
            för beredningsprocessen, utan då kommer fler att vara med i beredningsprocessen.
          </note>
          <note type="speaker">
            Anf. 78 MAGGI MIKAELSSON (v):
          </note>
          <note>
            Fru talman! Jag tackar för det svaret. Jag kommer att följa den
            här frågan noggrant.
          </note>
          <note>
            19 § Svar på fråga 1994/95:103 om bevarande av fjällnaturen
          </note>
          <note type="speaker">
            Anf. 79 Miljöminister ANNA LINDH (s):
          </note>
          <note>
            Fru talman! Ulf Björklund har frågat mig om jag avser att ta
            initiativ till en samlad strategi för utarbetande av ett hållbart
            nyttjande av fjällnaturen.
          </note>
          <note>
            Ett av problemen när det gäller markanvändningen i fjällvärlden
            är att det är så många aktörer som har anspråk på nyttjande av
            fjällen. Samtidigt har skilda myndigheter olika uppgifter att
            bevaka när det gäller utvecklingen i dessa områden.
          </note>
          <note>
            Naturvårdsverket har i samråd med bl.a.
          </note>
          <note>
            Jordbruksverket, inom ramen för konventionen om biologisk mångfald,
            nyligen redovisat en svensk landsstudie med en beskrivning av
            läget för den biologiska mångfalden i Sverige. I landsstudien
            beskrivs bl.a. påverkan på mångfalden i fjällen genom renskötsel,
            jakt och skotertrafik samt indirekta exploateringseffekter i fjällen
            som vägar och liknande.
          </note>
          <note>
            Regeringen har den 28 juli 1994 uppdragit åt
          </note>
          <note>
            Jordbruksverket att utarbeta aktionsplaner för biologisk mångfald
            avseende bl.a. rennäringen.
          </note>
          <note>
            Uppdraget skall redovisas senast den 1 juli 1995.
          </note>
          <note>
            Jordbruksverket har den 10 oktober 1994 redovisat en plan för
            renbetesinventeringar och lämpliga metoder för inventeringarna.
            Utredningen bereds för närvarande inom Jordbruksdepartementet.
          </note>
          <note>
            Sedan i somras pågår ett för Naturvårdsverket,
          </note>
          <note>
            Världsnaturfonden och länsstyrelserna i Kopparbergs och Jämtlands
            län gemensamt projekt med att följa vegetationens utveckling i
            fjällen, främst på kalfjället.
          </note>
          <note>
            Man avser att tolka och jämföra nytagna flygbilder med sådana
            som togs på 1970-talet. Preliminära resultat av projektet väntas
            vid årsskiftet, och slutresultat väntas om två år.
          </note>
          <note>
            Inom regeringskansliet bereds för närvarande tre utredningar
            rörande användningen av snöskotrar, nämligen Skoterkörning på
            jordbruks- och skogsmark,
          </note>
          <note>
            Snöskotern i naturen och Projekt för översyn av skotertrafiken.
            Berörda länsstyrelser har vidare fått i uppdrag att göra en översyn
            om utökat skydd mot buller från snöskotrar och flyg i vissa fjällområden.
          </note>
          <note>
            Frågorna om barmarkskörning och småviltsjakt behandlades av riksdagen
            under den förra mandatperioden.
          </note>
          <note>
            Det framgår av vad jag nu har sagt att en hel del aktiviteter
            pågår som har direkt beröring med nyttjandet av fjällnaturen.
          </note>
          <note>
            Jag instämmer i att frågan om den på sina håll sargade fjällnaturen
            är en synnerligen viktig fråga.
          </note>
          <note>
            Mot bakgrund av den nuvarande situationen inom vissa delar av
            fjällvärlden kommer jag att ha som en av mina prioriterade uppgifter
            att noga följa utvecklingen.
          </note>
          <note>
            Som svar på Ulf Björklunds fråga vill jag avslutningsvis säga
            att jag har för avsikt att snarast inhämta en samlad problembeskrivning.
            Ett sådant underlag måste föreligga för att jag skall kunna föreslå
            åtgärder som kan leda till att markanvändningen i fjällvärlden
            inte utövas på ett sådant sätt att effekterna blir större än vad
            naturen tål.
          </note>
          <note type="speaker">
            Anf. 80 ULF BJÖRKLUND (kds):
          </note>
          <note>
            Fru talman! Jag vill tacka miljöministern för svaret som jag
            i stort sett tycker är bra. Det är helt riktigt att det här finns
            många aktörer. Det är därmed faktiskt ett väldigt komplext problem
            att lösa. Som ensam minister har man kanske inte ens överblick
            över hela fältet.
          </note>
          <note>
            Som miljöministern själv påpekade anser faktiskt
          </note>
          <note>
            Världsnaturfonden och naturskyddsföreningarna att t.o.m. småviltsjakten,
            som det också hänvisas till här och som vi beslutade om förra
            mandatperioden, kan vara ett problem för den ekologiska balansen.
            Inte minst när det gäller jaktfalk, fjällräv och kungsörn pekar
            man på de faror och risker som finns utöver vad som självfallet
            gäller rennäringen och som direkt berör samerna.
          </note>
          <note>
            Samerna känner sig ju trots allt litet överkörda i den här frågan.
            De skulle väldigt gärna vilja vara med och presentera ett samiskt
            alternativ. Det hade varit intressant om miljöministern hade någon
            syn på det här med det samiska alternativet, nämligen att samebyarna
            eller sametinget i framtiden kan ges en möjlighet att, vid en
            utvärdering av småviltsjakten få ta över handläggningen av en
            utökad småviltsjakt. De borde få det psykologiska lyftet och stödet
            som det ändå innebär att ändå få vara med att administrera frågan.
            Det vore intressant att få höra om miljöministern har någon syn
            på den frågan, som ju ändå berör det här litet grand.
          </note>
          <note type="speaker">
            Anf. 81 Miljöminister ANNA LINDH (s):
          </note>
          <note>
            Fru talman! En av mina första åtgärder som miljöminister var
            faktiskt att begära ett underlag om situationen i fjällen. Jag
            blev litet chockerad när jag såg hur många händer ansvaret var
            spritt på.
          </note>
          <note>
            Det är bra att många känner sig ansvariga. Men det är också en
            fara i att många känner sig ansvariga.
          </note>
          <note>
            Det är ju då svårt att få en samlad problembild.
          </note>
          <note>
            När det gäller just småviltsjakten är det nog i huvudsak min
            kollega jordbruksministern som måste svara på det. Men personligen
            kommer jag att göra allt, inklusive att titta på frågan om småviltsjakten,
            för att få fram en samlad problembeskrivning så att vi sedan också
            kan ta fram ett samlat åtgärdsprogram.
          </note>
          <note>
            Eftersom jag tillhör de stora tillskyndarna av allemansrätten
            tycker jag också att det är viktigt att man noga ser över de problem
            som bl.a.
          </note>
          <note>
            allemansrätten ibland kan föra med sig.
          </note>
          <note type="speaker">
            Anf. 82 ULF BJÖRKLUND (kds):
          </note>
          <note>
            Fru talman! I dagspressen de senaste veckorna har vi kunnat läsa
            just vad allemansrätten för med sig när det gäller slitage och
            erosionsproblem på marken, inte minst i många av fjällområdena
            i Härjedalen och i Jämtland.
          </note>
          <note>
            Det är självklart att det inte bara handlar om buller när det
            gäller snöskoter och över huvud taget fyrhjulingar ute i naturen.
            Det handlar om mycket mer än buller. Det handlar självfallet om
            fritidsintresset i det här fallet skall få väga tyngre än rennäringen
            när det gäller att nyttja markerna. Det här är naturligtvis ett
            problem som kräver ett samlat grepp.
          </note>
          <note>
            När det gäller betesinventeringen, som också nämns här, har självfallet
            samebyar - inte minst
          </note>
          <note>
            Tännäs sameby, och vi har i dag haft besök i bostadsutskottet
            av representanter från denna sameby
          </note>
          <note>
            - bekymmer med sina marker och med att över huvud taget ha tillräckligt
            med renbete. Renbetet sliter väldigt mycket på markerna. Det är
            markfrågor som behöver lösas. Det behövs stöd från
          </note>
          <note>
            Jordbruksdepartementet och från regeringen för att lösa markfrågorna
            i Tännäs sameby t.ex. Väger man in sådant här i tankarna, miljöministern?
            Tydligen har ju miljöministern övervägt detta.
          </note>
          <note type="speaker">
            Anf. 83 Miljöminister ANNA LINDH (s):
          </note>
          <note>
            Fru talman! Jag kan inte ge så konkreta besked i dag. Jag kan
            bara säga att det blir en av de många frågor som vi får titta
            på när det gäller hur vi skall klara fjällnaturen.
          </note>
          <note>
            20 § Svar på fråga 1994/95:105 om en miljöbalk
          </note>
          <note type="speaker">
            Anf. 84 Miljöminister ANNA LINDH (s):
          </note>
          <note>
            Fru talman! Dan Ericsson har frågat mig om vilka ändringar jag
            ämnar göra i ett nytt förslag till miljöbalk.
          </note>
          <note>
            Det återkallade miljöbalksförslaget var inte tillräckligt tydligt
            i fråga om det skydd för miljön som bör gälla inom olika sektorer.
            Ambitionen bör också vara att den kritik som Lagrådet framförde
            bör tillgodoses. De frågor som mot bakgrund härav uppkommer bör
            belysas särskilt. Frågan om miljöbalkens utformning bereds därför
            vidare.
          </note>
          <note type="speaker">
            Anf. 85 DAN ERICSSON (kds):
          </note>
          <note>
            Fru talman! Jag vill börja med att tacka miljöministern för svaret.
            Dess värre var det i stort sett helt innehållslöst.
          </note>
          <note>
            Min fråga grundar sig på vad miljöministern tidigare har sagt
            om miljöbalken. Den kritik som jag har uppfattat att Anna Lindh
            har mot denna miljöbalk gäller att vattenlagen saknas och att
            miljöorganisationerna skulle få talerätt.
          </note>
          <note>
            På dessa punkter hade vi lätt kunnat finna varandra. Det är väl
            inte obekant att kds har riktat en del kritik mot det liggande
            förslaget som är likalydande med den som jag tidigare har hört
            miljöministern uttala?
          </note>
          <note>
            Hur ligger det till med vattenlagen? I det betänkande som Miljöskyddskommittén
            lade fram var det faktiskt kds som drev frågan om att vattenlagen
            skulle vara med. Socialdemokraterna stöttade inte förslaget då.
            Nu kan vi bara konstatera att det skulle ta oändligt mycket längre
            tid att få fram en miljöbalk om vattenlagen skall inkorporeras.
            Det handlar om flera år. Det hade varit bra om vi hade gjort det
            från början.
          </note>
          <note>
            Jag tycker minst sagt att det låter märkligt att man nu vill
            göra det när man tidigare har motarbetat det.
          </note>
          <note>
            Frågan om miljöorganisationernas talerätt hade vi också kunnat
            lösa. En majoritet i kommittén var för i den frågan. Jag tror
            att det även finns en sådan majoritet här i kammaren. Det hade
            varit lätt att göra dessa justeringar i utskottsbehandlingen och
            i kammaren.
          </note>
          <note>
            Frågan är varför miljöministern på detta sätt medvetet försenar
            hela lagstiftningsarbetet. När kommer vi att få ett eventuellt
            nytt förslag på riksdagens bord?
          </note>
          <note>
            I det svar som jag fick sades det ingenting om vilka konkreta
            punkter det handlar om. Jag skulle gärna vilja veta mer konkret
            vad ministern vill ändra på i miljöbalken. Jag väntar fortfarande
            spänt på ett svar.
          </note>
          <note type="speaker">
            Anf. 86 Miljöminister ANNA LINDH (s):
          </note>
          <note>
            Fru talman! Baserat på vad Dan Ericsson säger tror jag att vi
            kommer att få lätt att komma överens om den nya miljöbalken.
          </note>
          <note>
            Det handlar konkret bl.a. om en sammansmältning av miljö- och
            hälsoskyddssreglerna och om delar av vattenlagen som rör miljön,
            som bör finnas i miljöbalken. Det handlar om att det bör finnas
            en koppling till de areella näringarna i miljöbalken och om miljöorganisationernas
            talerätt, som Dan Ericsson nämnde. Det handlar också om det som
            Lagrådet sade, nämligen att man bör samordna straffbestämmelserna
            i miljöanknutna lagar utanför miljöbalken.
          </note>
          <note>
            Detta är tillräckligt många och svåra frågor. Det går tyvärr
            inte att ta upp alla dem i samband med utskottsbehandlingen. Om
            det hade gått hade jag naturligtvis valt den vägen.
          </note>
          <note>
            Jag räknar med att dessa förändringar innebär att balken kommer
            att försenas ett till ett och ett halvt år.
          </note>
          <note>
            Det är beklagligt, men det är viktigare att det blir en bra miljöbalk,
            även om den kommer något senare, än att det blir en dålig och
            otydlig miljöbalk.
          </note>
          <note type="speaker">
            Anf. 87 DAN ERICSSON (kds):
          </note>
          <note>
            Fru talman! Nu fick vi ett första konkret besked.
          </note>
          <note>
            Det gäller tidpunkten. Det skall alltså kunna dröja ända upp
            till ett och ett halvt år innan vi har ett nytt förslag liggande
            på bordet.
          </note>
          <note>
            Det innebär att ett ikraftträdande kanske kommer att kunna ske
            i slutet av mandatperioden. Detta är ett besked som jag tror att
            inte minst Miljöpartiet undrar över. Såvitt jag förstår var Miljöpartiets
            enda egentliga krav, när ni diskuterade i regeringsförhandlingarna,
            att denna miljöbalk skulle dras tillbaka. Det är i sig mycket
            märkligt, i och med att vi nu har fått fram ett samlat förslag
            till en miljölagstiftning.
          </note>
          <note>
            De punkter som Anna Lindh nu räknar upp låter väldigt komplicerade,
            men både Anna Lindh och jag vet att underlaget finns. Det finns
            i Lagrådet. Det finns i förarbetena i Miljöskyddskommittén.
          </note>
          <note>
            Om den politiska viljan hade funnits att finna en uppgörelse
            hade vi kunnat ordna det, men nu vet vi besked. Miljölagstiftningen
            kommer att dröja. Det kommer inte att bli en modern och effektiv
            samordnad miljöbalk på flera år. Det hade kunnat gå fortare om
            vi hade kunnat få en behandling här. Detta tror jag är ett besked
            som inte minst miljörörelsen är mycket negativ till.
          </note>
          <note type="speaker">
            Anf. 88 Miljöminister ANNA LINDH (s):
          </note>
          <note>
            Fru talman! Problemet är att vi över huvud taget inte hade fått
            en modern och bra miljölagstiftning om vi bara hade gjort några
            smärre korrigeringar i den föreslagna miljöbalken. Förslaget var
            inte i ett sådant skick.
          </note>
          <note>
            För att få en sådan lagstiftning är vi tvungna att göra om en
            del av arbetet. Därvid kommer vi att ta hänsyn till en hel del
            av den kritik som bl.a. kds hade mot det urvattnade förslag som
            lades fram om miljöbalken.
          </note>
          <note>
            Jag tror att Dan Ericsson kommer att vara nöjd med att se en
            miljöbalk som är betydligt bättre än den föreslagna.
          </note>
          <note>
            Vi räknar alltså med att ikraftträdandet kan bli försenat ca
            1,5 år. Vi kommer inte att göra större förändringar när det gäller
            miljöbalken än att det fortfarande kommer att handla om en rimlig
            tidsperiod.
          </note>
          <note>
            Det är fullständigt omöjligt att göra så pass stora ändringar
            i utskottsbehandlingen, om man inte vill riskera att det blir
            en dålig lag.
          </note>
          <note type="speaker">
            Anf. 89 DAN ERICSSON (kds):
          </note>
          <note>
            Fru talman! Alla som ser huvudbetänkandet och ytterligare ett
            antal betänkanden som har kommit från
          </note>
          <note>
            Miljöskyddskommittén måste ändå inse att det har lagts ned ett
            omfattande arbete. Det har skrivits bra förslag. Det handlar om
            ett sätt att ändå sammanjämka olika lagstiftningar för att det
            skall bli en effektiv miljölagstiftning.
          </note>
          <note>
            Ingen har väl i detta arbete trott att miljöbalken skulle bli
            fullkomlig redan från början? Jag tror att man hela tiden kommer
            att få revidera och förbättra.
          </note>
          <note>
            Det allvarliga är nu att det blir en sådan försening.
          </note>
          <note>
            Det innebär att det inte blir en samordnad miljölagstiftning.
            Det blir inte en skärpt miljölagstiftning. Det blir inga verkande
            rättsregler.
          </note>
          <note>
            På en rad punkter innebär det att det kommer att stå still på
            miljöområdet ytterligare, som miljöministern säger, minst ett
            och ett halvt år.
          </note>
          <note>
            Jag hinner säga ytterligare en sak. Det gäller preskribtionstiden
            för miljöbrott. Vi var överens i
          </note>
          <note>
            Miljöskyddskommittén när det gällde den frågan. Det fanns en
            majoritet för att den preskribtionstiden skulle förlängas. Den
            frågan har jag saknat i detta förslag.
          </note>
          <note>
            Jag hoppas att miljöministern vill ta med den.
          </note>
          <note type="speaker">
            Anf. 90 Miljöminister ANNA LINDH (s):
          </note>
          <note>
            Fru talman! Det är glädjande att vi kommer att fortsätta att
            bereda miljöbalken. Då finns det möjligheter att göra ytterligare
            kompletteringar av det slag som Dan Ericsson föreslår. Därmed
            är jag, som sagt, övertygad om att det kommer att bli en betydligt
            bättre miljöbalk.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1994/95:20 om avvisning av bosnier till Kroatien
          </note>
          <note type="speaker">
            Anf. 91 Statsrådet LEIF BLOMBERG (s):
          </note>
          <note>
            Fru talman! Gustaf von Essen har frågat mig om det är säkerställt
            att inga bosnier med kroatiska pass som avvisas från Sverige till
            Kroatien sänds vidare till
          </note>
          <note>
            Bosnien.
          </note>
          <note>
            Jag vill börja med att påpeka att den kategori asylsökande som
            Gustaf von Essen syftar på såväl har bosniskt som kroatiskt medborgarskap.
            Om de inte vore kroatiska medborgare skulle de inte erhålla kroatiska
            pass.
          </note>
          <note>
            Jag vill även påpeka att såväl regeringen som de ansvariga myndigheterna,
            Statens invandrarverk och
          </note>
          <note>
            Utlänningsnämnden, noga följer utvecklingen i det f.d. Jugoslavien.
            Bl.a. har delegationer med företrädare för såväl regeringskansliet
            som myndigheterna besökt Kroatien för att vinna klarhet i den
            fråga som Gustaf von Essen ställt. Det har i samband med dessa
            besök från kroatiskt håll försäkrats att ingen med kroatiskt medborgarskap
            tvångsvis sänds till Bosnien-Hercegovina. Ett sådant tvångsvis
            återsändande skulle vara i strid med kroatisk lagstiftning. Kroatiens
            utrikesminister har i brev till Sveriges Kroatienambassadör framhållit
            att
          </note>
          <note>
            Kroatien tar emot alla kroatiska medborgare och tar hand om dem
            oavsett var de varit bosatta. Företrädare för regeringskansliet
            och myndigheterna har vidare varit i kontakt med FN:s flyktingkommissariat,
          </note>
          <note>
            UNHCR, Internationella Röda kors-kommittén m.fl.
          </note>
          <note>
            internationella organ och har av dessa inte fått uppgifter som
            på någon punkt motsäger de uppgifter som kroatiska företrädare
            lämnat.
          </note>
          <note>
            Mitt svar blir därför att inga bosnier med kroatiskt medborgarskap
            tvångsvis sänds vidare från Kroatien till Bosnien-Hercegovina
            sedan de avvisats från
          </note>
          <note>
            Sverige till Kroatien. Jag vill avslutningsvis åter understryka
            att regeringen liksom ansvariga myndigheter noga följer frågans
            utveckling.
          </note>
          <note type="speaker">
            Anf. 92 GUSTAF VON ESSEN (m):
          </note>
          <note>
            Fru talman! Jag tror att frågan är mer komplicerad än vad det
            här svaret kan ge vid handen. Många av bosnierna med kroatiska
            pass har fått passen som en sorts livlina. De kan inte komma ut
            ur Bosnien på något annat sätt. Eftersom de är kroater boende
            i
          </note>
          <note>
            Bosnien har de också fått en chans att få bosniska pass.
          </note>
          <note>
            Det är intressant att notera att de av kroaterna inte betraktas
            som fullvärdiga kroatiska medborgare utan som kroater boende i
            Bosnien. Det innebär att de inte har något fullgott skydd när
            de återförvisas.
          </note>
          <note>
            Det stämmer att representanter från myndigheterna nu har varit
            där nere. Ambassadören ger sina rapporter. Jag har också en rapport
            från
          </note>
          <note>
            Caritas som var nere under förra veckan. Jag tror att
          </note>
          <note>
            Caritas har redovisat sina synpunkter till invandrarministeriet.
            Caritas har också varit på
          </note>
          <note>
            Invandrarverket här i dag.
          </note>
          <note>
            Jag vill säga att det icke är säkerställt att bosnier med kroatiska
            pass i praktiken inte återsänds till
          </note>
          <note>
            Bosnien. Det sker inte med tvång, kedjor och handfängsel. Det
            sker därför att de inte bereds en möjlighet att i praktiken vistas
            i Kroatien när de har kommit dit ner.
          </note>
          <note>
            Frågan är om inte kroaterna egentligen betraktar de kroatiska
            områdena i Bosnien såsom varande just
          </note>
          <note>
            Kroatien. Därför tycker de att de kan sända tillbaka dessa personer
            till Bosnien.
          </note>
          <note>
            Jag menar att det inte är säkerställt. Jag hoppas att invandrarministern
            är beredd att här uttrycka en förhoppning att få upp några fall
            till praxisbedömning så att invandrarministern kan få titta på
            detta igen.
          </note>
          <note type="speaker">
            Anf. 93 Statsrådet LEIF BLOMBERG (s):
          </note>
          <note>
            Fru talman! I våra undersökningar och de kontakter som vi haft
            i dessa sammanhang har det inte framkommit, som jag redovisade
            i mitt svar, några som helst grunder för att kunna säga att det
            sker ett tvångsvis återsändande. Däremot vet vi att det finns
            människor som återvänder frivilligt.
          </note>
          <note>
            De försäkringar och de rapporter som vi har fått både från regeringshåll
            i Kroatien och från myndigheter och organisationer har varit entydiga,
            och det är att det inte sker några tvångsvisa återsändanden.
          </note>
          <note>
            Vi har ingenting annat att gå på än alla dessa uppgifter, och
            de är samstämmiga. Därför menar vi att vi har säkerställt att
            det inte sker några tvångsvisa återsändanden.
          </note>
          <note type="speaker">
            Anf. 94 GUSTAF VON ESSEN (m):
          </note>
          <note>
            Fru talman! Låt oss först konstatera att vi möjligen skulle kunna
            vara överens på en punkt, nämligen att de bosnier med kroatiska
            pass som finns i Kroatien inte har samma medborgerliga rättigheter
            som de kroater som är uppväxta och har bott i Kroatien. Det finns
            alltså en viss skillnad, och det tror jag vi kan vara överens
            om. Det är det ena.
          </note>
          <note>
            Det andra är att avvisade bosnier med kroatiska pass inte får
            chans till ett uppehälle, möjligheter till jobb eller möjligheter
            till vistelse. Deras invandrarverk har sagt att människor kan
            återvända till de säkra områdena inne i Bosnien, även om de har
            kroatiska pass, och man gör allt för att de skall komma dit. Det
            framgår mycket klart av den rapport som har givits.
          </note>
          <note>
            Detta gör att vi nog skall betrakta den här frågan mycket mer
            noggrant och inte bara hålla oss till semantik. Det är inte tvång
            i den bemärkelsen att man i handfängsel för dessa människor över
            gränsen, men i praktiken är det ett sorts tvång.
          </note>
          <note type="speaker">
            Anf. 95 Statsrådet LEIF BLOMBERG (s):
          </note>
          <note>
            Fru talman! Jag kan försäkra Gustaf von Essen att vi tar detta
            på mycket stort allvar och har mycket seriösa kontakter. Det är
            inte så att myndigheterna förfuskar rapporter eller på annat sätt
            försöker dölja och undanhålla fakta. Det är inte så. Vi tar detta
            mycket seriöst.
          </note>
          <note>
            Det är för dessa människor mycket väsentliga frågeställningar
            som Gustaf von Essen har tagit upp, och jag har gett det svar
            jag kan ge.
          </note>
          <note type="speaker">
            Anf. 96 GUSTAF VON ESSEN (m):
          </note>
          <note>
            Fru talman! I andra sammanhang, vid utfrågningar beträffande
            situationen i Kosovo och liknande, fru talmannen har själv varit
            med vid dessa, har det efterfrågats att vi nu skall lyssna på
            frivilligorganisationernas olika uppgifter. De gör ju sina egna
            utredningar.
          </note>
          <note>
            Här har de levererat synpunkter som är så pass klara att man
            verkligen måste ta dem på allvar. Jag hoppas att invandrarministern
            är beredd att pröva ytterligare några praxisfall, om det kommer
            upp sådana, för att säkerställa att det inte sker något som är
            egendomligt utifrån vår utlänningslagstiftning.
          </note>
          <note>
            Jag är litet oroad över de händelser som nu inträffat. Vi måste
            nu vara beredda att en gång till titta ordentligt på detta.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1994/95:77 om behandlingen av asylsökande
            i väntan på beslut om utvisning
          </note>
          <note type="speaker">
            Anf. 97 Statsrådet LEIF BLOMBERG (s):
          </note>
          <note>
            Fru talman! Juan Fonseca har frågat mig om jag kommer att medverka
            till en förändring så att asylsökande inte sätts i fängelse i
            avvaktan på beslut om utvisning ur landet.
          </note>
          <note>
            Jag utgår från att Juan Fonseca i sin fråga syftar på de utlänningar
            som fått av- eller utvisningsbeslut, och som i avvaktan på verkställighet
            har tagits i förvar.
          </note>
          <note>
            Inledningsvis vill jag poängtera att ett förvarsbeslut är en
            ingripande åtgärd för den enskilde individen och får därför bara
            förekomma i situationer där det är oundgängligen nödvändigt.
          </note>
          <note>
            Förutsättningarna för att ta en utlänning i förvar är därför
            noga preciserade i utlänningslagen.
          </note>
          <note>
            Det är polismyndigheten som är ansvarig för verkställandet av
            ett förvarsbeslut, och de har ett antal olika typer av förvarslokaler
            till sitt förfogande. Dels finns särskilda förvarslokaler som
            t.ex. den i
          </note>
          <note>
            Carlslund, dels använder man sig av polisarrest vid korta förvar,
            samt allmänna häkten och kriminalvårdsanstalter.
          </note>
          <note>
            I mars 1994 beviljade den dåvarande regeringen polisen medel
            för iordningställande och drift av särskilda förvarslokaler för
            utlänningar med avvisningsbeslut. Särskilda förvarslokaler finns
            nu i
          </note>
          <note>
            Carlslund, Marieberg utanför Karlstad och Flen.
          </note>
          <note>
            Iordningställande av lokaler pågår också i Göteborg och Malmö.
          </note>
          <note>
            Min uppfattning är att det naturligtvis är de särskilda förvarslokalerna
            som skall användas i första hand, och endast i undantagsfall bör
            man inkvartera någon i häktet eller på kriminalvårdsanstalt. Av
            de uppgifter som nått mig har jag förstått att t.ex.
          </note>
          <note>
            förvarslokalen i Flen inte används i full utsträckning.
          </note>
          <note>
            Detta är enligt min mening något förvånande, när det samtidigt
            finns utlänningar tagna i förvar på
          </note>
          <note>
            Kronobergshäktet.
          </note>
          <note>
            Avslutningsvis kan nämnas att en särskild utredare för närvarande
            gör en översyn av verkställighetsfrågor. I hans uppdrag ingår
            bl.a. att närmare utreda om bevakning och drift av förvarslokaler
            även på längre sikt bör vara en uppgift för polisen eller om det
            finns andra alternativ.
          </note>
          <note type="speaker">
            Anf. 98 JUAN FONSECA (s):
          </note>
          <note>
            Fru talman! Jag vill tacka invandrarministern för svaret. Jag
            är i det stora hela överens med invandrarministern. Men jag saknar
            något slags uttryck från invandrarministern att det är viktigt
            att samhället visar respekt för de människor som kommer till vårt
            land och söker asyl, oberoende av de motiv som dessa människor
            har.
          </note>
          <note>
            Genom att sätta asylsökande som väntar på utvisningsbeslut i
            fängelse kan allmänheten tro att dessa människor har begått kriminella
            handlingar i vårt land. Detta kan leda till att människor kan
            få uppfattningen att asylsökande kan behandlas som brottslingar.
          </note>
          <note>
            I ett rättssamhälle skall man på ett civiliserat sätt säga nej
            till en ansökan om man anser att det saknas grund för asyl. Att
            säga nej är inte detsamma som att sätta människor i fängelse.
          </note>
          <note>
            Jag är väldigt glad att Leif Blomberg har konstaterat att det
            finns andra alternativa lokaler för att ta människor i förvar
            och att de inte skall sättas direkt i fängelse.
          </note>
          <note type="speaker">
            Anf. 99 Statsrådet LEIF BLOMBERG (s):
          </note>
          <note>
            Fru talman! Jag vill gärna hålla med Juan Fonseca om att vi skall
            vissa respekt för människor även i sådana här situationer. Jag
            har ingen annan uppfattning.
          </note>
          <note>
            Det är bl.a. mot den bakgrunden som polisen fick anvisat särskilda
            medel för att iordningställa särskilda förvarslokaler och undvika
            att dessa människor skulle vistas i fängelsemiljö, utan de skulle
            i stället få en annan miljö.
          </note>
          <note>
            Jag tycker att det är beklagligt att de lokaler som man nyligen
            har iordningställt inte utnyttjas.
          </note>
          <note type="speaker">
            Anf. 100 JUAN FONSECA (s):
          </note>
          <note>
            Fru talman! Med detta förväntar jag mig att invandrarministern
            omedelbart kommer att se till att de alternativa lokaler som finns
            används i stället för fängelse för de människor som väntar på
            avvisningsbeslut.
          </note>
          <note type="speaker">
            Anf. 101 Statsrådet LEIF BLOMBERG (s):
          </note>
          <note>
            Fru talman! Det är Utlänningsnämnden och/eller
          </note>
          <note>
            Invandrarverket som bestämmer om en person skall tas i förvar.
            Det är polisen som verkställer besluten.
          </note>
          <note>
            Alltså är detta en fråga för polisen att hantera.
          </note>
          <note>
            Jag har försökt beskriva hur hela hanteringen går till. Det finns
            lediga lokaler till förfogande till detta ändamål för personer
            i den situation som dessa utlänningar befinner sig i.
          </note>
          <note type="speaker">
            Anf. 102 JUAN FONSECA (s):
          </note>
          <note>
            Fru talman! Jag är nöjd med svaret.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1994/95:85 om länderbedömningar vid behandling
            av asylansökningar
          </note>
          <note type="speaker">
            Anf. 103 Statsrådet LEIF BLOMBERG (s):
          </note>
          <note>
            Fru talman! Ulla Hoffmann har frågat mig vilka åtgärder regeringen
            kommer att vidta för att Statens invandrarverk och Utlänningsnämndens
            bedömningar av de mänskliga rättigheterna i ett land inte skall
            stå i strid med de bedömningar regeringen gör. Frågan har en direkt
            koppling till den bangladeshiska författarinnan Taslima Nasrin.
          </note>
          <note>
            Sedan den 1 januari 1992 är det Invandrarverket och Utlänningsnämnden
            som har att handlägga asylansökningar. Varje sådan ansökan avgörs
            individuellt mot bakgrund av de skäl som den asylsökande framför.
            En förutsättning för prövningen är vidare länderkunskapen. Invandrarveket
            och
          </note>
          <note>
            Utlänningsnämnden följer ständigt utvecklingen och förändringen
            i t.ex. Bangladesh. Man inhämtar information från så många olika
            källor som möjligt, och det är myndigheternas uppgift att göra
            en samlad bedömning av all information av läget i landet.
          </note>
          <note>
            Invandrarverket avser också att vid månadsskiftet göra en informationsresa
            till Bangladesh för att ta reda på den aktuella situationen.Jag
            vill här tillägga att en allmänt svår situation i ett visst land
            inte betyder att varje enskild asylsökande har skyddsbehov och
            skall få stanna i Sverige eller omvänt att förföljelse och trakasserier
            av vissa enskilda personer alltid uttrycker en allmän repression
            av oppositionella i landet i fråga.
          </note>
          <note>
            Härtill kommer, som jag tidigare sagt, att varje ärende avgörs
            individuellt. Såväl Invandrarverket som
          </note>
          <note>
            Utlänningsnämnden har möjlighet att överlämna ett ärende till
            regeringen för prövning om de anser att regeringen bör ta ställning
            i en viss fråga.
          </note>
          <note>
            För närvarande pågår en utredning rörande regeringens ansvar
            för styrningen av praxis i utlänningsärenden och prövningsförfarandet
            vid ansökan om uppehållstillstånd. Utredaren skall här särskilt
            belysa hur nuvarande styrmedel fungerar och överväga vilka styrmedel
            regeringen bör ha i utlänningsärenden. Detta utredningsarbete
            skall vara avslutat senast den 31 mars 1995.
          </note>
          <note type="speaker">
            Anf. 104 ULLA HOFFMANN (v):
          </note>
          <note>
            Fru talman! Jag får tacka statsrådet Blomberg för svaret, trots
            att det faktiskt inte helt och hållet besvarade min fråga.
          </note>
          <note>
            I Bangladesh finns en speciallag, Special Powers´
          </note>
          <note>
            Act, SPA, och en terroristlag, och enligt SPA kan den som misstänks
            ha begått en skadlig handling som skulle kunna äventyra den allmänna
            säkerheten eller ordningen gripas och hållas fängslad utan någon
            rättslig prövning. Medlemmar i oppositionspartier grips och hålls
            fängslade, och fram till i juni 1993
          </note>
          <note>
            hade 1 300 människor gripits och 90 rannsakats med stöd av terroristlagen.
            Människor torteras till döds i häktet, och inga utredningar görs.
            Med stöd av SPA
          </note>
          <note>
            grips och avrättas människor utomrättsligt. Många människor dödas
            också av säkerhetsstyrkorna under oklara omständigheter.
          </note>
          <note>
            Dessutom, ovanpå detta, rannsakar och dömer byråden människor
            till spöstraff och dödsstraff.
          </note>
          <note>
            Byråden tillämpar en islamisk lagstiftning, och trots att byrådens
            verksamhet strider mot civilrätten i
          </note>
          <note>
            Bangladesh underlåter myndigheterna att vidta några som helst
            åtgärder för att förhindra dessa egenmäktiga bestraffningar.
          </note>
          <note>
            Mot den bakgrunden är det helt förståeligt att den borgerliga
            regeringen gav Taslima Nasrin en fristad i
          </note>
          <note>
            Sverige. Vad som däremot blir helt obegripligt är att andra flyktingar
            från Bangladesh i situationer som liknar den berömda författarinnans
            förvägras asyl i
          </note>
          <note>
            Sverige.
          </note>
          <note>
            Genom Taslima Nasrin visar Sverige att vi aktivt försvarar yttrandefriheten
            och de mänskliga rättigheterna, men det försvaret bör enligt min
            mening utsträckas till att gälla alla flyktingar från Bangladesh
            i samma eller liknande situation. Det borde med andra ord finnas
            en samsyn hos regeringen,
          </note>
          <note>
            Utlänningsnämnden och Invandrarverket.
          </note>
          <note>
            Jag har gått igenom asylansökningar från personer från Bangladesh
            som har avslagits av
          </note>
          <note>
            Utlänningsnämnden och Invandrarverket. De visar just på bristen
            i samsyn mellan regeringens ståndpunkt å ena sidan och Utlänningsnämndens
            och
          </note>
          <note>
            Invandrarverkets bedömningar å andra sidan vad gäller de allvarliga
            kränkningar av yttrandefriheten och de mänskliga rättigheterna
            som just nu pågår i
          </note>
          <note>
            Bangladesh.
          </note>
          <note>
            Jag förutsätter alltså att regeringen är lika intresserad som
            jag av att de signaler vi ger är entydiga vad gäller försvaret
            av just de mänskliga rättigheterna och yttrandefriheten.
          </note>
          <note type="speaker">
            Anf. 105 Statsrådet LEIF BLOMBERG (s):
          </note>
          <note>
            Fru talman! Jag är ense med Ulla Hoffmann om att det är viktigt
            att vi ger tydliga signaler och att vi står upp till försvar för
            de mänskliga rättigheterna. I
          </note>
          <note>
            den frågan har jag ingen annan uppfattning.
          </note>
          <note>
            Det är väldigt viktigt att notera att det i varje enskilt fall
            prövas om den sökande har rätt till asyl eller inte. Det bedöms
            utifrån den berättelse som den asylsökande själv har att avge,
            och därefter fattat man beslut. Jag försökte i mitt svar beskriva
            det här på ett tydligt sätt.
          </note>
          <note>
            Genom att representanter från Invandrarverket reser ner till
            Bangladesh inom loppet av någon eller några veckor, kommer vi
            att kunna få klarhet i om situationen i landet är en annan än
            vad vi har utgått ifrån i våra bedömningar. Vi borde på detta
            sätt kunna få större klarhet i hurdant läget faktiskt är där nere
            och också få en rapport som kan ligga till grund för
          </note>
          <note>
            Invandrarverkets bedömning av fall som gäller asylsökande från
            Bangladesh.
          </note>
          <note type="speaker">
            Anf. 106 ULLA HOFFMANN (v):
          </note>
          <note>
            Fru talman! Det gläder mig att statsrådet har den inställningen.
            Jag har hämtat min information från
          </note>
          <note>
            Amnesty International, men läser man i
          </note>
          <note>
            Utlänningsnämndens praxis ser man att uppgifterna där inte ser
            likadana ut. Det finns alltså ingen överensstämmelse. Det är viktigt
            att det blir en överensstämmelse, en samsyn, att inte regeringen
            säger en sak och de olika nämnderna sedan säger någonting annat.
          </note>
          <note>
            Jag ser fram emot att en större samsyn kanske kommer till stånd
            efter den resa som representanter från Invandrarverket gör.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1994/95:86 om avvisning av asylsökande
          </note>
          <note type="speaker">
            Anf. 107 Statsrådet LEIF BLOMBERG (s):
          </note>
          <note>
            Fru talman! Ulla Hoffmann har frågat mig vilka åtgärder regeringen
            kommer att vidta med anledning av att en peruansk medborgare som
            avvisats från
          </note>
          <note>
            Sverige gripits vid ankomsten till hemlandet
          </note>
          <note>
            Som Ulla Hoffmann säkert känner till kan jag som statsråd inte
            gå in och kommentera ett enskilt ärende.
          </note>
          <note>
            Jag vill dock upplysa om att enligt den information jag erhållit
            har till Statens invandrarverk inlämnats en ansökan om att personen
            i fråga skall tas ut på flyktingkvoten. Invandrarverket har nu
            att självständigt pröva denna ansökan.
          </note>
          <note type="speaker">
            Anf. 108 ULLA HOFFMANN (v):
          </note>
          <note>
            Fru talman! Jag får tacka statsrådet Blomberg för det svaret.
            Jag är medveten om att regeringen inte kan kommentera ett enskilt
            fall, men Aponte är inget enskilt fall. Hos Solnapolisen sitter
            ytterligare en man från Peru med avvisningsbeslut. Hans och andra
            peruaners situation är liknande. Om
          </note>
          <note>
            Utlänningsnämnden avslår hans överklagan riskerar han att bli
            ett nytt Aponte-fall.
          </note>
          <note>
            Liksom statsrådet Blomberg är ny på sin post är jag ny i riksdagen,
            och jag får därför lägga ner mycket möda för att sätta mig in
            i olika ärenden. Det var för mig glädjande att finna Socialdemokraternas
            reservation vad gäller förra regeringens handläggning av asylsökande
            från Peru efter en anmälan till KU av
          </note>
          <note>
            Vänsterpartiet och Socialdemokraterna. De socialdemokratiska
            ledamöterna ansåg så sent som i maj i år att förra regeringen
            "har underskattat det förtryck och den rättslöshet som enligt
            samstämmiga rapporter råder i Peru." Man menade vidare att statsrådet
            Birgit Friggebo därför inte kunde undgå kritik för handläggningen
            av de aktuella asylärendena.
          </note>
          <note>
            Socialdemokraterna ansåg att Friggebo inte tog tillräcklig hänsyn
            till uppgifterna om att återvändande arresterades vid återkomsten
            till Peru, och det är precis vad som hänt Aponte.
          </note>
          <note>
            Det är svårt att rätta till ett misstag, men det finns tre saker
            den nya regeringen kan göra för Aponte.
          </note>
          <note>
            För det första kan man engagera den svenska ambassaden, så att
            man därifrån besöker honom för att därmed undvika tortyr.
          </note>
          <note>
            För det andra kan man betala advokatkostnaderna.
          </note>
          <note>
            Enligt en rapport från Peru är det nämligen förenat med livsfara
            för advokater att engagera sig i fall liknande Apontes.
          </note>
          <note>
            För det tredje kan man informera Invandrarverket och Utlänningsnämnden
            om innehållet i den reservation angående förtrycket och rättslösheten
            i
          </note>
          <note>
            Peru som den socialdemokratiska gruppen i KU
          </note>
          <note>
            avlämnade i maj 1994.
          </note>
          <note>
            Den borgerliga regeringen såg till att Sverige hamnade i Amnesty
            International´s senaste årsrapport, och anledningen är en utvisning
            till Peru. Det är ingen merit. Jag förutsätter att den socialdemokratiska
            regeringen inte har någon som helst önskan att meritera sig på
            samma sätt genom att inte handla vad gäller Aponte och hans landsmän.
          </note>
          <note type="speaker">
            Anf. 109 Statsrådet LEIF BLOMBERG (s):
          </note>
          <note>
            Fru talman! Jag kan inte gå in och kommentera enskilda ärenden.
            Aponte, det fall som åberopas här, är ett enskilt ärende, och
            den person som sitter och väntar på besked är också ett enskilt
            ärende. Jag kan inte kommentera dessa.
          </note>
          <note>
            Jag har självfallet ingen annan uppfattning än att det, om en
            person grips, är väldigt viktigt för oss att i medmänsklighetens
            anda via våra ambassader och på annat sätt bevaka att övergrepp
            inte begås och att de mänskliga rättigheterna inte åsidosätt.
            Det är själklart.
          </note>
          <note type="speaker">
            Anf. 110 ULLA HOFFMANN (v):
          </note>
          <note>
            Fru talman! Jag instämmer i det. De beslut som vi ser i dag på
            det här området är ju rester eller ett utflöde av den borgerliga
            regeringens flyktingpolitik.
          </note>
          <note>
            Jag ser därför fram emot att Invandrarverket och
          </note>
          <note>
            Utlänningsnämnden får del av den socialdemokratiska reservationen
            just vad gäller läget i Peru. Jag tror nämligen att det är väldigt
            viktigt. Jag ser också fram emot att en förändring kan komma till
            stånd vad gäller behandlingen av flyktingarna från Peru.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1994/95:84 om åtgärder mot segregerat boende
          </note>
          <note type="speaker">
            Anf. 111 Statsrådet ANNA HEDBORG (s):
          </note>
          <note>
            Fru talman! Inger Lundberg har frågat statsrådet
          </note>
          <note>
            Jörgen Andersson om han är beredd att ta initiativ till konkreta
            åtgärder för att bryta segregationen i boendet. Frågan har överlämnats
            till mig.
          </note>
          <note>
            Jag vill inledningsvis framhålla att jag delar den oro för ökade
            segregationstendenser i vissa stadsdelar och bostadsområden som
            Inger Lundberg ger uttryck för i sin fråga.
          </note>
          <note>
            Socialstyrelsen har i sin "Social rapport 1994"
          </note>
          <note>
            pekat på att kommunala besparingar får störst genomslag i delområden
            med hög koncentration av invandrare, ekonomiskt svaga grupper
            och människor med psykosociala problem. Socialstyrelsen framhåller
            att mycket talar för att de negativa utvecklingstendenserna i
            sådana områden förstärks.
          </note>
          <note>
            Mot bl.a. den bakgrunden tillkallade dåvarande socialministern
            en särskild utredare med uppgift att belysa och analysera den
            sociala utvecklingen i ett antal bostadsområden i storstadsregionerna.
            Utredaren skall därutöver föreslå eventuella åtgärder på såväl
            det centrala som det lokala och regionala planet för att förändra
            en dålig situation och bryta en negativ utveckling.
          </note>
          <note>
            Jag har funnit att jag kan ställa mig bakom intentionerna i utredningsdirektiven.
            Utredningen kommer att ges de resurser som krävs för att den skall
            kunna fullfölja sitt uppdrag.
          </note>
          <note type="speaker">
            Anf. 112 INGER LUNDBERG (s):
          </note>
          <note>
            Fru talman! Jag vill tacka statsrådet för svaret. Det är utomordentligt
            angeläget att det vidtas åtgärder mot segregationen. Under senare
            år finns det starka indikationer på att segregationen har ökat.
            Det beror på ökade klyftor i samhället, men också på att många
            av samhällsplaneringsinstrumenten rustats ner, att allmännyttan
            har fått en roll som ett företag bland andra företag på marknaden,
            att bostadsanvisningslagen tagits bort och att skattepolitiken
            utvecklats så att det lönar sig att flytta till mer välbärgade
            och kanske lugnare områden.
          </note>
          <note>
            Det behövs åtgärder inom hela samhällssektorn.
          </note>
          <note>
            Det måste till mycket kraftfulla åtgärder för att ett land skall
            kunna bryta så allvarliga segregationstendenser som de som finns
            i vårt land.
          </note>
          <note>
            Jag tyckte att det var skönt att statsministern skrev i regeringsdeklarationen
            att det inte får finnas ett
          </note>
          <note>
            Sverige för dem och ett Sverige för oss. Han avsåg där invandrarpolitiken,
            men jag tror att man kan sätta det epitetet på utvecklingen i
            samhället som helhet.
          </note>
          <note>
            Det är bra att det skall göras en utredning om segregationen.
            Men jag vill peka på vikten av att man inte bara tittar på konsekvenser
            av besparingar och sådant. Det är viktigt att det tas ett helhetsgrepp
            när det gäller bostadspolitiken. Man får inte bara se på de tre
            egentliga storstadsområdena. Det är också viktigt att man tittar
            på Uppsala, Örebro, Karlstad, Linköping och Västerås. Dessa tendenser
            finns i hela Sverige. De finns i Karlskoga och kanske i Borlänge.
            De är utomordentligt allvarliga.
          </note>
          <note>
            Därför vill jag fråga om dessa utredningar kommer att vägas samman
            med en större och mer genomgripande bostadspolitisk utredning.
          </note>
          <note type="speaker">
            Anf. 113 Statsrådet ANNA HEDBORG (s):
          </note>
          <note>
            Fru talman! Jag håller helt med Inger Lundberg om att det finns
            tendenser i samhällsutvecklingen som är mycket oroande. I den
            här sociala rapporten visar det sig t.ex. ganska tydligt att svenska
            barn i allmänhet inte får det sämre, men de barn som har det sämst
            får det sämre. Och det är just ett uttryck för hur olika fenomen
            lagras ovanpå varandra och drabbar samma grupp, dvs. segregation.
          </note>
          <note>
            Jag kan försäkra att den nya regeringen ser detta som ett mycket
            viktigt område att ta itu med och ta reda på hur det förhåller
            sig för att sedan återkomma och föreslå åtgärder över hela fältet.
          </note>
          <note type="speaker">
            Anf. 114 INGER LUNDBERG (s):
          </note>
          <note>
            Fru talman! Jag tycker att det är skönt att höra det.
          </note>
          <note>
            Det är också skönt att höra med vilket allvar statsrådet och
            regeringen som helhet ser på segregationsfrågorna. Det är så lätt
            att man tappar bort dem, att man inte ser dem när man diskuterar
            skattepolitik och att man inte ser att det också behövs kraftfulla
            fysiska åtgärder. Det är mycket som talar för att det kommer en
            hel del ganska kraftfulla insatser på bostadsområdet för att motverka
            problemen med arbetslösheten.
          </note>
          <note>
            Finns det en beredskap att då även ta upp en diskussion om åtgärder
            för att bryta segregationen?
          </note>
          <note type="speaker">
            Anf. 115 Statsrådet ANNA HEDBORG (s):
          </note>
          <note>
            Fru talman! Det är mycket viktigt att man tar varje tillfälle
            i akt, precis som Inger Lundberg säger. Det som ger segregation
            är i mycket hög grad en brist på helhetsyn och gemensamt ansvarstagande
            för helheten. Det är lika viktigt att man tänker på att ett samhälle
            skall fungera för alla människor i varje delområde av den sociala
            välfärdspolitiken. Inom alla politikområden är det naturligt att
            ta hänsyn till den generella välfärdspolitikens krav och behov.
          </note>
          <note type="speaker">
            Anf. 116 INGER LUNDBERG (s):
          </note>
          <note>
            Fru talman! Jag vill tacka statsrådet för de här svaren. Låt
            mig avslutningsvis säga att jag hoppas att regeringen också tänker
            på den viktiga roll som allmännyttan kan spela i det här arbetet.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1994/95:102 om utredning om föräldrars syn
            på vårdnadsbidraget m.m.
          </note>
          <note type="speaker">
            Anf. 117 Statsrådet ANNA HEDBORG (s):
          </note>
          <note>
            Fru talman! Gunnar Hökmark har frågat socialministern vilka åtgärder
            hon avser vidta för att klargöra föräldrarnas inställning inför
            ett eventuellt avskaffande av vårdnadsbidraget och avdragsrätten
            för barntillsynskostnader. Arbetet inom regeringen är så fördelat
            att det är jag som skall svara på frågan.
          </note>
          <note>
            Statistiska Centralbyrån gör varje år en undersökning bland föräldrar
            till förskolebarn om behov av barntillsyn. Undersökningen omfattade
            i år föräldrar till 95 000 barn i åldrarna sex månader till sex
            år. I årets undersökning, som genomfördes under våren, ställdes
            två frågor om det planerade vårdnadsbidraget. Frågorna gällde
            dels om man skulle utnyttja kommunal barnomsorg i mindre eller
            större utsträckning när vårdnadsbidraget införts, dels hur föräldrarnas
            arbetstid skulle förändras om vårdnadsbidraget infördes. Frågorna
            ställdes enbart till de föräldrar som hade barn i åldrarna ett
            och två år.
          </note>
          <note>
            Bland föräldrar som hade kommunalt daghem eller familjedaghem
            uppgav 4 % att de skulle utnyttja dessa i mindre utsträckning.
            Bland föräldrar med privat betald tillsyn angav 7 % att de skulle
            utnyttja den i mindre utsträckning.
          </note>
          <note>
            När det gäller frågan om arbetstiden skulle förändras uppgav
            9 % av kvinnorna att de trodde på en kortare arbetstid medan hälften
            räknade med en oförändrad arbetstid.
          </note>
          <note>
            Den undersökning Gunnar Hökmark efterfrågar är således redan
            genomförd. Resultatet ger inte anledning för mig eller regeringen
            till något ändrat ställningstagande när det gäller avskaffande
            av vårdnadsbidraget.
          </note>
          <note type="speaker">
            Anf. 118 GUNNAR HÖKMARK (m):
          </note>
          <note>
            Fru talman! Jag skall be att få tacka statsrådet för svaret på
            min fråga, även om jag måste säga att det är ett underligt svar.
          </note>
          <note>
            Statsrådet hänvisar till en opinionsundersökning som har genomförts
            innan vårdnadsbidraget blev en konkret verklighet. När vårdnadsbidraget
            genomfördes ledde det till att föräldrar till mer än
          </note>
          <note>
            160 000 barn ansökte om vårdnadsbidrag.
          </note>
          <note>
            Detta är självfallet en ideologisk fråga. Det är ingen hemlighet
            att den socialdemokratiska regeringen är emot den valfrihet som
            vårdnadsbidraget och andra motsvarande reformer öppnar. Men det
            är också en personlig fråga. Alla de föräldrar som vi talar om
            här ansåg ju faktiskt att vårdnadsbidraget var något som kunde
            ge dem en möjlighet att välja en barnomsorg som var intressant
            och bra för den egna familjen i deras personliga situation.
          </note>
          <note>
            Det är mot den bakgrunden som jag har ställt min fråga. Det antal
            som ansökte om vårdnadsbidrag var ju långt fler än vad någon opinionsundersökning
            kunde antyda innan det var genomfört.
          </note>
          <note>
            Det är därför som det verkar underligt att hänvisa till en opinionsundersökning.
            Det handlar faktiskt om mängder av småbarnsfamiljer som har valt
            en barnomsorg som de anser vara så bra att de själva vill pröva
            den.
          </note>
          <note>
            Mot den bakgrunden vill jag ställa en fråga till statsrådet.
            Finns det inte skäl att tala med de föräldrar som nu har valt
            vårdnadsbidrag och fråga vad de anser om den barnomsorg de har?
            På vilka grunder kan regeringen döma ut de alternativ som föräldrarna
            har valt? Det är vad som sker. Ni rycker upp den möjlighet till
            barnomsorg som föräldrarna skapat.
          </note>
          <note type="speaker">
            Anf. 119 Statsrådet ANNA HEDBORG (s):
          </note>
          <note>
            Fru talman! Den massiva slutsats som man kan dra ur den här undersökningen
            och av andra erfarenheter under den korta tid som vårdnadsbidraget
            har funnits är att det förändrade beteendet till föld av vårdnadsbidraget
            är marginellt. Det betyder inte att
          </note>
          <note>
            160 000 föräldrar har valt en barnomsorgsform på grund av vårdnadsbidraget.
            Man har i dessa fall funnit att man kan utnyttja vårdnadsbidraget
            i den situation man ändå skulle befinna sig i.
          </note>
          <note>
            Vi kan ju tycka att det är trevligt för en del familjer att få
            ett visst tillskott till sin ekonomi under förutsättning att vi
            har råd att ge dem det. Men det är synnerligen obevisat att detta
            skulle leda till ett annorlunda val av barnomsorg.
          </note>
          <note type="speaker">
            Anf. 120 GUNNAR HÖKMARK (m):
          </note>
          <note>
            Fru talman! Då måste jag nog be att statsrådet redovisar på vilka
            grunder som hon påstår detta. Jag tycker att det är mycket slående
            att landets olika kommuner har kunnat rapportera om ett minskat
            tryck på den kommunala barnomsorgen.
          </note>
          <note>
            Än mer slående är det enkla faktum att det faktiskt är föräldrar
            till mer än 160 000 barn som har ansökt om vårdnadsbidrag. Det
            handlar om människor, inte om en opinionsundersökning bland ett
            antal statistiskt urvalda personer som gjorts innan vårdnadsbidraget
            var genomfört.
          </note>
          <note>
            Min enkla fråga till statsrådet är: Vilken grund har statsrådet
            för sitt påstående om att vårdnadsbidraget inte påverkar människors
            barnomsorg - och om det inte påverkar människors barnomsorg, av
            vilken anledning vill då statsrådet lägga fram ett förslag om
            ett avskaffande av vårdnadsbidraget?
          </note>
          <note type="speaker">
            Anf. 121 Statsrådet ANNA HEDBORG (s):
          </note>
          <note>
            Fru talman! Det är ganska svårt att hitta undersökningar som
            understöder ett beteende i den riktningen, dvs. att man skulle
            välja annorlunda beroende på vårdnadsbidraget. I den senaste stora
            undersökningen från SCB:s sida konstaterar man t.ex.
          </note>
          <note>
            att ökningen av efterfrågan har gått mycket snabbt sedan föregående
            år. Den totala efterfrågan har från förra året ökat med 25 000
            platser till närmare
          </note>
          <note>
            500 000 platser. Andelen barn som nu efterfrågar en plats har
            ökat från 60 % till 63 %.
          </note>
          <note>
            Den starka önskan som speglas i de flesta undersökningar av det
            här slaget pekar alltså på ett allt större behov av kommunal barnomsorg.
            Något annat kan knappast utläsas av de undersökningar som har
            gjorts.
          </note>
          <note type="speaker">
            Anf. 122 GUNNAR HÖKMARK (m):
          </note>
          <note>
            Fru talman! Det må vara så att statsrådet har rätt i den delen,
            men i så fall har det inte funnits något skäl alls från socialdemokratisk
            utgångspunkt att avskaffa vårdnadsbidraget. De småbarnsföräldrar
            som vi nu talar om - oavsett om de ansöker omvårdnadsbidrag eller
            ej - har ju full frihet att ansöka om en kommunal daghemsplats.
          </note>
          <note>
            Vad det handlar om är att de föräldrar som väljer något annat
            ekonomiskt faktiskt bidrar till ett minskat tryck när det gäller
            skattebetalarnas pengar. Men framför allt kan de här föräldrarna
            välja en barnomsorg som de tycker är en bättre barnomsorgsform.
          </note>
          <note>
            Eftersom statsrådet hänvisar till opinionsundersökningar undrar
            jag: Vilken opinionsundersökning hänvisar statsrådet nu till?
            Är det hela fortfarande baserat på frågor som gäller en opinionsundersökning
            gjord innan vårdnadsbidraget var infört? Varför inte ta kontakt
            med alla föräldrar som har ansökt om vårdnadsbidrag? De har ju
            gjort det därför att de anser att det är en bra barnomsorgsform.
          </note>
          <note type="speaker">
            Anf. 123 Statsrådet ANNA HEDBORG (s):
          </note>
          <note type="speaker">
            Fru talman! Det finns ett mycket gott skäl att avskaffa vårdnadsbidraget:
            Det är dyrt - ja, för dyrt i nuvarande ekonomiska situation.Anf.
            124 GUNNAR HÖKMARK (m):
          </note>
          <note>
            Fru talman! Jag konstaterar att statsrådet inte kunde svara på
            min fråga: Är det så att allt man har att hänvisa till är en opinionsundersökning
            gjord innan vårdnadsbidraget var infört?
          </note>
          <note>
            Jag tror mig ändå kunna utläsa av statsrådets svar att det anses
            relevant att uttolka vad föräldrarna tycker. Varför då inte se
            till att man skapar sig en grund för att kunna bedöma vad det
            är för typ av barnomsorg som vi nu ser växa fram och hur föräldrarna
            värderar det?
          </note>
          <note>
            Kostnadsargumentet kan vi bara avföra genom att helt enkelt säga
            att vårdnadsbidraget kostar väsentligt mycket mera än det alternativ
            som den kommunala omsorgen innebär. Låt oss därför inte fastna
            vid kostnadsfrågan!
          </note>
          <note>
            Det är utan tvivel så att ett avskaffande av vårdnadsbidraget
            leder till ökade kommunala kostnader. Men varför vill statsrådet
            inte pröva vad det är för typ av barnomsorg som småbarnsföräldrarna
            nu kan skapa sig med vårdnadsbidraget?
          </note>
          <note type="speaker">
            Anf. 125 Statsrådet ANNA HEDBORG (s):
          </note>
          <note>
            Fru talman! Sådana undersökningar görs årligen, och de visar
            mycket tydligt på en både stark och växande önskan hos småbarnsföräldrarna
            att få kommunal barnomsorg.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1994/95:38 om uppsägning av statligt anställda
          </note>
          <note type="speaker">
            Anf. 126 Statsrådet JAN NYGREN (s):
          </note>
          <note>
            Fru talman! Bengt Hurtig har frågat arbetsmarknadsministern om
            han är beredd att ta initiativ till att staten i fortsättningen
            skall ha målet att vara en mönsterarbetsgivare som ser till att
            andra arbetstillfällen skapas innan den själv säger upp sina anställda.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Ansvaret för att genomföra strukturrationaliseringar vilar på
            myndigheterna och deras ledningar. Enligt det statliga trygghetssystemet
            har arbetsgivarna ett betydande ansvar att göra allt vad de kan
            för att skapa förutsättningar för att de uppsagda skall få nytt
            arbete. Det förutsätts att arbetsgivaren arbetar effektivt med
            trygghetsåtgärderna och därvid använder trygghetssystemets möjligheter
            och resurser så att arbetslöshet så långt som möjligt undviks.
          </note>
          <note>
            Trygghetsavtalet på det statliga området trädde i kraft i april
            1990, och samtidigt inrättades
          </note>
          <note>
            Trygghetsstiftelsen. Trygghetsstiftelsens verksamhet finansieras
            genom avsättningar av lönesumman som parterna kommer överens om.
          </note>
          <note>
            Hittills har till stiftelsen anmälts sammanlagt ca
          </note>
          <note>
            36 000 uppsagda, de flesta sedan 1992.
          </note>
          <note>
            Trygghetsstiftelsen arbetar med en mycket markant arbetslinjeprofil.
            Mellan 85 % och 90 % av stiftelsens kostnader för de uppsagda
            avser den typen av aktiva åtgärder. Detta har bidragit till att
            arbetslösheten hittills kunnat hållas nere. Trygghetsstiftelsen
            uppskattar arbetslösheten inom trygghetsavtalets område för närvarande
            till under 2 %. I den siffran ingår ett stort antal 55-åringar
            och äldre. Dessa utgör en dominerande del av de arbetslösa inom
            området.
          </note>
          <note>
            Trygghetsstiftelsen har utvecklat goda samarbetsformer med arbetsgivare
            och fackliga organisationer på olika nivåer för att i övertalighetssituationer
            komma i gång med åtgärder snabbt och effektivt, men också för
            att kunna vidta förebyggande åtgärder. Bl.a. har dåvarande
          </note>
          <note>
            Postverket, Arbetsmarknadsverket och
          </note>
          <note>
            Trygghetsstiftelsen samverkat i syfte att 2 000
          </note>
          <note>
            personer skall få utbildning. Därmed behöver 1 500
          </note>
          <note>
            årsarbetare inte sägas upp. En likartad trepartsuppgörelse har
            nyligen tecknats för 700 SJ-
          </note>
          <note>
            anställda.
          </note>
          <note>
            Inom regeringskansliet finns sedan 1991 ett handläggningscirkulär
            som är till hjälp för dem som inom regeringskansliet arbetar med
            strukturförändringar. Syftet med cirkuläret har varit att förbättra
            styrningen av förändringsarbetet och att öka regeringskansliets
            kompetens.
          </note>
          <note>
            Av vad jag här har sagt framgår att en hel del görs inom statsförvaltningen
            för att så långt det är möjligt motverka arbetslöshet vid strukturrationaliseringar.
          </note>
          <note>
            Mer kan säkert göras. Men det bör enligt min mening inte ske
            genom att särregler skapas för att skydda statsanställda mer än
            andra på arbetsmarknaden. Det bör i stället ske genom att de statliga
            arbetsgivarna i ännu högre grad tar sitt arbetsgivaransvar enligt
            trygghetsavtalet och använder sig av avtalets förmåner.
          </note>
          <note type="speaker">
            Anf. 127 BENGT HURTIG (v):
          </note>
          <note>
            Fru talman! Jag tackar för svaret. Jag tycker mig skymta något
            av ett erkännande här. Mer kan säkert göras, sägs det. Det låter
            bra. Det sägs också att de statliga arbetsgivarna i ännu högre
            grad skall ta sitt ansvar enligt trygghetsavtalet och använda
            sig av avtalets förmåner.
          </note>
          <note>
            Jag är inte ute efter att det skall skapas särregler för statligt
            anställda. Naturligtvis har staten som arbetsgivare full frihet
            att vara en mönsterarbetsgivare och försöka lösa sådana här problem
            så långt det går.
          </note>
          <note>
            Det har ju hetat att statens kaka är liten men säker.
          </note>
          <note>
            Men vi har fått erfara att det kanske inte är så alla gånger.
            Särskilt i mitt hemlän har nedskärningarna varit omfattande. Det
            är naturligtvis nödvändigt. Det kommer ju ny teknik för dem som
            jobbar i skogen.
          </note>
          <note>
            Vidare börjar man skicka fax i stället för brev. Då kan verksamheten
            naturligtvis inte fortsätta som förut. I
          </note>
          <note>
            stället måste man försöka hitta andra verksamheter för att det
            skall vara möjligt att ha folk kvar.
          </note>
          <note>
            Som jag tolkar nyheterna har finansministern nu gått ut med hårda
            förslag om framtida nedskärningar.
          </note>
          <note>
            Statens myndigheter och förvaltningar skall komma in med bedömningar
            beträffande stora nedskärningar i verksamheten.
          </note>
          <note>
            Jag hoppas att man fortsätter med och även stärker den linjen
            och att man hittar verksamheter, så att den oro kan minskas som
            finns på många håll inom den statliga sektorn. Rädda människor
            inom den statliga sektorn är ju ofta människor som inte fungerar
            särskilt bra inom sin verksamhet. Jag hoppas också att svaret
            här innebär att man är beredd att vidta effektiva åtgärder.
          </note>
          <note type="speaker">
            Anf. 128 Statsrådet JAN NYGREN (s):
          </note>
          <note>
            Fru talman! Jag vill bara ytterligare poängtera att jag som samordningsminister
            i den nya regeringen också har ansvaret för den statliga förvaltningspolitiken.
            Det skall tolkas som en ambitionshöjning. I den statliga förvaltningspolitiken
            ligger inte bara utvecklingsfrågor och frågor av mer framåtriktad
            karaktär, utan där ligger också personalpolitik, lönepolitik,
            m.m. Ansvaret för den typen av frågor har lyfts in i statsrådsberedningen.
            I
          </note>
          <note>
            detta ingår naturligtvis att ta ett ökat ansvar för helheten.
          </note>
          <note>
            Jag vill samtidigt understryka att klok arbetsgivarpolitik ändå
            är att tidigt försöka se till att myndigheterna tar det arbetsgivaransvar
            som de faktiskt har, är noggranna i sin planering och att man
            lär sig att i högre grad utnyttja de system som nu står till buds.
          </note>
          <note>
            Alltför mycket konstlade regler i avsikt att "rädda människor"
            kan också skapa problem. Det är alltså inte bara rädda människor
            som inte presterar utan också människor som i alla lägen anser
            sig ha rätten att bli räddade. Det kan skapa vissa problem.
          </note>
          <note type="speaker">
            Anf. 129 BENGT HURTIG (v):
          </note>
          <note>
            Fru talman! De här problemen diskuteras också i många andra länder
            i Europa, där man har mycket stora behov av rationaliseringsåtgärder
            och offentlig verksamhet. Man har haft hög arbetslöshet under
            en lång följd av år. Arbetslösheten ligger på kanske 10 -
          </note>
          <note>
            15 %.
          </note>
          <note>
            Där sker inte någon större statsfinansiell vinst genom att man
            skickar i väg hundratusentals människor, som det kanske rör sig
            om i stora länder, därför att den offentliga sektorn då får andra
            kostnader i form av socialbidrag och kostnader för arbetslöshet.
            Vad som är vettigt måste naturligtvis också vägas in i en sorts
            samhällsekonomisk bedömning.
          </note>
          <note>
            Jag tycker nog att statliga verk ibland har varit litet tröga
            och inte nog uppfinningsrika när det gällt att ta vara på alla
            möjligheter att förändra statlig verksamhet, för att kanske fylla
            nya behov som finns i samhället. Det finns trots allt behov i
            det här samhället som vi skall möta gemensamt. Då kan de också
            tillgodoses inom statlig verksamhet.
          </note>
          <note type="speaker">
            Anf. 130 Statsrådet JAN NYGREN (s):
          </note>
          <note>
            Fru talman! Huruvida verken har varit uppfinningsrika nog eller
            inte skall jag avstå från att bedöma.
          </note>
          <note>
            I övrigt har jag ingen annan uppfattning än Bengt
          </note>
          <note>
            Hurtig.
          </note>
          <note>
            Överläggningen var härmed avslutad.
          </note>
          <note>
            28 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion
          </note>
          <note>
            1994/95:T1 till trafikutskottet
          </note>
          <note>
            29 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1994/95:36 Övergången från EES till EU -vissa kompletterande
            bestämmelser
          </note>
          <note>
            1994/95:47 Riksbankens och
          </note>
          <note>
            Finansinspektionensberedskapsansvar
          </note>
          <note>
            Motioner med anledning av prop. 1994/95:27 Fortsatt reformering
            av instansordningen m.m. i de allmänna förvaltningsdomstolarna:
          </note>
          <note>
            1994/95:Ju9 av Kenth Skårvik (fp)
          </note>
          <note>
            1994/95:Ju10 av Börje Nilsson (s)
          </note>
          <note>
            30 § Anmälan om frågor
          </note>
          <note>
            Följande frågor hade framställts
          </note>
          <note>
            den 21 oktober
          </note>
          <note>
            1994/95:107 av andre vice talman Görel Thurdin (c)
          </note>
          <note>
            till justitieministern om kriminalisering av bruk av dopingmedel
          </note>
          <note>
            den 24 oktober
          </note>
          <note>
            1994/95:108 av Göte Jonsson (m) till socialministern om val av
            daghem
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 1 november.
          </note>
          <note>
            31 § Kammaren åtskildes kl. 16.43.
          </note>
          <note>
            Förhandlingarna leddes av talmannen.
          </note>
          <note>
            RIKSDAGEN
          </note>
          <note>
            Bilaga till riksdagenssnabbprotokoll 1994/95:14
          </note>
          <note>
            Interpellationer
          </note>
          <note>
            1994/95:7 - 19
          </note>
          <note>
            Anmälda interpellationer
          </note>
          <note>
            den 13 oktober
          </note>
          <note>
            1994/95:7 av Marie Wilén (c) till statsrådet Mats
          </note>
          <note>
            Hellström om handelspolitiken vid ett EU-
          </note>
          <note>
            medlemskap:
          </note>
          <note>
            Vid ett svenskt EU-medlemskap kommer Sveriges handelspolitik
            att harmoniseras med EU:s.
          </note>
          <note>
            EU blir en av de viktigaste aktörerna i det globala samarbetet.
            EU:s ställningstaganden blir därför avgörande för värnet av frihandeln
            och reformeringen av GATT/WTO så att de fattiga ländernas intressen
            och krav kan tas till vara.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Är statsrådet beredd att vid ett svenskt medlemskap arbeta inom
            EU för en öppen politik mot omvärlden, motarbeta protektionism,
            främja bättre villkor för de fattiga länderna och ta ansvar för
            globala miljöproblem också inom ramen för internationella handelsöverenskommelser?
          </note>
          <note type="speaker">
            1994/95:8 av Lennart Daléus (c) till miljöministern om miljöpolitiken
            vid ett EU-medlemskap:
          </note>
          <note>
            Om det blir ja till svenskt medlemskap i EU vid folkomröstningen
            den 13 november förbättras
          </note>
          <note>
            Sveriges möjligheter att verka för skärpta miljökrav inom EU
            och att EU utvecklas till en pådrivande kraft internationellt.
          </note>
          <note>
            Förhandlingsresultatet på miljöområdet bekräftar den svenska
            målsättningen att högsta tillämpade ambitionsnivå skall gälla.
            Det är nu viktigt att ta till vara de möjligheter som förhandlingsresultatet
            innebär. Den tidigare regeringen har på område efter område pekat
            på hur miljöpolitiken bör utvecklas vid ett EU-medlemskap.
          </note>
          <note>
            Samtidigt som det gemensamma regelverket utvecklas måste de enskilda
            medlemsstaterna kunna gå längre nationellt. Detta underlättas
            av alla regler som har minimikaraktär.
          </note>
          <note>
            På samma sätt som det är viktigt att Sverige kan gå före nationellt
            måste vi använda möjligheterna att i andra internationella fora
            vara pådrivande även om det inte går att få gehör inom EU.
          </note>
          <note>
            EU-samarbetet måste användas som en hävstång för en skärpt miljöpolitik
            nationellt och internationellt. EU-samarbetet får inte bli en
            bromskloss. De intressen som på hemmaplan vill bromsa Sveriges
            möjligheter att fullt ut använda miljöskatter måste bekämpas.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Hur avser statsrådet att driva på miljökraven inom
          </note>
          <note>
            EU och samtidigt utnyttja Sveriges möjligheter att gå före?
          </note>
          <note>
            1994/95:9 av Per-Ola Eriksson (c) till finansministern om de
            ekonomiskpolitiska målen vid ett EU-
          </note>
          <note>
            medlemskap:
          </note>
          <note>
            Om det blir ja till svenskt medlemskap i EU vid folkomröstningen
            den 13 november aktualiseras frågan om hur det ekonomiska och
            monetära samarbetet kan komma att påverka Sverige. Många frågetecken
            har under senare år rests kring främst den tredje fasen av detta
            samarbete, inklusive inrättandet av en gemensam valuta.
          </note>
          <note>
            Förutsättningarna för att en gemensam valuta skall kunna fungera
            är att de olika medlemsländernas ekonomier är tillräckligt integrerade
            och att den ekonomiska utvecklingen är likartad inom det gemensamma
            valutaområdet. Dessa förhållanden bör även vara uthålliga över
            tiden.
          </note>
          <note>
            Det är i dag mycket tveksamt om valutaunionen kan upprättas enligt
            den tidsplan som angivits. Flera länder, inklusive Sverige, befinner
            sig i dag långt ifrån uppfyllandet av fastlagda s.k.
          </note>
          <note>
            konvergenskriterier.
          </note>
          <note>
            Även om det är angeläget att Sverige kan uppnå konvergenskriterierna
            måste den takt vi väljer avgöras nationellt och anpassas till
            kraven på att upprätthålla en god social service och en hög sysselsättning.
          </note>
          <note>
            Detsamma gäller även andra länder efter deras nationella förutsättningar
            och ställningstaganden, oavsett om de nu är medlemmar i EU eller
            ej. Kraven på den ekonomiska utvecklingen blir särskilt svårhanterliga
            vid en utvidgning av EU utanför dagens utpekade kandidatländer.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Hur anser statsrådet att Sverige bör prioritera de ekonomisk-politiska
            målen t.ex. full sysselsättning, i förhållande till andra ekonomisk-politiska
            mål samt tidtabellen för tredje fasen av EMU och ett svenskt deltagande
            i den gemensamma valutan?
          </note>
          <note>
            1994/95:10 av Andreas Carlgren (c) till justitieministern om
            offentlighetsprincipen vid ett EU-
          </note>
          <note>
            medlemskap:
          </note>
          <note>
            Om det blir ja till svenskt medlemskap i EU vid folkomröstningen
            den 13 november kommer frågan om öppenhet i beslutsfattandet att
            vara ständigt aktuell.
          </note>
          <note>
            Den svenska linjen har hittills varit att offentlighetsprincipen
            skall fortsätta gälla, och då även i de frågor som berörs av EU-arbetet.
          </note>
          <note>
            Det är samtidigt viktigt att arbeta för ett öppnare
          </note>
          <note>
            EU, där åtgärder initieras för att göra dokument tillgängliga
            för allmänheten och massmedia, och även på andra sätt öka öppenheten.
            Farhågor har samtidigt rests om att det svenska remissförfarandet
            får en mindre viktig roll i samband med EU-beslut.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Anser statsrådet att offentlighetsprincipen vid ett svenskt EU-medlemskap,
            kan fortsätta att gälla oinskränkt och på vilket sätt anser statsrådet
            att
          </note>
          <note>
            Sverige skall verka för ökad öppenhet inom EU och dess beslutsprocess?
          </note>
          <note>
            1994/95:11 av Elving Andersson (c) till arbetsmarknadsministern
            om regionalpolitiken vid ett
          </note>
          <note>
            EU-medlemskap:
          </note>
          <note>
            Om det blir ja till svenskt medlemskap i EU vid folkomröstningen
            den 13 november innebär detta att svensk regionalpolitik står
            inför nya möjligheter.
          </note>
          <note>
            Förhandlingsresultatet innebär att Sverige får del av gemenskapens
            strukturfonder, vilket innebär att betydande resurser kommer att
            tillföras regionalpolitiken.
          </note>
          <note>
            Samtidigt ökar behovet av en kraftfull regionalpolitik vid ett
            medlemskap, eftersom EU:s inre marknad förstärker koncentrationstendenserna
            i
          </note>
          <note>
            Europa. En regionalpolitik som tar vara på de möjligheter EU:s
            regionalpolitiska stöd innebär, och samtidigt ser till att denna
            blir en förstärkning av den nationella regionalpolitiken, är nödvändig
            för att den ekonomiska tillväxten skall komma alla regioner till
            del.
          </note>
          <note>
            Ur svensk synvinkel är det också viktigt att medverka till att
            EU:s regionalpolitik, som skall omformuleras l999, tar hänsyn
            till svenska förhållanden och prioriteringar.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Vilka åtgärder avser statsrådet vidta dels för att fullt ut utnyttja
            de möjligheter som EU:s regionalpolitik innebär och därigenom
            stärka regionalpolitiken i Sverige, dels se till att EU:s regionalpolitik
            också i framtiden tar hänsyn till speciella svenska förutsättningar
            och förhållanden?
          </note>
          <note>
            1994/95:12 av Olof Johansson (c) till utrikesministern om utrikes-
            och säkerhetspolitiken vid ett EU-
          </note>
          <note>
            medlemskap:
          </note>
          <note>
            Om det blir ja till svenskt medlemskap i EU vid folkomröstningen
            den l3 november kommer Sverige att kunna delta fullt ut i utformningen
            av den gemensamma utrikes- och säkerhetspolitiken.
          </note>
          <note>
            EU:s medlemsländer har efter hand utvecklat ett allt intensivare
            mellanstatligt samarbete på det utrikespolitiska området. Genom
            Maastrichtavtalet formaliserades detta samarbete, men fortfarande
            gäller att beslut skall fattas med enhällighet.
          </note>
          <note>
            EU:s arbete präglas av att medlemsstaterna har olika karaktär
            och inriktning på detta område. För att tillgodose dessa olika
            utgångspunkter sägs i
          </note>
          <note>
            Maastrichtavtalet att bestämmelser inte får "påverka den särskilda
            karaktären av vissa medlemstaters säkerhets- och försvarspolitik".
          </note>
          <note>
            Sverige kan således bibehålla sin alliansfrihet i händelse av
            krig. Vi avgör själva om vi vill delta i en eventuell gemensam
            försvarspolitik.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Har regeringen för avsikt att slå vakt om Sveriges alliansfrihet
            och avvisa svenskt deltagande i en eventuell gemensam försvarspolitik?
          </note>
          <note>
            1994/95:13 av Olof Johansson (c) till statsrådet Mats
          </note>
          <note>
            Hellström om det nordiska samarbetet och EU:
          </note>
          <note>
            Vid ett svenskt medlemskap i EU kan det nordiska samarbetet ges
            ökad vikt.
          </note>
          <note>
            De starka historiska, kulturella, värderingsmässiga och sociala
            banden gör nordisk samverkan naturlig.
          </note>
          <note>
            Samtidigt måste samarbetet i Norden även i fortsättningen kunna
            omfatta såväl länder som är medlemmar i EU som de som står utanför.
          </note>
          <note>
            De nordiska länderna kommer att ha en betydande tyngd och ett
            inflytande tillsammans med likasinnade länder inom EU. Det är
            angeläget att det nordiska samarbetet fördjupas så att det inflytandet
            kan användas effektivt.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            På vilket sätt avser statsrådet verka för att det nordiska samarbetet
            stärks och får genomslag också inom ramen för EU även vid olika
            relationer till EU.
          </note>
          <note type="speaker">
            1994/95:14 av Helena Nilsson (c) till finansministern om folkomröstning
            före Sveriges anslutning till ett monetärt EU-samarbete:
          </note>
          <note>
            Om det blir ja till svenskt medlemskap i EU vid folkomröstningen
            den l3 november kommer den svenska politiken att påverkas i olika
            avseenden. I
          </note>
          <note>
            Maastrichtavtalet beskrivs utvecklingen av den ekonomiska och
            monetära unionen, som i sin tredje fas innefattar en gemensam
            valuta. En utgångspunkt för den tidigare regeringens syn har varit
            att Sverige själv avgör när och om vi skall delta i den gemensamma
            valutan. Det är i dag ifrågasatt och mycket tveksamt om den förutsedda
            valutaunionen kan upprättas enligt den tidsplan som angivits i
          </note>
          <note>
            Maastrichtavtalet.
          </note>
          <note>
            Frågan om den nationella beslutsprocessen i samband med inträdet
            i den tredje fasen har varit föremål för diskussion. Den tidigare
            regeringen har i likhet med Tyskland och Nederländerna förklarat
            att frågan skall underställas parlamentet för avgörande.
          </note>
          <note>
            Mycket talar också för att en bred folklig förankring av ett
            sådant beslut är både nödvändigt och önskvärt.
          </note>
          <note>
            Svenska folket skulle då i en folkomröstning kunna säga ja eller
            nej till en gemensam valuta.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Är det statsrådets uppfattning att ett eventuellt svenskt inträde
            i det monetära samarbetets tredje fas, inklusive den gemensamma
            valutan, skall underställas riksdagen för avgörande samt föregås
            av en folkomröstning?
          </note>
          <note type="speaker">
            1994/95:15 av Lennart Brunander (c) till jordbruksministern om
            jordbruket och medlemsavgifterna till EU:
          </note>
          <note>
            Om det blir ja till svenskt medlemskap i EU den l3
          </note>
          <note>
            november innebär detta att Sverige under kommande år får betala
            en medlemsavgift. Det naturliga vore att denna avgift likt andra
            avgifter till internationella organisationer finansierades över
            statsbudgeten.
          </note>
          <note>
            Under den gångna valrörelsen framförde ledande socialdemokrater,
            i strid med nämnda praxis, förslag om att jordbruket skulle åläggas
            en särskild skatt för att finansiera avgiften till EU. Logiken
            påstods vara att jordbruket skulle tjäna på medlemskapet och därför
            skulle betala för det.
          </note>
          <note>
            En sådan straffbeskattning skulle riskera att omintetgöra det
            goda förhandlingsresultatet och de möjligheter som EU-medlemskapet
            erbjuder för jordbruket och eftersatta regioner i konkurrens med
            övriga EU-länder.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Anser statsrådet att jordbruksnäringen och landsbygden skall
            drabbas av en särskild straffskatt för att betala medlemsavgiften
            till EU och vilka konsekvenser anser statsrådet i så fall vara
            accepterade som en följd av detta?
          </note>
          <note type="speaker">
            1994/95:16 av Lennart Brunander (c) till jordbruksministern om
            den svenska jordbrukspolitiken och EU:
          </note>
          <note>
            Om det blir ja till svenskt medlemskap i EU vid folkomröstningen
            den 13 november kommer detta att få stor betydelse för den svenska
            jordbrukspolitiken.
          </note>
          <note>
            EU:s gemensamma jordbrukspolitik innebär en långsiktig trygghet
            för det svenska jordbruket och landsbygden. All svensk åkermark
            kan åter tas i bruk.
          </note>
          <note>
            EU:s politik stimulerar en nationell politik som syftar till
            att jordbrukssektorn och landsbygden skall utvecklas.
          </note>
          <note>
            Genom förhandlingsresultatet får Sverige kvoter som möjliggör
            ett bibehållande av den nuvarande jordbruksarealen, mjölkproduktionen,
            djurhållningen och sockerproduktionen. Vidare får Sverige del
            av omfattande program för miljö och stöd till mindre gynnade områden
            och till Norrland.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            Är statsrådet berett att fullfölja förre jordbruksministerns
            intentioner för att Sverige till fullo skall kunna tillgodogöra
            sig de kvoter som förhandlats fram inom olika produktionsområden
            och för olika regioner samt det jordbrukspolitiska stödet från
            EU, bl.a. med inriktning på miljön och därmed tillse att jordbruket
            i hela landet kan utvecklas?
          </note>
          <note type="speaker">
            1994/95:17 av Andreas Carlgren (c) till civilministern om subsidiaritetsprincipen
            inom EU:
          </note>
          <note>
            Om det blir ja till svenskt medlemskap i EU vid folkomröstningen
            den 13 november innebär detta att
          </note>
          <note>
            Sverige som medlem får möjligheter att delta i utvecklingen av
            det gemensamma regelverket.
          </note>
          <note>
            Det gemensamma regelverket påverkar såväl politikens innehåll
            som själva beslutsfattandet inom
          </note>
          <note>
            EU och indirekt inom medlemsstaterna. De flesta frågorna kommer
            även fortsättningsvis att avgöras lokalt, regionalt och nationellt.
            Det är viktigt att
          </note>
          <note>
            Sverige motverkar centralisering av beslutsfattandet inom EU.
            Endast de områden som nödvändigtvis kräver gemensamma lösningar
            skall avgöras på EU-
          </note>
          <note>
            nivå.
          </note>
          <note>
            Den s.k. subsidiaritetsprincipen är viktig i sammanhanget. Principen,
            som är grundlagsfäst inom
          </note>
          <note>
            EU, innebär att beslut skall fattas på en så låg nivå som är
            ändamålsenligt med hänsyn till sakfrågans karaktär. Principen
            innebär att nationella särdrag skall respekteras. Den ger stöd
            åt avreglering och motverkar onödig detaljreglering.
          </note>
          <note>
            Med hänvisning till vad som sagts ovan vill jag ställa följande
            fråga:
          </note>
          <note>
            På vilket sätt avser statsrådet att verka för en förstärkt tillämpning
            av subsidiaritetsprincipen inom
          </note>
          <note>
            EU samt därmed ökad decentralisering inom Sverige?
          </note>
          <note>
            den 17 oktober
          </note>
          <note type="speaker">
            1994/95:18 av Christel Anderberg (m) till justitieministern om
            åklagarväsendets organisation:
          </note>
          <note>
            Den dåvarande regeringen gav i november 1993 i uppdrag åt Riksåklagaren
            att bl.a. se över indelningen i åklagardistrikt och dimensioneringen
            av myndigheterna, dvs. att undersöka förutsättningarna för att
            slå samman vissa lokala åklagarmyndigheter och att på vissa håll
            ändra gränserna mellan existerande distrikt.
          </note>
          <note>
            Enligt uppgift till den moderata justitiekommittén den 7 juni
            1994 från förutvarande justitieministern
          </note>
          <note>
            Gun Hellsvik var uppdraget till Riksåklagaren inte föranlett
            av något syfte att göra besparingar inom åklagarväsendet, utan
            syftet var att skapa en organisation som inom befintliga ramar
            skulle ge största möjliga effektivitet, i synnerhet med avseende
            på åklagarens roll som förundersökningsledare i brottmål. Statsrådet
            Hellsvik förklarade också att det enligt regeringens uppfattning
            främst var fråga om möjliga förändringar av distriktsgränserna
            och mindre om sammaläggningar av distrikt.
          </note>
          <note>
            Riksåklagaren har den 3 oktober 1994 redovisat sitt uppdrag till
            regeringen. Enligt Riksåklagarens förslag skall man i sex fall
            förändra distriktsgränserna och i tio fall lägga samman myndigheter.
            Av landets
          </note>
          <note>
            24 tvååklagarmyndigheter berörs endast nio, trots att utredningen
            som legat till grund för förslaget säger sig ha haft som utgångspunkt
            att minska sårbarheten vid små myndigheter.
          </note>
          <note>
            I alla andra sammanhang har det under de senaste åren betonats
            hur viktigt det är för rättssäkerheten och rättstryggheten med
            ett intensifierat samarbete mellan åklagarna och polisen. Det
            nu föreliggande förslaget synes gå i rakt motsatt riktning.
          </note>
          <note>
            Riksåklagarens förslag skulle, om det genomförds, drabba Dalarna
            hårdast av alla län. Det skulle leda till att Dalarna tappar två
            åklagardistrikt, nämligen
          </note>
          <note>
            Avesta och Borlänge, och att alla åklagarresurser i södra länsdelen
            centraliseras till Falun. Förslaget har därför väckt oro och bestörtning
            inom åklagarväsendet, domstolsväsendet, polisen och berörda kommuner.
          </note>
          <note>
            Mot denna bakgrund vill jag fråga justitieministern:
          </note>
          <note>
            Vilka åtgärder avser justitieministern vidta vad avser åklagarväsendets
            organisation?
          </note>
          <note type="speaker">
            1994/95:19 av Agne Hansson (c) till justitieministern om onödiga
            företagskonkurser:
          </note>
          <note>
            Konkursförfarandet håller på att urarta. Det blir alltmer förekommande
            att företag sätts i konkurs, staten betalar lönekostnaderna via
            lönegarantin och företag kan senare återuppta samma verksamhet
            som före konkursen med förbättrad ekonomi. De tidigare skulderna
            och fordringarna har då "betalats" av underleverantörer och staten.
            Detta förfarande drabbar inte enbart dem som får vara med och
            betala konkursen utan snedvrider också konkurrensen mellan olika
            företag. Följdverkningarna har också varit förödande för många
            mindre och medelstora företag.
          </note>
          <note>
            Från näringslivets sida har det också efterlysts en bättre lagstiftning
            för att förhindra onödiga konkurser.
          </note>
          <note>
            Utgångspunkten för lagstiftningen rörande konkurserna måste vara
            att hålla nere antalet onödiga konkurser och möjligheterna att
            genom konstruerade konkurser manipulera systemet måste undvikas.
            Med den utgångspunkten tillkom Insolvensutredningen. I
          </note>
          <note>
            utredningen föreslås en lag om företagsrekonstruktion med syftet
            att skapa ett förfarande inom vars ram åtgärder kan vidtas för
            att rekonstruera företag som är i kris men som bedöms ha utsikter
            till en fortsatt lönsam verksamhet.
          </note>
          <note>
            I dagsläget har underleverantörer och andra företag med oprioriterade
            fordringar, ofta småföretag, mycket begränsade chanser att få
            ut sina fordringar.
          </note>
          <note>
            Statens skattefordringar går före. Denna ordning skapar en dominoeffekt
            som leder till nedläggningar av normalt lönsamma företag. Om statens
            allmänna förmånsrätt avskaffas kan det gynna underleverantörer
            som får större chanser att få sina fordringar täckta.
          </note>
          <note>
            Lagen skulle också ge incitament för bankerna att medverka i
            rekonstruktionen vilket kan uppnås genom att s.k. produktiva löner
            går före företagshypotek vid konkurs. Tanken är att banker därmed
            skulle vara mer angelägna att dels förhindra att kriser uppkommer
            i företagen, dels medverka i rekonstruktionen.
          </note>
          <note>
            Samtidigt mildras konkurrenssnedvridningen som lönegarantin kan
            medföra.
          </note>
          <note>
            Båda dessa förslag tillstyrktes av en majoritet av remissinstanserna.
            I regeringens proposition läggs dock inte lagförslag i dessa delar.
            Regeringen anförde att dessa frågor kräver ytterligare överväganden.
          </note>
          <note>
            Mot den bakgrunden vill jag fråga justitieministern:
          </note>
          <note>
            1. Vilka åtgärder är regeringen beredd vidtaga för att undvika
            onödiga och konstruerade företagskonkurser?
          </note>
          <note>
            2. Kommer justitieministern att vidta åtgärder för att att ändra
            förmånsrätten vid konkurser?
          </note>
          <note>
            3. Kommer statsrådet i så fall att initiera en beredning med
            uppgift att skyndsamt belysa dessa frågor med inriktning på ett
            förslag under 1995
          </note>
          <note>
            RIKSDAGEN Bilaga till Riksdagens snabbprotokoll1994/95:14
          </note>
          <note>
            Frågor
          </note>
          <note>
            1994/95:23 - 106
          </note>
          <note>
            --------------------------------------------------------------------------------
          </note>
          <note>
            ----------
          </note>
          <note>
            Anmälda frågor
          </note>
          <note>
            den 13 oktober
          </note>
          <note type="speaker">
            1994/95:23 av Bo Lundgren (m) till finansministern om marginalskatten
            på arbetsinkomst:
          </note>
          <note>
            Skall målet om åtminstone en halv miljon nya arbeten under återstoden
            av 1990-talet kunna uppfyllas krävs en kraftig expansion av sysselsättningen
            inom den privata sektorn. Den ekonomiska uppgång som följt de
            senaste årens politik kommer, om inte beskattningen av riskkapital
            och arbete skärps och om budgetsaneringen fullföljs, att leda
            till ett stort antal nya arbeten.
          </note>
          <note>
            För att uppnå målet krävs emellertid också en kraftig expansion
            av den privata tjänstesektorn. Denna sektor påverkas mycket negativt
            av de ännu höga skattekilarna på arbete. Den totala marginalskatten
            på en arbetsinkomst, som består av inkomstskatt, skattedelen av
            arbetsgivar- och egenavgifter samt mervärdesskatt, uppgår till
            drygt 60 %.
          </note>
          <note>
            Under det senaste året har ett arbete som syftade till att skapa
            förutsättningar för minskade skattekilar på arbete bedrivits.
            En utredning har remissbehandlats. Det krävs nu initiativ för
            att fullfölja detta arbete och minska skattekilarnas negativa
            effekter.
          </note>
          <note>
            Vilka åtgärder är regeringen beredd vidta i syfte att minska
            skattekilen på arbete inom tjänstesektorn?
          </note>
          <note type="speaker">
            1994/95:24 av Bo Lundgren (m) till finansministern om skatteuttaget
            på enskilt riskkapital:
          </note>
          <note>
            Den viktigaste uppgiften under den kommande mandatperioden är
            att skapa goda förutsättningar för en hög ekonomisk tillväxt och
            tillräckligt många nya jobb i företagen. Det var mot den bakgrunden
            den förra regeringen slopade den tidigare överbeskattningen av
            det egna kapitalet i enskild firma, handelsbolag och aktiebolag.
            Därmed uppnåddes också den eftersträvade neutraliteten vad avser
            beskattningen av kapitalinkomster.
          </note>
          <note>
            Skall den ekonomiska uppgång, som blir allt starkare, leda till
            tillräckligt omfattande investeringar och de många nya jobb som
            krävs får inte det enskilda rikskapitalet diskrimineras.
          </note>
          <note>
            Mot den bakgrunden vill jag fråga finansministern:
          </note>
          <note>
            Vilka åtgärder är regeringen beredd vidta för att enskilt riskkapital
            inte skall diskrimineras genom exempelvis högre skatteuttag?
          </note>
          <note type="speaker">
            1994/95:25 av Bo Lundgren (m) till finansministern om åtgärder
            mot ökade egenavgifter:
          </note>
          <note>
            Höjda inkomstskatter är negativa för den ekonomiska utvecklingen
            och försämrar förutsättningarna för de nödvändiga nya jobben i
            företagen. Att höja eller införa s.k. egenavgifter som inte finansierar
            kostnaden för en offentlig försäkring och inte har något samband
            med utgående förmåner är detsamma som att höja inkomstskatten.
          </note>
          <note>
            Att i förväg inteckna en stor del av det mycket knappa löneutrymmet
            genom höjda inkomstskatter kan leda till kompensationskrav som
            åter ökar inflationen.
          </note>
          <note>
            Mot den bakgrunden vill jag fråga finansministern:
          </note>
          <note>
            Vilka åtgärder är regeringen beredd vidta så att egenavgifterna
            inte ökar?
          </note>
          <note type="speaker">
            1994/95:26 av Bo Lundgren (m) till finansministern om beskattningen
            av arbete:
          </note>
          <note>
            Höga marginalskatter och hög skatt på arbete minskar arbetsutbudet
            och leder till större kostnadsökningar. Höga marinalskatter minskar
            utbytet av utbildning och kompetenshöjning.
          </note>
          <note>
            För att uppnå en tillräckligt hög tillväxt i ekonomin och tillräckligt
            många nya arbeten i företagen får därför inte beskattningen av
            arbete skärpas.
          </note>
          <note>
            Mot den bakgrunden vill jag fråga finansministern:
          </note>
          <note>
            Vilka åtgärder är regeringen beredd vidta för att undvika att
            beskattningen av arbete skärps?
          </note>
          <note type="speaker">
            1994/95:27 av Kerstin Warnerbring (c) till finansministern om
            finansieringen av Öresundsbron:
          </note>
          <note>
            Med anledning av svagheterna i de ekonomiska kalkylerna och den
            negativa kostnadsutvecklingen för den planerade Öresundsbron har
            den danska ekonomiministern frånsvurit sig det ekonomiska ansvaret
            för broprojektet. Detta bör rimligtvis föranleda åtgärder från
            den svenska regeringen.
          </note>
          <note>
            Jag vill därför fråga finansministern om vilka åtgärder den svenska
            regeringen avser vidta beträffande broprojektets finansiering
            med anledning av den danska ekonomiministerns besked.
          </note>
          <note type="speaker">
            1994/95:28 av Bo Lundgren (m) till finansministern om åtgärder
            mot kommunala skattehöjningar:
          </note>
          <note>
            Resultatet av valutgången i landets landsting och kommuner förefaller
            bli en veritabel skattechock. I
          </note>
          <note>
            vissa kommuner blir den sammantagna effekten en skattehöjning
            på över 2 kr.
          </note>
          <note>
            Höjda kommunalskatter slår hårdast för dem med lägre och mellanstora
            inkomster. Höjda kommunalskatter innebär att den totala marginalskatten
            på arbete skärps. Denna utveckling bör hindras.
          </note>
          <note>
            Mot den bakgrunden vill jag fråga finansministern:
          </note>
          <note>
            Vilka åtgärder är regeringen beredd vidta för att hindra de kommunala
            skattehöjningarna?
          </note>
          <note type="speaker">
            1994/95:29 av Kenth Skårvik (fp) till kommunikationsministern
            om Europaväg 6:
          </note>
          <note>
            I riksdagens beslut om investeringar i trafikens infrastruktur
            i juni 1993 anges det klart att väg E 6
          </note>
          <note>
            skall byggas ut till motorväg på hela sträckan mellan
          </note>
          <note>
            Göteborg och Svinesund. Men beslutet har ej verkställts fullt
            ut ännu. Den planerade utbyggnaden har hittills bara nått fram
            till en punkt strax söder om
          </note>
          <note>
            Uddevalla, vilket också innebär att förbifarten förbi
          </note>
          <note>
            Uddevalla ej är beslutad. Enligt min mening är det dock önskvärt
            att utbyggnaden av väg E 6 till motorväg snarast kommer i gång
            längs hela sträckan till norska gränsen.
          </note>
          <note>
            Med anledning av det ovan anförda vill jag ställa följande fråga
            till kommunikationsministern: Avser regeringen att snarast ge
            besked om fortsatt utbyggnad av E 6 till motorvägsstandard genom
            hela
          </note>
          <note>
            Bohuslän?
          </note>
          <note type="speaker">
            1994/95:30 av Elver Jonsson (fp) till justitieministern om sjöfylleri:
          </note>
          <note>
            Frågan om promillegränser vid sjöfylleri har övervägts alltsedan
            1920-talet. 1967 infördes en uttrycklig bestämmelse i sjölagen
            i detta ämne. Dessa bestämmelser gällde sedan i stort fram till
            den 1 juli
          </note>
          <note>
            1991 då de nuvarande bestämmelserna om onykterhet till sjöss
            infördes. Sedan dess har en enig statlig utredning föreslagit
            i princip samma regler som i trafik på land. Tyvärr har inte några
            promillegränser införts i lagen.
          </note>
          <note>
            Att några promillegränser inte har införts har tidigare motiverats
            med att Brottsförebyggande rådet först skulle utvärdera de bestämmelser
            om sjöfylleri som infördes 1991. Enligt min mening har denna fråga
            blivit utredd och utvärderad så det behöver lagfästas snarast.
            Båtsäsong efter båtsäsong får inte gå utan att effektiva åtgärder
            mot sjöfylleri sätts in. Vi vet av erfarenhet att varje år dör
            åtskilliga personer och ännu fler skadas på sjön på grund av onykterhet.
          </note>
          <note>
            Dessutom förekommer en hög grad av "sanitär olägenhet" som drabbar
            strandboende, friluftsliv och badande samt inte minst fågellivet.
          </note>
          <note>
            Med anledning av det ovan anförda vill jag ställa följande fråga
            till justitieministern: Avser regeeringen att vidta några åtgärder
            för att införa promillegränser för att bekämpa sjöfylleri?
          </note>
          <note type="speaker">
            1994/95:31 av Charlotta L Bjälkebring (v) till kommunikationsministern
            om Arlandabanan:
          </note>
          <note>
            Under föregående mandatperiod fattades beslut om att privatisera
            Arlandabanan.
          </note>
          <note>
            Kommer regeringen att vidta några åtgärder så att beslutet kan
            omprövas?
          </note>
          <note type="speaker">
            1994/95:32 av Ulla Hoffmann (v) till kommunikationsministern
            om räddningsflottars konstruktion:
          </note>
          <note>
            Efter förlisningen av Estonia har framkommit att de flesta överlevande
            är män. Den fysiska styrkan var av avgörande betydelse. Räddningsflottarnas
            konstruktion t.ex. avsaknaden av bordningsramper gjorde att många
            kvinnor och fysiskt svaga personer inte kunde ta sig upp på flottarna.
          </note>
          <note>
            Min fråga till kommunikationsministern är:
          </note>
          <note>
            Är regeringen beredd att komma med förslag till regler så att
            räddningsflottar i fortsättningen förses med bordningsramper eller
            räddningsstegar?
          </note>
          <note>
            1994/95:33 av Per Rosengren (v) till kommunikationsministern
            om Europaväg 20 genom
          </note>
          <note>
            Skaraborg:
          </note>
          <note>
            I Skaraborg är man i full färd med att planera för utbyggnaden
            av E 20 som enligt ett riksdagsbeslut skall få motorvägsstandard.
            Det finns emnellertid inga medel anslagna till detta.
          </note>
          <note>
            Längs E 20 genom Skaraborg finns flera hårt olycksdrabbade sträckor.
            Det är därför nödvändigt att så fort som möjligt bygga om dessa
            sträckor, och som jag ser det vore det bättre att i stället för
            motorväg omgående projektera en väg av 13-meterstyp med planfria
            korsningar.
          </note>
          <note>
            Ute i kommunerna sitter kommun- och länspolitiker och planerar
            utifrån ett riksdagsbeslut som ännu inte är finansierat, men det
            finns en stor risk att nödvändiga investeringar för att förbättra
            säkerheten aldrig blir av.
          </note>
          <note>
            Jag vill därför fråga:
          </note>
          <note>
            Vilka åtgärder är kommunikationsministern beredd att vidta för
            att de olycksdrabbade sträckorna så snart som möjligt skall kunna
            byggas om?
          </note>
          <note>
            1994/95:34 av Lennart Beijer (v) till statsrådet Jörgen
          </note>
          <note>
            Andersson om avregleringen av elmarknaden:
          </note>
          <note>
            Riksdagens majoritet beslutade i maj 1994 att bifalla proposition
            1993/94:162 Handel med el i konkurrens. Mot detta reserverade
            sig både
          </note>
          <note>
            Vänsterpartiet och Socialdemokraterna.
          </note>
          <note>
            Avregleringen skall träda i kraft den 1 januari 1995
          </note>
          <note>
            och förberedelserna inför detta pågår nu för fullt.
          </note>
          <note>
            Avregleringens konsekvenser är inte kända, men man kan förmoda
            att avregleringen bl.a. försvårar avvecklingen av kärnkraften
            och höjer elpriserna i framför allt glesbygd. Det fordras nu snabba
            åtgärder om avregleringen skall stoppas.
          </note>
          <note>
            Jag vill därför fråga:
          </note>
          <note>
            Avser statsrådet vidta åtgärder för att stoppa avregleringen
            av elmarknaden?
          </note>
          <note>
            1994/95:35 av Björn Samuelson (v) till statsrådet
          </note>
          <note>
            Mats Hellström om EU-information:
          </note>
          <note>
            I en broschyr utarbetad av Utrikesdepartmentets handelsavdelning
            som distribuerats till hushållen framförs vissa påståenden om
            den ekonomiska och monetära unionen (EMU).
          </note>
          <note>
            Där påstås bl.a. att vi i Sverige själva skall avgöra frågan
            om anslutning till den gemensamma valutan och centralbanken. Detta
            är ju faktiskt inte hela sanningen. Jag tycker det är angeläget
            att EU-
          </note>
          <note>
            information till hushållen sakligt behandlar olika frågor.
          </note>
          <note>
            Jag vill därför fråga:
          </note>
          <note>
            Vilka åtgärder ämnar statsrådet vidta för att hushållen skall
            få en objektiv information om den ekonomiska unionen?
          </note>
          <note type="speaker">
            1994/95:36 av Rolf Kenneryd (c) till finansministern om kommunsektorns
            ekonomiska resurser:
          </note>
          <note>
            Under valrörelsen gavs från åtskilliga socialdemokrater intrycket
            att en socialdemokratisk regering skulle ge kommunsektorn väsentligt
            ökade ekonomiska resurser.
          </note>
          <note>
            Regeringsförklaringen saknar varje antydan om den för vår välfärd
            så viktiga kommunala sektorns förutsättningar.
          </note>
          <note>
            Mot bakgrund härav vill jag härmed fråga finansministern:
          </note>
          <note>
            Hur bedömer finansministern den kommunala sektorns förutsättningar
            de närmaste åren?
          </note>
          <note type="speaker">
            1994/95:37 av Lennart Beijer (v) till näringsministern om varvsindustrins
            konkurenssituation:
          </note>
          <note>
            Den svenska varvsindustrin, bestående av relativt små enheter
            i Lunde, Öregrund, Oskarshamn,
          </note>
          <note>
            Landskrona och Göteborg befinner sig i en mycket svår situation.
          </note>
          <note>
            De tvingas i dag konkurrera med varv i Norden och Europa, som
            alla har subventioner av olika slag.
          </note>
          <note>
            Detta är en omöjlig situation och kommer nu snabbt att innebära
            ytterligare minskning av en redan liten svensk varvsindustri.
          </note>
          <note>
            Riksdagen uttalade i april 1994 att regeringen bör göra en översyn
            av konkurrensvillkoren för svensk varvsindustri och återkommer
            till riksdagen med förslag som syftar till att varvsnäringen i
            Sverige får likvärdiga konkurrensförhållanden med varvsindustrin
            inom OECD. Ännu har inget hänt.
          </note>
          <note>
            Jag vill därför fråga näringsministern:
          </note>
          <note>
            Vilka åtgärder avser näringsministern vidta för att ge de svenska
            varven samma villkor som varv i övriga världen?
          </note>
          <note type="speaker">
            1994/95:38 av Bengt Hurtig (v) till arbetsmarknadsministern om
            uppsägning av statligt anställda:
          </note>
          <note>
            De anställda och de fackliga organisationerna vid statliga verk
            har under en lång följd av år lojalt ställt upp på de rationaliseringar,
            bolagiseringar och privatiseringar som genomförts. Inte minst
            gäller det
          </note>
          <note>
            Norrbottens län. I olika steg har Domänverket, SJ,
          </note>
          <note>
            Banverket, Posten, Televerket, Vägverket o.s.v.
          </note>
          <note>
            minskat sin personal. Olika åtgärder har vidtagits för att lindra
            konsekvenserna för den enskilde men många har hamnat i den långa
            kön av arbetslösa. Jag vill därför fråga arbetsmarknadsministern:
          </note>
          <note>
            Är arbetsmarknadsministern beredd att ta initiativ till att staten
            i fortsättningen skall ha målet att vara en mönsterarbetsgivare
            som ser till att andra arbetstillfällen skapas innan den själv
            säger upp sina anställda?
          </note>
          <note type="speaker">
            1994/95:39 av Charlotta L Bjälkebring (v) till arbetsmarknadsministern
            om arbetslöshetsersättningen till deltidsarbetande:
          </note>
          <note>
            De nya reglerna för arbetslöshetskassan innebär bl.a. att man
            får deltidsstämpla i högst 300 dagar.
          </note>
          <note>
            Deltidsarbetande finns främst inom yrken som är kvinnodominerade.
            De nya reglerna innebär därför att kvinnors möjligheter till en
            egen försörjning begränsas.
          </note>
          <note>
            Min fråga till arbetsmarknadsministern är:
          </note>
          <note>
            Har regeringen tänkt vidta några åtgärder för att förbättra arbetslöshetsersättningen
            till deltidsarbetande?
          </note>
          <note>
            1994/95:40 av Lennart Rohdin (fp) till statsrådet Leif
          </note>
          <note>
            Blomberg om asylsökande kvinnor, som misshandlats av sina män:
          </note>
          <note>
            Under senare tid har ett par uppmärksammade fall förekommit där
            asylsökande kvinnor fått avslag på sina ansökningar och beslut
            fattats om utvisning därför att kvinnans man dömts till utvisning
            resepektive lämnat landet för att han riskerat åtal för misshandel
            av just kvinnan i fråga. Kvinnorna har lämnat sina män och sökt
            skydd undan hotet från denne. Som skäl har tillståndsmyndigheterna,
            invandrarverk och utlänningnämnd, anfört att familjer juridiskt
            sett bör hållas samman. Av detta skäl har då andra bestämmelser
            som kunde givit kvinnan och hennes barn rätt att stanna i Sverige
            inte tillämpats.
          </note>
          <note>
            Avser regeringen att vidtaga någon åtgärd så att asylsökande
            kvinnor som misshandlats av sina män inte utvisas med hänvisning
            till att mannen inte har rätt att stanna i Sverige?
          </note>
          <note type="speaker">
            1994/95:41 av Margareta E Nordenvall (m) till socialministern
            om privata specialistläkare:
          </note>
          <note>
            I regeringsförklaringen sade statsminister Ingvar
          </note>
          <note>
            Carlsson följande: "Etableringen av specialistläkare, som dränerar
            sjukvårdens ekonomi, kommer att upphöra."
          </note>
          <note>
            Vilka åtgärder avser socialministern vidta för att säkra patienternas
            valmöjligheter när det gäller privata specialistläkare?
          </note>
          <note type="speaker">
            1994/95:42 av Urban Ahlin (s) till miljöministern om regler om
            miljöhänsyn i fastighetsbildningslagen:
          </note>
          <note>
            Assidomän säljer nu ut skogar med stora naturvärden. Sveriges
            naturskyddsförening har påvisat risken för att dessa skövlas när
            enskilda markägare utnyttjar nya bestämmelser i fastighetsbildningslagen
            och den avreglerade skogsvårdslagen.
          </note>
          <note>
            Naturskyddsföreningen har i tidskriften "Sveriges natur" 1994:5
            beskrivit hur man i ett fall utnyttjat fastighetsbildningslagen
            för att lättare kunna avverka skogen och kringgå skogsvårdslagens
            bestämmelser.
          </note>
          <note>
            Av denna anledning borde någon bestämmelse i fastighetsbildningslagen
            kunna förhindra fastighetsbildningar vars syfte är att kringgå
            bestämmelserna i skogsvårdslagen.
          </note>
          <note>
            För miljöfrågor i vidsträckt bemärkelse finns speciallagstiftning
            i bl.a. naturvårdslag, miljöskyddslag och kulturminneslag. Härutöver
            finns miljöhänsynsparagrafer i bl.a. skogsvårdslagen och lagen
            om skötsel av jordbruksmark. Motsvarande saknas i fastighetsbildningslagen.
            För att undanröja risken för att miljöhänsyn inte tas borde en
            miljöhänsynsbestämmelse motsvarande den i skogsvårds- och jordbrukslagstiftningen
            införas i fastighetsbildningslagen.
          </note>
          <note>
            Ämnar regeringen framkomma med förslag som stävjar dessa missförhållanden?
          </note>
          <note>
            1994/95:43 av Rose-Marie Frebran (kds) till finansministern om
            EU-omröstningens påverkan på statsfinanserna:
          </note>
          <note>
            Frågan om hur medlemsavgiften till EU skall finansieras, om folkomröstningen
            ger en majoritet för ja till EU, upprepas gång efter annan av
            nej-sidan.
          </note>
          <note>
            Svaret på frågan varierar något, men i huvudsak hänvisas till
            det normala budgetarbetet.
          </note>
          <note>
            En lika intressant fråga är vad ett utanförskap skulle få för
            konsekvenser för statsbudgeten. Olika rapporter och utredningar
            har visat olika siffror för kostnaden för ett nej till EU med
            hänsyn till en förväntad högre räntenivå, lägre investeringstakt
            och långsammare tillväxt.
          </note>
          <note>
            Min fråga till finansministern är mot bakgrund av ovanstående
            om Finansdepartementet har gjort några alternativa beräkningar
            för utfallet på statsfinanserna vid ett ja respektive ett nej
            i EU-omröstningen.
          </note>
          <note>
            1994/95:44 av Rose-Marie Frebran (kds) till socialministern om
            karensdagen i sjukförsäkringen:
          </note>
          <note>
            Fyrpartiregeringen kom vid den s.k.
          </note>
          <note>
            krisuppgörelsen 1992/93 överens med
          </note>
          <note>
            Socialdemokraterna om att införa en karensdag vid sjukdom. Efter
            införandet av karensdagen har dock flera problem blivit tydliga.
            Det är angeläget att åtgärda dessa snarast.
          </note>
          <note>
            Ett problem rör personer med obekväm arbetstid, speciellt deltidsarbetande.
            En särskilt drabbad grupp är kvinnor som arbetar natt inom vården.
          </note>
          <note>
            Utgångspunkten för förslaget om införande av en karensdag utgick
            från en normalarbetstid av 40
          </note>
          <note>
            timmar i veckan. Nattarbetande kvinnor inom vården arbetar emellertid
            ofta färre antal timmar i veckan på grund av den obekväma arbetstiden.
            I den här gruppen arbetar de flesta deltid, med långa arbetspass.
            För en vanlig industriarbetare innebär en karensdag i sjukförsäkringen
            att den disponibla månadsinkomsten minskar med. en tjugoendel.För
            en deltidsarbetande undersköterska som arbetar tio nätter i månaden
            innebär emellertid karensdagen en förlust på en tiondel av månadsinkomsten.
            Denna uppenbara orättvisa är långtifrån intentionerna i krisuppgörelsen.
          </note>
          <note>
            Avser statsrådet ändra reglerna så att bördorna bärs rättvist
            av alla löntagare, oavsett yrkesgrupp och tjänstgöringsgrad?
          </note>
          <note type="speaker">
            1994/95:45 av Mats Odell (kds) till finansministern om de i regeringsförklaringen
            angivna budgetförstärkningarna:
          </note>
          <note>
            I regeringsförklaringen står följande att läsa på sidan 3:
          </note>
          <note>
            "Riksdagen har redan beslutat om åtgärder, som nu skall genomföras
            och som innebär en förstärkning av statsbudgeten med 20 miljarder
            kronor."
          </note>
          <note>
            Min fråga till finansministern är vilka budgetförstärkningar
            som avses.
          </note>
          <note>
            1994/95:46 av Chatrine Pålsson (kds) till statsrådet
          </note>
          <note>
            Anna Hedborg om den i regeringsförklaringen angivna sjukvårdsutredningen:
          </note>
          <note>
            I regeringsförklaringen står följande att läsa: "Den pågående
            sjukvårdsutredningen skall snabbt kartlägga tillståndet i sjukvården
            och föreslå åtgärder för förbättringar och effektiviseringar."
          </note>
          <note>
            Jag vill med anledning av ovanstående fråga statsrådet vilken
            sjukvårdsutredning som åsyftas.
          </note>
          <note>
            1994/95:47 av Inger Davidson (kds) till statsrådet
          </note>
          <note>
            Ylva Johansson om rätten att välja skola:
          </note>
          <note>
            Rätten att välja skola finns reglerad i internationella konventioner
            som Sverige ställt sig bakom. Det gäller t.ex. FN:s allmänna deklaration
            om mänskliga rättigheter. Där sägs bl.a. att rätten att välja
            den undervisning som skall ges åt barnen, i främsta rummet tillkommer
            deras föräldrar.
          </note>
          <note>
            Regeringen skriver i regeringsförklaringen att rätten att välja
            skola är självklar, men att systemet med den s.k. skolpengen skall
            avvecklas.
          </note>
          <note>
            Hur tänker statsrådet försäkra sig om att rätten att välja skola
            garanteras och inte återigen blir beroende av familjens ekonomi?
          </note>
          <note>
            den 14 oktober
          </note>
          <note>
            1994/95:48 av Ragnhild Pohanka (mp) till statsrådet
          </note>
          <note>
            Leif Blomberg om de kurdiska flyktingarna i Estland:
          </note>
          <note>
            Under Gulfkriget flydde nära en miljon kurder till
          </note>
          <note>
            Turkiet och Iran, de allra flesta till Iran. Ungefär två tredjedelar
            av Iraks kurdiska del är nu en självstyrande kurdisk region och
            många kurder har återvänt till sina hembyar. Men de som flydde
            från t.ex. Kirkuk- och Mosulområdena, som fortfarande ligger under
            Saddam Husseins välde har inte kunnat återvända. Några av dem
            har valt att fly från Iran över länderna i gamla Sovjet för att
            komma till
          </note>
          <note>
            Västeuropa, där de ofta har nära släktingar. En grupp befinner
            sig nu i Estland och lever under fängelseliknande förhållanden.
          </note>
          <note>
            Sedan sex dagar hungerstrejkar kvinnor och barn.
          </note>
          <note>
            Männen lever skilda från sina familjer. Finland ställer eventuellt
            upp i någon form. Det vore skäl att samarbeta med Finland i denna
            fråga. Flyktvägen till
          </note>
          <note>
            Sverige är stängd och innebär risker för flyktingar och straff
            för besättningarna.
          </note>
          <note>
            Är invandrarministern beredd att hjälpa till att lösa dessa lidande
            flyktingars problem?
          </note>
          <note type="speaker">
            1994/95:49 av Ragnhild Pohanka (mp) till statsministern om EU-omröstningen:
          </note>
          <note>
            Om varken ja- eller nej-sidan får mer än 50 % vid folkomröstningen
            den 13 november, kommer då den sida som får flest röster att avgöra
            inträdet i den europeiska unionen?
          </note>
          <note type="speaker">
            1994/95:50 av Ragnhild Pohanka (mp) till kommunikationsministern
            om Dalarna och nattågstrafiken:
          </note>
          <note>
            Goda kommunikationer för Dalarna är av stor betydelse. Flera
            städer är oerhört beroende av dem både för persontrafik och som
            fraktare av gods.
          </note>
          <note>
            Genom Borlänge - Faluns högskola och placeringen av statliga
            verk (Vägverket och Banverket) och stora industrier t.ex. Domnarvets
            Jernverk, Stora och Kvarnsveden är kraven på täta och goda kommunikationer
            helt avgörande. Planerna på att dra in det enda nattåget kommer
            att påverka regionen negativt. Det har under flera år varit hotat.
          </note>
          <note>
            Är kommunikationsministern beredd att ta upp frågan till prövning?
          </note>
          <note>
            1994/95:51 av Ewa Larsson (mp) till statsrådet Ylva
          </note>
          <note>
            Johansson om de ekonomiska villkoren för de fristående skolorna:
          </note>
          <note>
            I regeringsförklaringen står att förändringar inom skolornas
            ekonomiska tilldelningssystem kommer att genomföras. De fristående
            Waldorfskolorna har under hela sin existens arbetat under mycket
            svåra ekonomiska betingelser och därför tvingats ta ut elevavgifter.
          </note>
          <note>
            Vilka åtgärder kommer statsrådet att vidta för att de fristående
            skolorna skall erhålla samma ekonomiska förutsättningar som de
            kommunala skolorna?
          </note>
          <note>
            1994/95:52 av.Margitta Edgren (fp) till utbildningsministern
            om den högre utbildningen:
          </note>
          <note>
            Den tidigare borgerliga regeringen satsade på en utbyggnad av
            den högre utbildningen. Kapaciteten inom grundutbildningen har
            sedan 1991 byggts ut med 30 %. För att säkra kvaliteten vid denna
            expansion gjorde regeringen en satsning på kvalitet, bl.a. genom
            att införa en s.k.kvalitetspremie. Den socialdemokratiska regeringsförklaringen
            nämner fler platser inom den högre utbildningen men inget om att
            utbildningen skall hålla hög kvalitet. I en intervju den
          </note>
          <note>
            13 oktober i Svenska Dagbladet ger statsrådet intrycket av att
            han inte anser att kvalitetssäkring är prioriterat och att högskolor
            som satsar på kvalitet inte skall premieras för det.
          </note>
          <note>
            Jag vill fråga vad statsrådet avser göra för att den högre utbildningen
            i Sverige även fortsättningsvis skall hålla hög kvalitet.
          </note>
          <note type="speaker">
            1994/95:53 av Eva Eriksson (fp) till jordbruksministern om älgsjukan:
          </note>
          <note>
            Sedan 1985 har ett tusental älgar insjuknat och dött i den svenska
            älgsjukan. Sjukdomen har varit särskilt vanlig bland älgar i Älvsborgs
            län, ett av
          </note>
          <note>
            Sveriges mest försurade områden. Orsakerna till älgsjukan är
            inte utredda men det finns olika teorier bakom den.Vissa experter
            pekar på kalkning av försurad mark som en tänkbar orsak bakom
            sjukdomen.
          </note>
          <note>
            Med anledning av ovan förda vill jag fråga statsrådet:
          </note>
          <note>
            På vilket sätt avser regeringen medverka till att kartlägga orsakerna
            bakom den svenska älgsjukan så att den kan bekämpas?
          </note>
          <note type="speaker">
            1994/95:54 av Torsten Gavelin (fp) till jordbruksministern om
            Östersjölaxen:
          </note>
          <note>
            Som ett led i försöken att rädda den naturlevande laxen i Östersjön
            föreslog Fiskeriverkets s.k.
          </note>
          <note>
            laxutredning att Sverige skulle stoppa allt sitt laxfiske från
            den 15 oktober 1994 fram till årsskiftet.
          </note>
          <note>
            Fiskeriverkets styrelse kunde inte ta något beslut vid sitt senaste
            sammanträde utan bordlade frågan. Detta är ett hån mot de norrländska
            kust-och fritidsfiskarna, som redan fått sitt marginellt påverkande
            fiske stoppat.
          </note>
          <note>
            Vilka åtgärder avser jordbruksministern att vidta för att rädda
            den naturlevande laxen i Östersjön?
          </note>
          <note>
            1994/95:55 av Peter Eriksson (mp) till statsrådet Mats
          </note>
          <note>
            Hellström om EU-informationen:
          </note>
          <note>
            Den broschyr som sänts ut från RSV inför folkomröstningen om
            EU innehåller ett flertal grova övertramp som måste betraktas
            som direkt vilseledande propaganda från UD (som ansvarat för texterna).
            En fråga som upprört mig är hur man behandlar sanningen när det
            gäller avtalet och den svenska regionalpolitiken. I verkligheten
            lyckades inte förhandlarna över huvud taget få in frågan om den
            svenska regionalpolitiken i avtalet.Än i dag vet vi därför inte
            i vilken utsträckning vi kan behålla den nuvarande regionalpolitiken
            när det gäller stöd till företag.
          </note>
          <note>
            Är statsrådet Hellström beredd att på något sätt agera för att
            svenska folket skall få en mer rättvisande bild av EU-avtalet
            och den svenska regionalpolitiken?
          </note>
          <note type="speaker">
            1994/95:56 av Göthe Knutson (m) till socialministern om sjukhusens
            ansvar för skada vållad av avvikna patienter:
          </note>
          <note>
            Landstinget vägrar ersätta två misshandlade kvinnor och deras
            barn som blev angripna av en 35-
          </note>
          <note>
            årig mördare som rymt från Sidsjöns sjukhus. Den ena mamman fick
            sjukskrivas i åtta veckor efter överfallet. Allt vad de drabbade
            kvinnorna begär är
          </note>
          <note>
            6 000 kr för förstörda kläder. Men landstinget vägrar betala
            "av princip", säger sjukvårdsdirektören Rune
          </note>
          <note>
            Oscarsson, enligt Aftonbladet.
          </note>
          <note>
            Liknande fall av betalningsvägran har inträffat när våldsverkare
            rymt ifrån s.k.sluten psykiatrisk vård och drabbat enskilda personer.
            Det är på tiden att sjukhusens ansvar fastställs på ett rimligt
            sätt.
          </note>
          <note>
            Vilka åtgärder är socialministern beredd vidta för att brottsoffer
            skall få en rimlig ersättning?
          </note>
          <note type="speaker">
            1994/95:57 av Helena Nilsson (c) till arbetsmarknadsministern
            om stödet till kvinnligt nyföretagande på landsbygden:
          </note>
          <note>
            Socialdemokraternas talesman i regionalpolitiska frågor, Georg
            Andersson, sade under valrörelsen att mikrostödet för främjande
            av kvinnligt nyföretagande på landsbygden skulle omprövas om socialdemokraterna
            fick regeringsmakten.
          </note>
          <note>
            Kommer statsrådet att vidtaga åtgärder som innebär att riksdagens
            beslut om mikrostöd rivs upp?
          </note>
          <note type="speaker">
            1994/95:58 av Göthe Knutson (m) till socialministern om bostadsbidragen:
          </note>
          <note>
            Socialnämnden i Halmstad tvingas nu betala för en större lägenhet
            åt socialbidragstagare som påstår sig ha cellskräck i en mindre
            lägenhet. På grund av ett läkarintyg om "cellskräcken", som bygger
            helt på patientens egna påståenden har länsrätten i Halland i
            dom (Ö 777-94) fastställt att socialnämnden är skyldig att betala
            för den större lägenhet som mannen skaffat. Den kostar 3 500 kr
            mer i månaden och är 50
          </note>
          <note>
            kvadratmeter. Den tidigare lägenheten är 40,5
          </note>
          <note>
            kvadratmeter. Mannen bor ensam och lever helt på socialbidrag
            och bostadsbidrag.
          </note>
          <note>
            Märkligare är den lagstiftning som "tvingar" en länsrätt göra
            landets skattebetalare betalningsansvariga i ett fall som detta.
          </note>
          <note>
            Mannen har bott fyra år i Sverige och har aldrig haft något arbete.
          </note>
          <note>
            Vilka åtgärder är socialministern beredd att vidta för att förhindra
            ett orimligt utnyttjande av bostadsbidragssystemet?
          </note>
          <note>
            1994/95:59 av Ulf Björklund (kds) till statsrådet
          </note>
          <note>
            Jörgen Andersson om yngre bostadsrättsföreningar:
          </note>
          <note>
            Regeringsförklaringen ger inga klara besked om bostadspolitiken.
            Det slås fast att man "vill skapa fasta och långsiktiga regler
            för byggandet och för den sociala bostadspolitiken." Det är en
            skrivning som är så allmänt hållen att de flesta kan ställa sig
            bakom den.
          </note>
          <note>
            Vi kristdemokrater har sedan länge uppmärksammat de stora problem
            som tusentals bostadsrättsföreningar med hus byggda under andra
            halvan av 80-talet och början av 90-talet befinner sig i. Antalet
            konkurser har ökat dramatiskt och åtskilliga föreningar ligger
            i riskzonen.
          </note>
          <note>
            Den förra regeringen vidtog en del åtgärder, som exempelvis en
            rätt för bostadsrättsföreningar att skriva om ofördelaktiga lån
            till lån med bättre villkor utan att räntebidragen påverkas.
          </note>
          <note>
            Min fråga till bostadsministern är vilka ytterligare åtgärder
            han är beredd att vidta för att minska konkursrisken i de yngre
            bostadsrättsföreningarna.
          </note>
          <note type="speaker">
            1994/95:60 av Eva Zetterberg (v) till utrikesministern om Colombia
            och de mänskliga rättigheterna:
          </note>
          <note>
            I maj 1994 tog jag i en interpellation till Alf
          </note>
          <note>
            Svensson upp frågan om de mänskliga rättigheterna i
          </note>
          <note>
            Colombia. Colombia är ett land där 10 personer mördas varje dag
            av politiska skäl och där medlemmar av fackföreningsrörelser,
            den demokratiska vänstern och organisationer för mänskliga rättigheter
            dagligen hotas till livet. Många av morden har en direkt eller
            indirekt koppling till den colombianska militären.
          </note>
          <note>
            I samband med ett besök av en regeringsdelegation från Colombia
            i juni 1994 lovade
          </note>
          <note>
            Alf Svensson att ta upp frågor med anledning av det ökade våldet.
            En möjlighet skulle vara att Sverige skulle agera i Colombia på
            motsvarande sätt som den norska regeringen engagerat sig som fredsmäklare
            i
          </note>
          <note>
            Guatemala. Önskemål har också framkommit om att
          </note>
          <note>
            Sverige skulle skicka en officiell delegation till
          </note>
          <note>
            Colombia för att markera vår oro vad gäller övergrepp mot mänskliga
            rättigheter. Inga spår av handling har kunnat märkas på detta
            område från den borgerliga regeringens sida. Jag vill därför fråga:
          </note>
          <note>
            Vad avser den socialdemokratiska regeringen göra i fallet Colombia
            och de mänskliga rättigheterna?
          </note>
          <note>
            1994/95:61 av Bengt Hurtig (v) till statsrådet Mats
          </note>
          <note>
            Hellström om vapenexporten till stater i Mellanöstern:
          </note>
          <note>
            Den borgerliga regeringen gav klartecken till nya krigsmaterielaffärer
            med sex av Gulfstaterna vid
          </note>
          <note>
            Persiska viken: Saudi-Arabien, Kuwait, Bahrein,
          </note>
          <note>
            Oman, Quatar och Förenade Arabemiraten.
          </note>
          <note>
            Jag vill därför ställa följande fråga till utrikeshandelsminister
            Mats Hellström:
          </note>
          <note>
            Avser regeringen att stoppa nya krigsmaterielaffärer med Gulfstaterna
            i Mellanöstern?
          </note>
          <note type="speaker">
            1994/95:62 av Eva Zetterberg (v) till socialministern om Föräldraföreningen
            Plötslig spädbarnsdöd:
          </note>
          <note>
            Under den föregående perioden uttrycktes från samtliga partier
            genom motioer och slutligen genom socialutskottets betänkande
            1993/94:SoU20 att det var angeläget att finna former för ett fortsatt
            stöd till
          </note>
          <note>
            Föräldraföreningen Plötslig spädbarnsdöd. Vi var alla övertygade
            om att organisationen skulle få fortsatt stöd för sin verksamhet.
            Denna positiva inställning bekräftades av dåvarande sjukvårdsminister
            Bo
          </note>
          <note>
            Könberg i frågestunder under november 1993
          </note>
          <note>
            respektive april 1994.
          </note>
          <note>
            I dagarna har vi nåtts av beskedet från föreningen att den tidigare
            regeringen enbart beviljat 50 000 kr för detta budgetår i organisationsstöd.
            Detta innebär att föreningen inte kan fortsätta sin verksamhet.
          </note>
          <note>
            Jag vill därför fråga socialministern:
          </note>
          <note>
            Vad avser den socialdemokratiska regeringen göra nu för att Föräldraföreningen
            Plötslig spädbarnsdöd skall kunna fortsätta att fungera?
          </note>
          <note>
            1994/95:63 av Ulla Hoffmann (v) till statsrådet Leif
          </note>
          <note>
            Blomberg om de irakiska flyktingarna i Estland:
          </note>
          <note>
            Ett 80-tal irakiska män, kvinnor och barn befinner sig i estniska
            fängelser under olidliga förhållanden.
          </note>
          <note>
            De har flytt från Saddam Husseins diktatur, men har nu suttit
            fängslade i Estland från fem månader till ett år. De estniska
            myndigheterna vägrar att låta dem söka asyl. De utsätts för en
            vedervärdig behandling i fängelset, dålig mat, avsaknad av hygienartiklar
            och förnedrande behandling av personalen. Familjer har splittrats,
            män förvaras i ett fängelse, kvinnor och barn i ett annat. Sedan
            den 19 september deltar nu samtliga vuxna i en hungerstrejk utan
            tidsgräns.
          </note>
          <note>
            Det som nu sker med de irakiska flyktingarna i
          </note>
          <note>
            Estland torde innebära att Estland inte lever upp till sina åtaganden
            i internationella konventioner om de mänskliga rättigheterna.
          </note>
          <note>
            Min fråga till statsrådet Blomberg blir därför:
          </note>
          <note>
            Vilka åtgärder ämnar den svenska regeringen vidta för att de
            i Estland fängslade irakiska flyktingarnas prekära situation snabbt
            löses med full respekt för grundläggande mänskliga rättigheter?
          </note>
          <note>
            1994/95:64 av Lennart Rohdin (fp) till utrikesministern om sanktionerna
            mot Serbien-
          </note>
          <note>
            Montenegro:
          </note>
          <note>
            För en vecka sedan kunde ett aeroflot-plan med den ryska regeringens
            särskilda sändebud Tjurkin landa på Belgrads flygplats. Tjurkin
            mottogs med blommor och som en hjälte av företrädare för den serbiska
            regeringen. De av FN beslutade sanktionerna mot den stat och den
            regim som varit arkitekten bakom terror, krig och etnisk rensning
            i det forna
          </note>
          <note>
            Jugoslavien hade till slut så när tvingat Milosevic på knä. Krigsmålen
            är uppnådda. en tredjedel av
          </note>
          <note>
            Kroatien är ockuperat. Den av världssamfundet erkända och i FN
            invalda multietniska staten Bosnien-
          </note>
          <note>
            Hercegovina har skändats, krossats och styckats under omvärldens
            tystnad och medverkan av de s.k.
          </note>
          <note>
            fredsmäklarna. Bosniens huvudstad Sarajevo har snart varit belägrad
            i 1000 dagar - en av 1900-talets skamfläckar i Europas historia.
            Ett antal gränsobservatörer vid den serbiska gränsen till
          </note>
          <note>
            Bosnien fick FN att lätta på isoleringen av krigsförbrytare i
            Belgrad.
          </note>
          <note>
            Med anledning av det ovan anförda vill jag ställa följande fråga:
            Står den svenska regeringen bakom beslutet i FN:s säkerhetsråd
            att partiellt häva sanktionerna mot Serbien-Montenegro?
          </note>
          <note>
            1994/95:65 av Marie Wilén (c) till statsrådet Ylva
          </note>
          <note>
            Johansson om föräldrainflytandet i skolan:
          </note>
          <note>
            I regeringsförklaringen skrevs att föräldrainflytandet skall
            stärkas. Riksdagen har begärt av regeringen, när man behandlade
            förslag om ny läroplan för grundskolan, att frågan om att stärka
            elevers och föräldrars inflytande i skolan skall ges en ordentlig
            genomlysning.
          </note>
          <note>
            Det bör göras en kartläggning av existerande samverkansformer
            - där föräldrar och elever har ett institutionaliserat inflytande
            över den enskilda skolan
          </note>
          <note>
            - och de juridiska begränsningar för dessa som finns i dagens
            lagstiftning.
          </note>
          <note>
            Hur avser statsrådet att fullfölja detta arbete?
          </note>
          <note>
            1994/95:66 av Bengt Hurtig (v)till justitieministern om EU-avtalet
            och offentlighetsprincipen:
          </note>
          <note>
            I en broschyr benämnd "EU-Avtalet" som utgetts av Utrikesdepartementets
            Handelsavdelning och sänts till de svenska hushållen sägs bl.a:
          </note>
          <note>
            "Offenlighetsprincipen har inte varit föremål för förhandlingar
            med EU, och kommer att vara kvar vid ett medlemskap." Vidare redovisas
            i en särskild faktaruta Sveriges förklaring om offentlighetsprincipen
            som gjorts i anslutning till avtalet. Däremot redovisas inte den
            viktiga motförklaring som EU gjort under samma punkt. Inte heller
            redovisas den ökade sekretess som blir följden av att allt fler
            politiska dokument av betydelse behandlas under utrikessekretess.
            En likartad ofullständig och vilseledande information ges av
          </note>
          <note>
            UDH i den broschyr som Riksskatteverket distribuerar till hushållen
            inför folkomröstningen.
          </note>
          <note>
            Vilka åtgärder avser justitieministern vidta för att förbättra
            informationen om EU-avtalets konsekvenser för offentlighetsprincipen?
          </note>
          <note>
            1994/95:67 av Krister Skånberg (mp) till statsrådet
          </note>
          <note>
            Mats Hellström om reglerna om miljön i avtalet med
          </note>
          <note>
            EU:
          </note>
          <note>
            I den information från Utrikesdepartementets handelsavdelning
            som skall skickas ut till alla röstberättigade i folkomröstningen
            står det under rubriken "Regler för miljö" bl.a: "På de områden
          </note>
          <note>
            Sverige har strängare regler har EU utfäst sig att se över sina
            regler. Syftet är att skärpa dem. Om inte detta sker inom fyra
            år har Sverige möjlighet att behålla sina strängare regler med
            hänvisning till den s.k. miljögarantin, en bestämmelse som ger
            medlemsländerna rätt att behålla en högre egen skyddsnivå." Detta
            kan lätt missuppfattas. I
          </note>
          <note>
            anslutningsfördraget artikel 112 står att
          </note>
          <note>
            "1. Under de fyra år som följer närmast efter anslutningen skall
            de bestämmelser som anges i bilaga X11 inte tillämpas på Sverige
            i vidare mån än vad som föreskrivs i bilagan.
          </note>
          <note>
            2. Inom den angivna tiden skall bestämmelserna ses över i enlighet
            med EG-förfaranden.
          </note>
          <note>
            Utan att det påverkar resultatet av översynen skall gemenskapsrätten
            vid utgången av tiden gälla för de nya medlemsstaterna på samma
            villkor som för de nuvarande medlemsstaterna."
          </note>
          <note>
            Sverige kan med hänvisning till den s.k.
          </note>
          <note>
            miljögarantin begära att få behålla sina regler efter de fyra
            anpassningsåren om EU:s regler inte har "hunnit ikapp" - men vi
            kan inte veta om EU-kommissionen och ministerrådet vill ge fortsatta
            undantag.
          </note>
          <note>
            Avser statsrådet att ta initiativ till att
          </note>
          <note>
            Utrikesdepartementet går ut med ett förtydligande till alla röstberättigade
            eller ge folkrörelsen mot EU extra ekonomiska resurser att göra
            detta?
          </note>
          <note>
            1994/95:68.av Krister Skånberg (mp) till statsrådet
          </note>
          <note>
            Mats Hellström om myndigheternas EU-anpassning:
          </note>
          <note>
            Den 13 november äger folkomröstningen mot EU
          </note>
          <note>
            rum. Det finns skäl att tro att resultatet av folkomröstningen
            blir ett nej till EU.
          </note>
          <note>
            Avser statsrådet att, vid ett nej i folkomröstningen, snarast
            ta initiativ till att riksdagsbeslutet om myndigheters EU-anpassning
            från 1988 rivs upp?
          </note>
          <note type="speaker">
            1994/95:69 av Birgitta Hambraeus (c) till försvarsministern om
            försvarspolitiken och EU:
          </note>
          <note>
            I förhandlingarna har Sverige förbundit sig att inte utnyttja
            vetorätten även när det gäller den gemensamma försvarspolitiken,
            om de flesta medlemsstater är överens . UDH:s information utelämnar
            denna försäkran och är därför missvisande.
          </note>
          <note>
            England och Frankrike satsar fortfarande på kärnvapen till skillnad
            från USA och f.d.
          </note>
          <note>
            Sovjetunionen. Nyligen har generalsekreteraren för
          </note>
          <note>
            EU:s försvarsorgan VEU, William van Eekelen, yttrat i svensk
            TV: "Man kan ju inte ha en gemensam försvarspolitik och vara neutral
            på samma gång - En gemensam försvarspolitik lär komma att omfatta
            även de brittiska och franska kärnvapnen." Jan Prawitz har påpekat
            i "Läkare mot kärnvapen": "Enligt Euratoms stadga har dess försörjningsbyrå
            formellt mycket långtgående övernationella befogenheter, vilket
            är intressant för oss av det speciella skälet att Sverige inom
            sina gränser hyser en av världens största uranfyndigheter - i
            Västergötland."
          </note>
          <note>
            Ämnar försvarsministern försäkra sig om att EU
          </note>
          <note>
            inte har rätt att begära att Sverige skall framställs uran för
            leverans till kärnvapentillverkarna i EU?
          </note>
          <note>
            1994/95:70 av Johan Lönnroth (v) till utrikesministern om informationen
            om ett EU-
          </note>
          <note>
            medlemskaps ekonomiska konsekvenser:
          </note>
          <note>
            I den informationsbroschyr från UD som
          </note>
          <note>
            Riksskatteverket skall sända ut till alla hushåll inför folkomröstningen
            den 13 november sägs att man måste väga medlemsavgiften mot "effekter
            på investeringar, räntor, tillväxt och sysselsättning" vid ett
            medlemskap. Påståendet upprepas i en annan formulering där det
            sägs att man "på samma sätt"
          </note>
          <note>
            måste ta hänsyn till "kostnaderna av att stå utanför "i form
            av påverkan på räntor, investeringar och tillväxt.
          </note>
          <note>
            Formuleringarna "vägas mot" och "kostnaderna av att stå utanför"
            är ägnade att ge läsaren intrycket att det är en oomstridd sanning
            att de angivna effekterna går i positiv riktning. De angivna effekterna
            har studerats i de s.k. konsekvensutredningarna inför EU-
          </note>
          <note>
            omröstningen. Tre ledande ekonomer på området skriver i ett kommande
            nummer av Ekonomisk Debatt att de kalkyler som gjorts över investerings-
            och tillväxteffekter innebär att man "satt siffror på sådant som
            är omöjligt att uppskatta" och att man sedan givit dessa siffror
            "vetenskaplig nimbus". Det finns också forskare som hävdar att
            EU-medlemskapet medför starkt negativa effekter på tillväxt, sysselsättning
            och investeringar.
          </note>
          <note>
            Mot denna bakgrund vill jag fråga
          </note>
          <note>
            Avser regeringen ta några initiativ för att allmänheten skall
            få en mer allsidig och neutral information om de ovan angivna
            effekterna av medlemsskapet?
          </note>
          <note type="speaker">
            1994/95:71 av Lennart Daléus (c) till statsministern om näringslivsrådet:
          </note>
          <note>
            I regeringsförklaringen sägs att regeringen kommer att inrätta
            ett näringslivsråd som skall arbeta på statsministerns uppdrag
            och bistå statsministern och regeringen med råd och erfarenheter.
          </note>
          <note>
            Vilket inflytande kommer näringslivsrådet ges när det gäller
            miljö-och energipolitiken?
          </note>
          <note>
            1994/95:72 av Birgitta Hambraeus (c) till statsrådet
          </note>
          <note>
            Mats Hellström om EU-informationen:
          </note>
          <note>
            Den 13 november skall folket ta ställning till om
          </note>
          <note>
            Sverige bör bli medlem i Europeiska Unionen i enlighet med avtalet
            mellan Sverige och EU:s medlemsstater. Den broschyr som riksdagen
            beslutat att RSV skall sända till alla hushåll innehåller en beskrivning
            av avtalet, författad av UDH, som utelämnar den centrala betydelsen
            av avtalet.
          </note>
          <note>
            I prop 1994/95:19 föreslås en lag med anledning av Sveriges anslutning
            till Europeiska Unionen, som kommer att antas om ja-rösterna blir
            fler än nejrösterna den 13 november. Av lagförslaget framgår klart
            att medlemskap betyder att Sverige skulle överta samtliga befintliga
            EU:s fördrag, rättsakter, avtal etc.
          </note>
          <note>
            (2§), samt att EU skulle få "fatta beslut som gäller här i landet."
            (3§) Vidare framgår det att riksdagen reduceras till ett samrådsorgan
            till regeringen i alla
          </note>
          <note>
            EU-frågor. (5§) Eu:s,.rättsakter skulle ta över våra egna lagar,
            även grundlagar.
          </note>
          <note>
            Blir det övervägande JA i folkomröstningen har myndigheter och
            domstolar skyldighet att rätta sig efter vad som beslutas i Bryssel
            och riksdagen skulle inte kunna ändra på detta.
          </note>
          <note>
            Avser statsrådet att komplettera informationen till hushållen
            om EU:s lagars överhöghet över svensk lag?
          </note>
          <note>
            1994/95:73 av Nalin Baksi (s) till statsrådet Mats
          </note>
          <note>
            Hellström om den fulla sysselsättningen vid en monetär union:
          </note>
          <note>
            Eu strävar mot att bilda en monetär union med en gemensam centralbank.
            Den här banken skall stå fri från direkt politiskt inflytande.
            Därmed så undandrar man en viktig del av den ekonomiska politiken
            från demokratisk kontroll.
          </note>
          <note>
            Vad avser statsrådet göra för att i ett sådant läge möjligheten
            till full sysselsättning inte skall försämras?
          </note>
          <note type="speaker">
            1994/95:74 av Leo Persson (s) till civilministern om regionala
            stöd i ett EU-perspektiv:
          </note>
          <note>
            I en informationsskrift, med titeln "Inför folkomröstningen den
            13 november -94" som enligt uppgift skall sändas ut till svenska
            folket, utarbetad av
          </note>
          <note>
            Utrikesdepartementet finns ett avsnitt som upplyser om regionala
            stöd.
          </note>
          <note>
            Kommer subsidaritetsprincipen att gälla vad avser fördelning
            och nivå av de regionala stöden, så att länsstyrelsen även i fortsättningen
            blir det regionala beslutande organet?
          </note>
          <note type="speaker">
            1994/95:75 av Leo Persson (s) till civilministern om konsumentpolitiken
            i EU-perspektiv:
          </note>
          <note>
            I en informationsskrift, med titeln "Inför folkomröstningen den
            13 november -94" som enligt uppgift skall sändas ut till svenska
            folket, utarbetad av
          </note>
          <note>
            Utrikesdepartementet finns ett avsnitt som berör livsmedelskontroll
            m.m.
          </note>
          <note>
            Kommer ett EU-medlemskap att förbättra konsumentsäkerheten för
            t.ex. allergiker vad avser sammansatta livsmedels innehållsförteckning?
          </note>
          <note type="speaker">
            1994/95:76 av Lena Klevenås (s) till jordbruksministern om ett
            EU-medlemskaps betydelse för jordbruket:
          </note>
          <note>
            I den informationsbroschyr från UD som
          </note>
          <note>
            Riksskatteverket skall sända ut till alla hushåll inför folkomröstningen
            den 13 november 1994 sägs att:
          </note>
          <note>
            "Svenskt jordbruk kommer att stödjas på minst samma nivå som
            i dag också i norra Sverige.
          </note>
          <note>
            Produktionen kan därmed också fortsätta på oförändrad nivå."
          </note>
          <note>
            Som alla vet är jordbrukets överskott ett stort och kostsamt
            problem inom EU.
          </note>
          <note>
            Jag vill därför fråga jordbruksministern:
          </note>
          <note>
            Kommer vi att vid ett eventuellt medlemskap i
          </note>
          <note>
            EU, kunna bibehålla ett jordbruk i norra och mellersta
          </note>
          <note>
            Sverige utan att kostnaderna för de svenska skattebetalarna ökar?
          </note>
          <note>
            den 19 oktober
          </note>
          <note>
            1994/95:77 av Juan Fonseca (s) till statsrådet Leif
          </note>
          <note>
            Blomberg om behandlingen av asylsökande i väntan på beslut om
            utvisning:
          </note>
          <note>
            Det är väl känt att många asylsökande hålls instängda vid olika
            fängelser i landet i väntan på utvisning. Ingen av dessa har begått
            kriminella handlingar.
          </note>
          <note>
            Kommer invandrarministern att medverka till en förändring så
            att asylsökande ej sätts i fängelse i avvaktan på beslut om utvisning
            ur landet?
          </note>
          <note>
            1994/95:78 av Nils T Svensson (s) till justitieministern om redovisning
            av anställningsvillkoren för bolagsdirektörer m.fl.:
          </note>
          <note>
            Under de senaste åren har frågan om s.k.
          </note>
          <note>
            fallskärmsavtal diskuterats i en rad sammanhang. Den statliga
            Redovisningskommittén och
          </note>
          <note>
            Aktiebolagskommittén har behandlat frågan. Några konkreta förslag
            har dock inte lämnats. I stället har man hänvisat till Näringslivets
            börskommittés rekommendation i frågan. Stockholms fondbörs styrelse
            har också ställt sig bakom denna rekommendation. Utvecklingen
            mot en öppnare redovisning av företagsledningarnas anställningsförhållanden
            och eventuella avtal om avgångsvederlag eller motsvarande går
            dock trögt.
          </note>
          <note>
            Frivilliglinjen har hittills inneburit att det fortfarande är
            många aktieägare och anställda som har bristfällig kunskap om
            sitt företags förhållanden i dessa avseenden.
          </note>
          <note>
            Vilka åtgärder avser justitieministern att vidta i syfte att
            öka såväl aktieägarnas och de anställdas som allmänhetens information
            om företagsledningarnas anställningsförmåner och andra "fallskärmar"?
          </note>
          <note>
            1994/95:79 av Elving Andersson (c) till miljöministern om norsk
            oljeprospektering i
          </note>
          <note>
            Skagerrak:
          </note>
          <note>
            Det finns långt framskridna planer i Norge på att tillåta oljeprospektering
            i Skagerrak.
          </note>
          <note>
            Skagerrak är ett ekologiskt mycket känsligt havsområde, med mycket
            stor betydelse för bl.a.
          </note>
          <note>
            fisket. Oljeutvinning nära den svenska kusten innebär stora risker
            för skador i den känsliga miljön.
          </note>
          <note>
            Enligt min uppfattning bör Sverige med alla till buds stående
            medel söka påverka Norge att avbryta alla planer på oljeutvinning
            i Skagerrak.
          </note>
          <note>
            Jag utgår från att miljöministern delar min uppfattning om att
            det är ett vitalt svenskt intresse att oljeprospektering inte
            kommer till stånd i Skagerrak och vill därför ställa följande
            fråga:
          </note>
          <note>
            Vilka åtgärder ämnar miljöministern vidta för att förhindra norsk
            oljeprospektering i Skagerrak?
          </note>
          <note>
            den 20 oktober
          </note>
          <note type="speaker">
            1994/95:80 av Åke Carnerö (kds) till försvarsministern om förvar
            av militära vapen:
          </note>
          <note>
            Vapenstölder, vapenförvaring och åtgärder för att förhindra stölder
            har varit aktuella frågor under de senaste åren. Bl.a. har försvarsutskottet
            i riksdagens utredningsserie publicerat en rapport i ämnet
          </note>
          <note>
            (93/94:URD1).
          </note>
          <note>
            Eftersom varje försvunnet vapen innebär en risk för att vapnet
            kommer till användning i brottsligt sammanhang är nog alla överens
            om vikten av rigorösa bestämmelser vad gäller vapenhanteringen.
          </note>
          <note>
            Det går dock inte att helt gardera sig mot stölder, andra typer
            av brott, försummelser och slarv.
          </note>
          <note>
            Med tanke på olika händelser under de senaste åren där militära
            vapen varit inblandade är det viktigt att åtgärder vidtas som
            så långt det är möjligt minimerar missbruk och stölder av militära
            vapen.
          </note>
          <note>
            Vad avser försvarsministern att vidtaga för åtgärder så att hanteringen
            av militära vapen blir så säker som möjligt?
          </note>
          <note type="speaker">
            1994/95:81 av Åke Carnerö (kds) till miljöministern om strandstädning
            i kustkommuner:
          </note>
          <note>
            Kustkommunerna på Västkusten drabbas varje år av stor nedskräpning
            utmed stränderna. I de flesta fall kan man inte finna någon ansvarig
            som orsakat denna nedskräpning.
          </note>
          <note>
            Nedskräpningen innebär stora kostnader, och det verkar som om
            mängden skräp ökar. I fjol plockades det upp sammanlagt 6 000
            kubikmeter skräp.
          </note>
          <note>
            Länsarbetsnämnden har via ALU-arbeten bidragit till städkostnaderna
            tillsammans med kommunerna.
          </note>
          <note>
            Enligt uppgift finns det nu en oro för att kommunerna kan stå
            utan hjälp med städkostnaderna nästa år.
          </note>
          <note>
            Vad avser miljöministern vidtaga för åtgärder så att våra kustkommuner
            får någon form av ersättning för de kostnader som den årliga strandstädningen
            medför?
          </note>
          <note type="speaker">
            1994/95:82 av Dan Ericsson (kds) till arbetsmarknadsministern
            om sysselsättningen i byggsektorn:
          </note>
          <note>
            I riksdagens frågestund den 18 oktober frågade jag
          </note>
          <note>
            Anders Sundström om han var beredd att förlänga och utveckla
            det nuvarande ROT-avdraget. Hans svar gav ingen större klarhet
            i frågan. Tvärtom var det väldigt defensivt. Arbetsmarknadsministern
            "övervägde lämpligheten av stimulanser i byggsektorn". Det är
            mycket oroande med ett sådant diffust besked.
          </note>
          <note>
            Jag vill därför utvidga frågan till att gälla det investeringsprogram
            som socialdemokraterna lade fram i samband med kompletteringspropositionen
            våren 1994 och även gick till val på.
          </note>
          <note>
            Kommer det investeringsprogram som socialdemokraterna tidigare
            presenterat i riksdagen och i valrörelsen att förverkligas?
          </note>
          <note type="speaker">
            1994/95:83 av Eskil Erlandsson (c) till kommunikationsministern
            om obligatoriska passagerarlistor för färjor:
          </note>
          <note>
            Den senaste månaden har en stor tragisk olycka inträffat, den
            s.k. Estoniakatastrofen. Såväl dessförinnan som därefter har ett
            antal incidenter inträffat, exempelvis en med Viking Lines Isabella
            under färden Helsingfors-Stockholm-Helsingfors, den 5-7 oktober.
            Passagerare har noterat att vid avhämtningen av biljetter är det
            frivilligt att ange namn på passagerarlistorna.
          </note>
          <note>
            Avser kommunikationsministern att vidtaga några åtgärder för
            att åstadkomma en bättre passagerarkontroll, alternativt obligatoriska
            passagerarlistor på färjor?
          </note>
          <note>
            1994/95:84 av Inger Lundberg (s) till statsrådet
          </note>
          <note>
            Jörgen Andersson om åtgärder mot segregerat boende:
          </note>
          <note>
            I varje samhälle finns starka krafter som verkar för uppdelning
            och segregation av människor från olika samhällsklasser. Redan
            när miljonprogrammets bostadsområden stod färdiga uppmärksammades
            segregationstendenser i vårt land - främst i storstadsområdena,
            men också tydligt i många medelstora städer.
          </note>
          <note>
            En kraftfull och medveten samhällsplanering innefattande såväl
            bostadspolitiska instrument som satsningar på likvärdig skola,
            och väl utbyggd samhällsservice innebar dock att segregationen
            i
          </note>
          <note>
            Sverige var avsevärt mindre än i andra länder.
          </note>
          <note>
            De senaste årens nedmontering av den sociala bostadspolitiken
            tillsammans med införande av skolpengar, barnomsorgscheckar, fri
            läkaretablering och andra systemskiften har fått segregationen
            att ta förnyad fart. Risken är stor att detta leder in många stadsområden
            i en segregationsspiral, som blir omöjlig att bryta. Åtgärder
            för att komma till rätta med segregationen måste ges högsta prioritet.
          </note>
          <note>
            Är bostadsministern beredd att ta initiativ till konkreta åtgärder
            för att bryta segregationen i boendet?
          </note>
          <note>
            1994/95:85 av Ulla Hoffmann (v) till statsrådet Leif
          </note>
          <note>
            Blomberg om länderbedömningar vid behandling av asylansökningar:
          </note>
          <note>
            Sverige har intagit en föredömlig hållning när författarinnan
            Taslima Nasrin från Bangladesh erbjudits en fristad hos oss undan
            det dödshot under vilket hon levt i sitt hemland. Genom denna
            handling har Sverige genom en konkret handling försvarat både
            yttrandefriheten och de mänskliga rättigheterna. Att dessa rättigheter
            utsätts för allvarliga kränkningar i
          </note>
          <note>
            Bangladesh bekräftas kontinuerligt genom
          </note>
          <note>
            Amnestyrapporter om tortyr, inklusive våldtäkt i polis- och militärhäkten,
            utomrättsliga avrättningar och många politiska fångar som berövats
            friheten genom godtyckliga administrativa beslut.
          </note>
          <note>
            Trots den berömvärda svenska insatsen för
          </note>
          <note>
            Taslima Nasrin fortsätter Invandrarverket och
          </note>
          <note>
            Utlänningsnämnden med sina extremt hårda bedömningar av asylsökande
            från Bangladesh.
          </note>
          <note>
            Utlänningsnämnden har t.o.m. slagit fast att politiskt grundade
            åtal inte är en omständighet som grundar rätt till asyl. Utlänningsnämnden
            och Invandrarverket uttrycker sitt förtroende - stick i stäv med
            Amnestys bedömning - för rättsväsendet i Bangladesh.
          </note>
          <note>
            Vilka åtgärder kommer regeringen att vidta för att
          </note>
          <note>
            Invandrarverkets och Utlänningsnämndens bedömningar av de mänskliga
            rättigheterna i ett land inte skall stå i strid med de bedömningar
            regeringen gör?
          </note>
          <note>
            1994/95:86 av Ulla Hoffmann (v) till statsrådet Leif
          </note>
          <note>
            Blomberg om avvisning av asylsökande:
          </note>
          <note>
            Den peruanske medborgaren Napoleon Aponte
          </note>
          <note>
            Inga avvisades den 25 september från Sverige till
          </note>
          <note>
            Peru efter att Statens invandrarverk och
          </note>
          <note>
            Utlänningsnämnden avslagit hans asylansökan. Vid ankomsten till
            Lima den 27 september greps Aponte
          </note>
          <note>
            Inga omedelbart på flygplatsen och fördes till
          </note>
          <note>
            Carceleta Judicial, där han inspärrades och alltjämt befinner
            sig. Aponte Inga riskerar nu att dömas till 20
          </note>
          <note>
            års fängelse av anonyma domare, som under rättegången kommer
            att vara försedda med huvor. Det föreligger överhängande fara
            för att han varit och är föremål för tortyr. Detta är inte första
            gången en asylsökande som avvisats från Sverige råkat mycket illa
            ut vid hemkomsten.
          </note>
          <note>
            Min fråga till statsrådet Blomberg blir därför:
          </note>
          <note>
            Vilka åtgärder kommer regeringen att vidta med anledning av det
            inträffade?
          </note>
          <note type="speaker">
            1994/95:87 av Johan Lönnroth (v) till statsministern om offentliggörande
            av uppgifter om främmande undervattensverksamhet:
          </note>
          <note>
            Vladimir Tjernavin - chef för Sovjetunionens flotta på 80-talet
            och sedan fram till 1993 chef för
          </note>
          <note>
            Rysslands flotta - väntas till Sverige för att delta i ett seminarium
            om u-båtar helgen den 29 och den 30
          </note>
          <note>
            oktober. Enligt uppgifter i tidningen Arbetet i dag överväger
            Tjernavin att då lätta på den hemligstämpel som regeringen Bildt
            satte på de pågående förhandlingarna om påstådda u-båtskränkningar.
          </note>
          <note>
            Hovrättsrådet Ingemar Rexed har i ett brev till
          </note>
          <note>
            Utrikesdepartementet framställt önskemål om att
          </note>
          <note>
            Sverige inför detta möte tar bort hemligstämpeln.
          </note>
          <note>
            Rexeds motiv är att den svenska sekretessen skadar relationerna
            mellan länderna mer än vad öppenhet skulle göra. Enligt Arbetet
            har departementet ännu inte hunnit behandla frågan.
          </note>
          <note>
            Eftersom svaret till Rexed brådskar och eftersom det har offentligt
            intresse vill jag göra frågan till min.
          </note>
          <note>
            Jag har också bedömt det så att eftersom det var den föregående
            statsministern som i första hand ansvarat för hemligstämpeln så
            bör frågan ställas till statsministern.
          </note>
          <note>
            Avser statsministern ta några initiativ för att hemligstämpeln
            på de ovan nämnda förhandlingarna skall kunna lyftas redan i denna
            vecka?
          </note>
          <note type="speaker">
            1994/95:88 av Barbro Westerholm (fp) till utbildningsministern
            om jämställdhet i utbildningsväsendet:
          </note>
          <note>
            Sedan två år har den s.k. JÄST-gruppen varit knuten till Utbildningsdepartementet
            och där arbetat med frågor som syftar till att öka jämställdheten
            och andelen kvinnor inom utbildningsväsendet, inte minst inom
            forskning.
          </note>
          <note>
            Med anledning av det ovan anförda vill jag ställa följande fråga:
            Avser utbildningsministern låta gruppen fortsätta med sitt arbete?
          </note>
          <note type="speaker">
            1994/95:89 av Agne Hansson (c) till justitieministern om ärvdabalkens
            regler om dödförklaring:
          </note>
          <note>
            I ärvdabalken finns regler om hur människor som saknas eller
            varit oförklarligt borta under lång tid skall förklaras döda.
          </note>
          <note>
            De nuvarande bestämmelserna om dödförklaring i ärvdabalken har
            i praktiken med undantag av smärre justeringar 1981 varit oförändrade
            sedan 1934. Under bl.a. hänvisning till de regler som gäller i
            Norge om dödförklaring i samband med fartygskatastrofer begärde
            riksdagen i juni 1992 på förslag av ett enigt lagutskott hos regeringen
            en översyn av reglerna i ärvdabalken i syfte att underlätta situationen
            för anhöriga som drabbas vid eventuella katastrofer.
          </note>
          <note>
            Utöver den stora sorgen skall inte de anhöriga behöva drabbas
            av oöverstigliga ekonomiska problem.
          </note>
          <note>
            Reglerna i ärvdabalken har fått ny aktualitet genom den mycket
            tragiska Estoniakatastrofen.
          </note>
          <note>
            Med anledning härav vill jag fråga justitieministern:
          </note>
          <note>
            Är regeringen beredd att vidtaga några åtgärder för att ändra
            ärvdabalkens regler om dödförklaring av saknade personer från
            t.ex. fartygskatastrofer?
          </note>
          <note>
            1994/95:90 av Jan Jennehag (v) till statsrådet Mats
          </note>
          <note>
            Hellström om krigsmaterielexport till Indonesien:
          </note>
          <note>
            Enligt uppgift i massmedierna har den borgerliga regeringen givit
            klartecken för export av nya krigsmaterielsystem, som tidigare
            inte levererats, till
          </note>
          <note>
            Indonesien.
          </note>
          <note>
            Jag vill därför fråga:
          </note>
          <note>
            Avser utrikeshandelsministern att godkänna export av nya krigsmaterielsystem
            till Indonesien?
          </note>
          <note>
            1994/95:91 av Jan Jennehag (v) till statsrådet Mats
          </note>
          <note>
            Hellström om krigsmaterielexport till Gulfstaterna:
          </note>
          <note>
            Statsrådet svarade häromdagen på en fråga av
          </note>
          <note>
            Bengt Hurtig om krigsmaterielexport till Gulfstaterna att han
            avsåg att föreslå regeringen att inte ge tillstånd för ny vapenexport
            till området.
          </note>
          <note>
            Det beskedet har uppfattats av Celcius vice VD
          </note>
          <note>
            Kent Johansson som något som kanske inte berör dem. "Det är inte
            vapen vi säljer, utan vad vi kallar övrig krigsmateriel", förklarade
            han i en TT-intervju den 18 oktober.
          </note>
          <note>
            Min fråga till utrikeshandelsministern lyder:
          </note>
          <note>
            Kommer regeringen inte att ge tillstånd för export av några nya
            krigsmaterielsystem till Gulfstaterna?
          </note>
          <note>
            den 21 oktober
          </note>
          <note type="speaker">
            1994/95:92 av Per Lager (mp) till miljöministern om norska planer
            på oljeprovborrningar i Skagerrak:
          </note>
          <note>
            Den 13 juni beslutade Stortinget i Norge att tillåta oljeprovborrning
            i Skagerrak. Detta trots att man då inte haft något regelrätt
            samråd med svenska myndigheter, så som det stipuleras i den nordiska
            miljöskyddskonventionen och som svenskarna efterfrågat. Inte heller
            hade man lyckats åstadkomma en miljökonsekvensbeskrivning av något
            vidare värde ur svenskt perspektiv.
          </note>
          <note>
            Problemet kan kort sammanfattas så; begreppet
          </note>
          <note>
            "verksamhet" tolkas på olika sätt. För norrmännen handlar själva
            provborrningarna inte om någon egentlig "verksamhet", vilket svenska
            myndigheter anser. När två parter enligt konventionen inte är
            överens kan den ena parten kalla in en kommission för att medla,
            och under tiden (sex månader) får inga aktiviteter påbörjas.
          </note>
          <note>
            Skagerrak är ett utsatt, oerhört artrikt och reproduktivt hav.
            Det är ovärderligt och måste fredas.
          </note>
          <note>
            Samtliga partier i Sverige är emot provborrningarna, liksom Naturvårdsverket,
            Fiskeriverket, Länsstyrelsen i Göteborgs och Bohus län m.fl. remissinstanser.
          </note>
          <note>
            Dessutom har kustkommunerna runt Skagerrak i
          </note>
          <note>
            Norge och Sverige uttalat både stora farhågor och bestämda nej
            till provborrningarna. Ändå har den norska regeringen nu, med
            tillägget att presentera en fördjupad konsekvensutredning, fått
            klartecken från
          </note>
          <note>
            Stortinget att starta "letningen". Detta är mycket allvarligt.
            Jag vill nu ställa följande fråga till statsrådet:
          </note>
          <note>
            Vad kommer regeringen att göra för att hindra de norska provborrningarna
            efter olja och gas i
          </note>
          <note>
            Skagerrak?
          </note>
          <note>
            1994/95:93 av Patrik Norinder (m) till jordbruksministern om
            svensk livsmedelsindustri och
          </note>
          <note>
            EU:
          </note>
          <note>
            Endast 5 % av den svenska livsmedelsindustrins produktion exporteras,
            jämfört med över 50 % för industriproduktionen i dess helhet.
            Ett EU-
          </note>
          <note>
            medlemskap innebär ett marknadstillträde för livsmedelsindustrin
            med samma konkurrensförutsättningar och samma frihandel med
          </note>
          <note>
            EU som övrig svensk industri har i dag. Potentialen för en betydande
            ökning av export, produktion och sysselsättning inom många av
            livsmedelsindustrins delbranscher bedöms vara stor.
          </note>
          <note>
            Ett utanförskap kommer enligt Sveriges livsmedelsindustriförbund
            att innebära att den svenska livsmedelsindustrin kommer att förlora
            marknadsandelar och arbeten i Sverige till följd av ökad konkurrens
            från EU.
          </note>
          <note>
            Vilka åtgärder avser jordbruksministern att genomföra för att
            motverka en krympning av svensk livsmedelsindustri vid ett eventuellt
            nej till EU i folkomröstningen den 13 november?
          </note>
          <note>
            1994/95:94 av Maggi Mikaelsson (v) till statsrådet
          </note>
          <note>
            Jörgen Andersson om slutförvaring av kärnbränsleavfall:
          </note>
          <note>
            I avvaktan på att ett första steg mot en avveckling av kärnkraften
            tas är frågan om slutförvaring av avfallet av största betydelse.
          </note>
          <note>
            Två kommuner i Sverige, Storuman och Malå, har ansökt om att
            SKB, Svensk kärnbränslehantering, skall göra förstudier om konsekvenserna
            av förvaring av utbränt kärnbränsle i respektive kommun. Båda
            dessa kommuner ligger i Västerbotten, i Norrlands inland. De kännetecknas
            båda av hög arbetslöshet.
          </note>
          <note>
            Det är självfallet så att möjligheten till framtida sysselsättning
            har spelat in när dessa kommuner beslutat att göra ansökan.
          </note>
          <note>
            Vilka åtgärder avser jordbruksministern vidta för att beslut
            om var förstudier skall göras inte skall styras av arbetslöshetssiffrorna?
          </note>
          <note type="speaker">
            1994/95:95 av Bengt Harding Olson (fp) till justitieministern
            om skadestånd med anledning av felaktig myndighetsutövning:
          </note>
          <note>
            Lagstiftningen om skadestånd till myndighetsoffer, alltså medborgare
            som drabbats av felaktig myndighetsverksamhet, har varit föremål
            för kritik under lång tid.
          </note>
          <note>
            Detta föranledde så småningom en parlamentarisk utredning, som
            i juni 1993 redovisade sina förslag.
          </note>
          <note>
            Mot denna bakgrund vill jag ställa följande fråga:
          </note>
          <note>
            Är justitieministern beredd att vidtaga någon åtgärd för att
            förbättra myndighetsoffrens rättsställning?
          </note>
          <note type="speaker">
            1994/95:96 av Margitta Edgren (fp) till socialministern om förskrivningsrätten
            för distriktssköterskor:
          </note>
          <note>
            Distriktssköterskorna har "förskrivningsrätt" för vissa läkemedel
            sedan årsskiftet. Beslut togs i riksdagen trots ett hårt motstånd
            från läkare. En vidareutbildning i farmakologi och sjukdomslära
            för den enskilda distriktssjuksköterskan skulle föregå rätten
            att skriva ut läkemedel.
          </note>
          <note>
            Nu visar det sig att läkarnas aktiva motstånd mot reformen snarast
            ökat, vilket medfört att enskilda distriktssköterskor inte "vågat"
            anmäla sig till utbildning. Det kan ju inte accepteras att en
            reform hindras.
          </note>
          <note>
            Med anledning av det ovan anförda vill jag ställa följande fråga
            till socialministern:
          </note>
          <note>
            Ämnar regeringen ta initiativ till att reformen kan genomföras
            på avsett sätt?
          </note>
          <note>
            1994/95:97 av Karl-Göran Biörsmark (fp) till statsrådet Pierre
            Schori om Haiti:
          </note>
          <note>
            Haiti är inne i ett avgörande politiskt läge.
          </note>
          <note>
            President Aristide är tillbaka i Port-Au-Prince, liksom flera
            parlamentariker som vistats utanför landets gränser under militärjuntans
            tid. Tillsammans försöker de nu bygga ett demokratiskt Haiti.
            Val skall hållas senast januari 1995. Det är viktigt att stöd
            ges på olika sätt för att säkra den demokratiska utvecklingen
            i Haiti.
          </note>
          <note>
            Med anledning av det ovan anförda vill jag ställa följande fråga
            till statsrådet:
          </note>
          <note>
            Vilka omedelbara åtgärder ämnar regeringen vidta för att ge stöd
            åt den haitiska demokratiska processen?
          </note>
          <note>
            1994/95:98 av Britt-Marie Danestig-Olofsson (v) till statsrådet
            Ylva Johansson om det s.k.SVUX-stödet m.m.till vissa skolelever.
          </note>
          <note>
            Den borgerliga regeringens beslut att endast tillåta två teerminers
            gymnasiestudier med SVUX- eller
          </note>
          <note>
            SVUXA-stöd kommer att drabba månka komvux-och folkhögskoleelever
            som påbörjat sina studier utifrån helt andra förutsättningar.
            Många elever tvingas nu sluta sina studier redan till jul om inte
            beslutet ändras.
          </note>
          <note>
            Dessa elever går nu ut i en arbetslöshet som kan vara förödande
            för dem själva som individer men som också måste betraktas som
            ett samhällsekonomiskt slöseri. En av de viktigaste åtgärderna
            mot dagens stora arbetslöshet är att höja kompetensen hos de arbetssökande.
          </note>
          <note>
            Jag vill fråga skolministern:
          </note>
          <note>
            Kommer regeringen att vidta några åtgärder för att trygga dessa
            elevers möjlighet att fullfölja sina studier så att de kan få
            sin gymnasiekompetens och gå vidare till fortsatta studier?
          </note>
          <note>
            1994/95:99 av Kerstin Warnerbring (c) till kommunikationsministern
            om anslutningen till
          </note>
          <note>
            Öresundsbron:
          </note>
          <note>
            Förvirringen om allt som rör anslutningsanläggningarna på den
            svenska sidan är total. Planeringen av om- och tillbyggnaden av
          </note>
          <note>
            Kontintalbanan är i full gång. Svedab och Banverket har redan
            till koncessionsnämnden inlämnat begäran om tillstånd för vissa
            etapper. Samtidigt pågår planeringen av alternativet Citytunnel
            genom Malmö.
          </note>
          <note>
            Mot bakgrund av ovanstående vill jag fråga kommunikationsministern
            följande:
          </note>
          <note>
            Skall anslutningen till Öresundsbron på den svenska sidan ske
            via en Citytunnel genom Malmö eller via utbyggnad av både person-
            och godstrafik på
          </note>
          <note>
            Kontinentalbanan?
          </note>
          <note type="speaker">
            1994/95:100 av Bo Lundgren (m) till finansministern om de ideella
            organisationernas ekonomiska förutsättningar:
          </note>
          <note>
            Riksdagen beslöt i våras om en reformerad lotterilagstiftning.
            Syftet var att förenkla och förbättra förutsättningarna för de
            ideella organisationerna att finansiera sin verksamhet. Bl.a.
            beslutades tillåta visst automatspel. Avsikten var att överskottet
            av detta spel, med avräkning av ett belopp som bl.a.
          </note>
          <note>
            finansierade slopad bingoskatt, skulle gå till de ideella organisationerna.
          </note>
          <note>
            Uttalanden från finansminister Göran Persson tyder på att den
            nya regeringen inte har samma ambition som den gamla, nämligen
            att utan negativa statsfinansiella konsekvenser förbättra förutsättningarna
            för de ideella organisationerna.
          </note>
          <note>
            Mot den bakgrunden vill jag fråga finansministern:
          </note>
          <note>
            Vilka åtgärder avser regeringen vidta för att garantera att vårens
            riksdagsbeslut om förbättrade ekonomiska förutsättningar för de
            ideella organisationerna kommer att fullföljas?
          </note>
          <note>
            1994/95:101 av Bo Lundgren (m) till finansministern om Ti pstjänst
            och idrottens organisationer m.fl:
          </note>
          <note>
            Riksdagen beslutade i våras i enlighet med den dåvarande regeringens
            proposition om en ägandeöverföring av AB Tipstjänst till idrottsrörelsen
            och övriga ideella organisationer utan negativa statsfinansiella
            konsekvenser. Bakgrunden till förslaget var att de statliga spelbolagen
            under decennier tagit en allt större del av den totala spelmarknaden
            och därigenom försvårat för de ideella organisationerna att finansiera
            sin verksamhet.
          </note>
          <note>
            Genom överförande av äganderätten till AB
          </note>
          <note>
            Tipstjänst med en koncessionsavgift som motsvarade dagens intäkter
            för staten, skulle två viktiga mål kunna uppnås. Dels skulle överskottsökningar
            i fortsättningen gå till idrotten och övriga ideella organisationer,
            dels skulle arbetssituationen för
          </note>
          <note>
            Tipstjänst kunna förbättras.
          </note>
          <note>
            Finansminister Göran Persson har, i strid med riksdagens beslut
            och utan att underrätta de organisationer med vilka förhandlingar
            förts, sagt att den inledda processen kan komma att avbrytas.
          </note>
          <note>
            Mot den bakgrunden vill jag fråga finansministern:
          </note>
          <note>
            Vilka åtgärder avser regeringen vidta för att ge idrotten och
            övriga ideella organisationer rätten till framtida överskottsökningar
            från AB Tipstjänst?
          </note>
          <note>
            1994/95:102 av Gunnar Hökmark (m) till socialministern om utredning
            om föräldrars syn på vårdnadsbidraget m.m.:
          </note>
          <note>
            Socialdemokraterna hotade under valrörelsen att avskaffa vårdnadsbidraget
            fr.o.m. nyårsnatten. Det innebär att drygt 160 - 000 småbarnsföräldrar
            förlorar en möjlighet till den barnomsorg som de själva valt.
          </note>
          <note>
            De hänvisas i stället till den kommunala barnomsorgens alternativ.
            Föräldrarna har valt att ansöka om vårdnadsbidrag och att också
            utnyttja möjligheten till avdragsrätten för att de anser detta
            vara en bra lösning.
          </note>
          <note>
            Det är väl känt att socialdemokraterna har en annan syn i dessa
            frågor. Det vore rimligt att regeringen tar del av föräldrarnas
            syn på vårdnadsbidraget och avdragsrätten innan den lägger förslag
            om att avskaffa denna nyligen införda valmöjlighet inom barnomsorgen.
          </note>
          <note>
            Vilka åtgärder avser statsrådet vidta för att klargöra föräldrarnas
            inställning inför ett eventuellt avskaffande av vårdnadsbidrag
            och avdragsrätt för barntillsynskostnader?
          </note>
          <note type="speaker">
            1994/95:103 av Ulf Björklund (kds) till miljöministern om bevarande
            av fjällnaturen:
          </note>
          <note>
            Den senaste tiden har larmrapporter om skadad fjällnatur duggat
            tätt. Flera samverkande faktorer ligger bakom den på många håll
            sargade fjällnaturen;
          </note>
          <note>
            ökad fjällturism, på sina håll för högt renbetestryck, barmarkskörning
            med skoter och fri ripjakt. Olika särintressen för markutnyttjande
            har lagts ovanpå varandra utan att ett samlat biologiskt perspektiv
            finns på vad fjällnaturen tål och förmår bära utan att gradvis
            förödas.
          </note>
          <note>
            Kds har tidigare i riksdagen bl.a. motionerat om att småviltjakten
            inte borde släppts fri på nuvarande sätt. I stället borde ha prövats
            att låta samerna som har sin utkomst i fjällen organisera all
            allmän jakt. Detta hade skapat en möjlighet att ge inkomst som
            kompenserar mot den nödvändiga bantningen av renantalet. Skotertrafiken
            måste kraftfullt begränsas, och en strategi för ett hållbart turistliv,
            utarbetas.
          </note>
          <note>
            Avser miljöministern ta initiativ till att en samlad strategi
            för ett hållbart nyttjande av fjällnaturen utarbetas?
          </note>
          <note type="speaker">
            1994/95:104 av Dan Ericsson (kds) till statsministern om regeringens
            samarbete med övriga partier:
          </note>
          <note>
            I regeringsförklaringen står: "Sverige är ett för litet land
            för stora konflikter, problemen är för många för konfrontation.
            Mer än något annat land behöver vårt land nu samarbete och samförstånd".
            Vidare: "I
          </note>
          <note>
            nationens intresse kommer jag som statsminister att göra mitt
            yttersta för att åstadkomma ett nytt samarbetsklimat i Sverige
            - i riksdagen, på arbetsmarknaden, mellan enskilda medborgare".
          </note>
          <note>
            Det har nu gått två veckor sedan denna förklaring angavs och
            nu får vi motsatt besked från socialdemokraternas gruppledare
            i riksdagen, Sven
          </note>
          <note>
            Hulterström. Han menar i en tidningsintervju att det inte går
            att sanverka med fyrklöverpartierna och att regeringen nu kommer
            att göra upp med
          </note>
          <note>
            Vänsterpartiet. Detta utan att ens ha försökt att skapa det samarbetsklimat
            som statsministern talat om.
          </note>
          <note>
            Statsministerns formulering om att göra sitt yttersta för att
            skapa ett nytt samarbetsklimat i Sveriges riksdag faller därmed
            platt.
          </note>
          <note>
            Vad avser statsministern att vidta för åtgärder för att talet
            om samarbete, samförstånd och nytt samarbetsklimat skall förverkligas?
          </note>
          <note type="speaker">
            1994/95:105 av Dan Ericsson (kds) till miljöministern om en miljöbalk:
          </note>
          <note>
            I en skrivelse 1994/95:30 har regeringen bl.a.
          </note>
          <note>
            beslutat att dra tillbaka förslaget till ny heltäckande miljölagstiftning.
          </note>
          <note>
            De skäl regeringen framfört för ett tillbakadragande av förslaget
            till miljöbalk är inte tillräckligt bärande för en sådan åtgärd.
            Förslag till att integrera ytterligare lagstiftning, utforma förslag
            till vidgad talerätt etc. hade kunnat genomföras utan ett tillbakadragande
            av ett av 90-talets viktigaste lagverk.
          </note>
          <note>
            Vad nämnda frågeställningar anbelangar är socialdemokraterna
            som bekant inte ensamma om i sin uppfattning. Risken är nu stor
            att ett beslut om ny samlad miljölagstiftning sinkas på ett förödande
            sätt, och därmed också det omfattande och mycket viktiga arbetet
            med att utforma förordningar/föreskrifter för en tuffare miljölagstiftning.
          </note>
          <note>
            Vilka ändringar ämnar miljöministern göra i ett nytt förslag
            till miljöbalk?
          </note>
          <note>
            1994/95:106 av Dan Ericsson till jordbruksministern om jordbrukspolitiken:
          </note>
          <note>
            Riksdagen har vid ett flertal tillfällen slagit fast viktiga
            målsättningar kring jordbruks- och landsbygdspolitiken. Skall
            målsättningar som livskraftigt jordbruk i hela landet, bevarande
            av kultur- och naturvärden, och strävan att arbeta vidare med
            att utveckla ett ur hälso- och miljösynpunkt anpassat jordbruk
            kunna nås, finns det all anledning att reagera starkt mot den
            motion socialdemokraterna lagt med anledning av EU-propositionen.
          </note>
          <note>
            Med ogenomtänkta svepande formuleringar dras bl.a. streck över
            aviserade satsningar på programmen för ekonomisk bärkraft och
            resurshushållning.
          </note>
          <note>
            Min fråga till jordbruksministern är därför om hon kommer att
            agera i enlighet med de förslag på jordbruksområdet, som nu presenterats
            i den motion socialdemokraterna lagt i riksdagen.
          </note>
        </div>
      </body>
    </text>
  </TEI>
</teiCorpus>
