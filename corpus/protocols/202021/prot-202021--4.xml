<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--4</head>
          <docDate when="2020-09-09">2020-09-09</docDate>
        </div>
      </front>
      <body>
        <div>
          <note>
            § 1 Partiledardebatt
          </note>
          <note type="speaker">
            Anf. 1 Statsminister STEFAN LÖFVEN (S):
          </note>
          <note>
            Herr talman! Dagens partiledardebatt förs i ett läge då det krävs
            samling för att möta en av de största kriser världen har upplevt.
            Vi står inför en gemensam uppgift. När regeringen klassade det
            nya coronaviruset som en samhällsfarlig sjukdom i februari var
            drygt 14 000 smittade i hela världen. I dag har närmare 30 miljoner
            människor haft sjukdomen.
          </note>
          <note>
            I Sverige har många människor avlidit. Många sörjer sina älskade
            familjemedlemmar och vänner. Men i sorgen har vi ändå förmått
            kraftsamla. Vi hjälper varandra. Vi ställer upp för varandra.
            Vi gör gemensamma uppoffringar. Och tillsammans har vi fått ned
            smittspridningen och hjälpt vården att mäkta med.
          </note>
          <note>
            Låt oss ta med oss det också i arbetet för att upprätta trygghet
            på gator och torg. Den oro som föräldrar känner för att låta sina
            barn gå ensamma till fotbollsträningen är en angelägenhet för
            oss alla. Mördandet, skjutandet och gängkriminaliteten sliter
            sönder samhällskittet. Vi måste alla fortsätta att visa beslutsamhet.
          </note>
          <note>
            Kort efter valet 2014 fattade regeringen beslut om ett antal
            åtgärder som angriper den organiserade brottsligheten. Under den
            här mandatperio ­ den har vi presenterat det största paketet mot
            gängkriminalitet någonsin, och det betar vi systematiskt av. Vi
            har skärpt mer än 50 straff och infört mer än 20 nya brottsrubriceringar.
            Det har aldrig funnits fler poliser i Sve ­ rige. Fängelserna
            är fulla.
          </note>
          <note>
            Men vi är inte färdiga. Problemet finns nämligen kvar. Polismyndighe
            ­ ten är tydlig med att de aldrig ensamma kan stoppa gängen. Vill
            vi komma åt nyrekryteringen och rädda dagens barn från en framtid
            som gängmed ­ lemmar eller brottsoffer måste alla göra mer. Det
            behövs ännu bättre myn ­ dighetssamverkan. Det behövs att socialtjänsten,
            skolan och vården har resurserna och förmågan att fånga upp unga
            innan de hamnar i kriminalitet. Polisen har alltså rätt. Hela
            samhället måste kraftsamla. Det är vår gemen ­ samma uppgift.
          </note>
          <note>
            Herr talman! Coronakrisen har gjort det tydligt vilka brister
            vårt samhällsbygge har. Under lång tid och under olika regeringar
            har det slarvats med det som måste vara det viktigaste i ett välfärdssamhälle,
            nämligen välfärden, och då inte minst äldreomsorgen. Sedan 2014
            har det gjorts historiska satsningar på välfärden. Och i dag jobbar
            100 000 fler i vård, skola och omsorg. Riktningen är alltså rätt.
            Men vi är inte färdiga där heller, långt ifrån.
          </note>
          <note>
            Låt mig ge ett exempel. Välfärden kan inte till stora delar bäras
            upp av människor som på grund av sina arbetsvillkor har en osäker
            inkomst, sämre löneutveckling och lägre pension och som inte får
            någon kompetensutveckling. Ja, vi ska jobba Sverige ut ur krisen,
            men vi kan inte gå tillbaka till allt som det var förut. Vi måste
            bygga någonting nytt och nå ­ gonting bättre. När vi gör det ska
            ingen tvivla på vad som är gränsen mellan rätt och fel. Vi ska
            vara tydliga med vilka förväntningar och krav vi har på varandra.
            Och det måste börja med barnen.
          </note>
          <note>
            Barn behöver omsorg, vård och kärlek. De behöver trygghet. Men
            de behöver också sunda värderingar. Den som väljer att bli förälder
            har här ett ansvar. Man har ett ansvar för att sätta gränser,
            ett ansvar för att göra det tydligt vilka beteenden som inte tolereras.
            Det ansvaret måste man försöka ta själv. Och visst ska den förälder
            som behöver stöd i detta ha det och få det. Men vi som samhälle
            kan inte acceptera att barn fostras in i normlöshet, att tonåringar
            löper amok eller att asocialt beteende går i arv.
          </note>
          <note>
            Herr talman! Coronakrisen har skapat ett nytt politiskt läge
            i Sverige. Den historiska kris vi går igenom i dag skapar samtidigt
            historiska möjligheter för framtiden. Det kommer att krävas mod
            här. Det kommer att krävas beslutsamhet av oss alla.
          </note>
          <note>
            Mina prioriteringar under lång tid framöver kommer att vara jobben.
            Det är bara när alla som kan arbeta arbetar som vi kan bygga ut
            välfärden. Det är bara när alla som kan arbeta arbetar som vi
            kan snabba på den helt nödvändiga klimatomställningen. Och det
            är bara när alla som kan arbeta arbetar som vi har råd med fler
            poliser och bättre förebyggande sociala åtgärder mot kriminaliteten.
          </note>
          <note>
            Att ha ett arbete ger självrespekt. Att se sina föräldrar gå
            till jobbet ger framtidstro. Kampen för jobben är alltså en kamp
            för välfärden och jämlikheten. Det är också en kamp mot missmod,
            utanförskap och desperation. Och det är en kamp som måste vara
            vår gemensamma.
          </note>
          <note>
            Herr talman! I måndags kunde regeringen och samarbetspartierna
            berätta att vi är överens om att stärka svensk välfärd rejält.
            År 2021 kommer det att bli över 40 miljarder mer till välfärden
            jämfört med år 2018. I det ingår den största nationella satsningen
            på svensk äldreomsorg någonsin.
          </note>
          <note>
            Låt mig särskilt nämna Äldreomsorgslyftet. Det är en kompetensutvecklingssatsning
            där ny och befintlig personal ges möjlighet att utbilda sig till
            vårdbiträde eller undersköterska på betald arbetstid. Den tryggheten
            förtjänar de äldre som har byggt vårt land. Och de arbetsvillkoren
            förtjänar personalen. Så ser ett gemensamt arbete ut när det gäller
            välfärden och i praktiken. Det gör mig stolt, och det gör mig
            glad.
          </note>
          <note>
            Nästa år inför vi också ett särskilt pensionstillägg för dem
            som har slitit ett helt yrkesliv till låg lön. Och skillnaden
            i beskattning vad gäller pension och lön ska tas bort helt. Det
            kommer mera.
          </note>
          <note>
            Nästa år spenderar vi över 100 miljarder på att återstarta ekonomin.
            Man får gå många decennier tillbaka i tiden för att hitta en satsning
            i den storleksordningen.
          </note>
          <note>
            Den förra mandatperiodens satsningar på äldreomsorg, sjukvård
            och skola visade vägen framåt. Och den krispolitik som vi har
            presenterat un ­ der de här månaderna visar fortsatt vägen framåt.
            Här finns framtidens gröna jobb, här finns exportmöjligheterna
            och här finns vägen till ett star ­ kare samhälle. Det är den
            vägen som regeringen väljer i dag, och vi fort ­ sätter på den
            vägen i morgon.
          </note>
          <note>
            (Applåder)
          </note>
          <note type="speaker">
            Anf. 2 ULF KRISTERSSON (M):
          </note>
          <note>
            Herr talman! Det kommer en dag när vi kan tala om coronakrisen
            som historia, men det kan vi inte än. Många länder är fortfarande
            ödmjuka inför vart det här är på väg.
          </note>
          <note>
            Moderaterna har hela våren drivit på regeringen för fler tester
            och kraftfullare ekonomiskt stöd till dem som har drabbats värst.
            Vi kommer att fortsätta samarbeta, men vi kommer också att fortsätta
            kräva en bättre svensk strategi som inte än en gång sviker Sveriges
            äldre. Testning, smittspårning, isolering – det är de som är smittade
            och sjuka som ska isoleras, inte alla Sveriges äldre. Regeringen
            måste kliva fram och fatta beslut.
          </note>
          <note>
            Men Sverige har så många andra problem som vi länge har plågats
            av och som inte alls har tagit paus under coronakrisen. Det handlar
            till exempel om den allt grövre kriminaliteten. Nästan varje dag
            sker nya mord, knivdåd eller skjutningar. De kriminella gängen
            terroriserar hela bostadsområden i Sverige. Det handlar även om
            arbetslösheten, som nu är högre i Sverige än i Italien. I juni
            ökade vår arbetslöshet snabbast av alla länder i hela EU. Mycket
            som är bra i vårt land grumlas nu av allt som är dåligt.
          </note>
          <note>
            Det här står högst upp på min agenda: bekämpa brotten och bekämpa
            arbetslösheten. Båda frågorna kräver en annan politik och en ny
            kurs. Jag vet att Sverige skulle kunna bli ett mycket bättre land
            om vi bara bestämde oss och fattade rätt beslut. Jag vet också
            att det kommer att krävas mycket av var och en av oss, både som
            medborgare och som medmänniskor. Det kräver dessutom ett starkt
            och tydligt politiskt ledarskap med en regering som förstår situationens
            allvar, som vet vad den vill, som talar klartext och kallar en
            spade för en spade, som har handlingskraft och som kan samarbe
            ­ ta med andra för att få något gjort. Alla ser att Sverige just
            nu saknar ett sådant ledarskap. En del säger det också högt.
          </note>
          <note>
            Stefan Löfven och hans regering vill inte ens erkänna sambandet
            mellan stor invandring, dålig integration och växande kriminalitet.
            I förra veckan kallade statsministern Sveriges grova våldsbrottslingar
            för smågangstrar. Det är bara ett ord, men ibland är faktiskt
            ord viktiga. Om den högst ansvarige för landets inre och yttre
            säkerhet inte ens förstår problemet kan han inte bli en del av
            lösningen. Och när regeringen är en del av problemet måste regeringen
            bytas ut.
          </note>
          <note>
            Stefan Löfven tittar inte upp och ut över Sverige. Han tittar
            ned i ett avtal med 73 punkter. Ingen av de punkterna handlar
            om att krossa den organiserade brottsligheten. Hur är det ens
            möjligt att skriva 73 punkter svensk politik och missa kriminaliteten?
          </note>
          <note>
            I förra veckan var jag i Akalla och träffade oroliga föräldrar.
            En ung mamma som kom från Syrien berättade att knarklangningen
            nu sker helt öppet och mitt på dagen som en maktdemonstration.
            Gängen vill visa att det är de som äger gatan, inte vi andra.
            Samtidigt vittnar poliser i Rinkeby om att barn socialiseras in
            i kriminaliteten, eller som en annan förälder sa: Killarna med
            guldkedjor och svarta bilar är de unga grabbarnas idoler.
          </note>
          <note>
            När jag i förra veckan var i Botkyrka för att diskutera våldspreventivt
            arbete berättade en erfaren polis att ungdomar systematiskt hotas
            till tyst ­ nad. En kille hade fått en pistol upp i munnen som
            en signal om att han nu skulle hålla tyst.
          </note>
          <note>
            I Norsborg dödades, som vi alla vet, tolvåriga Adriana i början
            av au ­ gusti. Det är i grunden helt ofattbart. Det var inte länge
            sedan mina flickor var tolv. Jag kan bara föreställa mig den bottenlösa
            sorgen. Hennes död måste bli en vändpunkt. Annars förstörs något
            viktigt i vårt land. Förstår man det förstår man också varför
            vi inte längre kan nöja oss med småjuste ­ ringar i marginalen.
            Det krävs mönsterbrytande förändringar med åtgärder som leder
            till riktig förändring, för om vi bara gör som vi alltid har gjort
            kommer det att gå som det alltid har gått.
          </note>
          <note>
            I mitt allra första tal som partiledare sa jag att i mitt Sverige
            ska varken kön, klass eller klan få begränsa unga människors framtid.
            I lördags talade den biträdande rikspolischefen Mats Löfving klarspråk.
            Han konstaterade att det finns 40 klaner i Sverige som har kommit
            hit för att organisera och systematisera kriminalitet. Han sa:
            ”De arbetar med att skapa makt, de har stor våldskapacitet och
            de vill tjäna pengar.” Polischefen efterlyser flera av de politiska
            förslag som Moderaterna har lagt fram. Han blickar mot andra länder
            som har gjort mer än Sverige.
          </note>
          <note>
            Det går nämligen att vända utvecklingen. Titta på Danmark! De
            har gjort vad vi borde göra: dubbla straff för gängkriminella,
            avlyssning, visi ­ tation och anonyma vittnen. Detta har Moderaterna
            föreslagit i flera år. Allt det här har regeringen sagt nej till.
            Det är faktiskt en skam för Sverige att vi exporterar grovt kriminella
            till Danmark. Och det är genant för reger ­ ingen att det är först
            när de begår brott i Danmark som de döms och får riktigt hårda
            straff.
          </note>
          <note>
            Sverige behöver ett politiskt ledarskap med handlingskraft att
            genomföra en ny kriminalpolitik. Det behövs ett ledarskap som
            förstår att det är arbetslinjen, inte bidragslinjen, som kan ta
            Sverige framåt och som både kan och vill samla Sverige till lösningar
            som väcker bred respekt i denna kammare och hos svenska folket.
            Så ser jag på mitt uppdrag. Moderaterna vill bryta dödläget i
            svensk politik, ta tag i problemen och få någonting gjort, för
            Sverige behöver en ny kurs och en ny regering.
          </note>
          <note>
            (Applåder)
          </note>
          <note type="speaker">
            Anf. 3 JIMMIE ÅKESSON (SD):
          </note>
          <note>
            Herr talman! Vår nation utkämpar ett krig mot en osynlig fiende.
            Denna fiende har tagit mångas mormor eller morfar, far eller mor,
            en bror eller en syster. Jag ska väl egentligen inte säga att
            jag talar för alla här i kammaren, men i detta sammanhang tror
            jag att jag kan göra det: Våra tankar går till alla som har fallit
            offer för coronavirusets härjningar och deras anhöriga.
          </note>
          <note>
            Detta är en osynlig fiende som har tagit så mycket kraft att
            nästan alla andra samhällsproblem som vi står inför under lång
            tid har fått gå under radarn. Det innebär inte, herr talman, att
            dessa problem har försvunnit. Tvärtom finns välfärdskrisen kvar.
            Otryggheten och rädslan hos många medborgare i vårt land finns
            i högsta grad kvar . Brottsligheten och inte minst gängkriminaliteten
            finns kvar och frodas.
          </note>
          <note>
            I Malmö tvingades poliser backa när de trycktes tillbaka av extremister.
            I Göteborg omringades två poliser av ett tjugotal gängkriminella.
            Den mest aggressiva mannen vid den händelsen är tidigare dömd
            för mord. Ändå går han fri. Han är fri nog att sätta upp vägspärrar
            och hota poliser. Han är fri nog att inte bry sig ett dugg om
            vad polisen och våldsmonopolet säger. Samtidigt hör vi att ett
            fyrtiotal släktbaserade kriminella nätverk styr och ställer på
            gator och torg.
          </note>
          <note>
            Herr talman! Att detta ens tillåts hända i Sverige år 2020 är
            makalöst. Det är skandalöst. Det är oacceptabelt. Det är uruselt
            och svagt att så lite görs för att trycka tillbaka detta. Vid
            det här laget känner vi till Stefan Löfvens och regeringens svar
            på kritiken: Vi har aldrig haft så många poliser som vi har nu.
            Vi har gjort historiska satsningar, större än någonsin tidigare.
          </note>
          <note>
            Det där duger inte längre, herr talman. Människor är trötta på
            dessa fantasier och på att de som styr vårt land ständigt hänvisar
            till en verklighet som vanligt folk inte kan känna igen sig i.
          </note>
          <note>
            Det är ett faktum att vår statsminister och hans allierade –
            landets vänsterliberala styre – fortfarande vägrar att ta in att
            denna gängbrottslighet i högsta grad är importerad, trots alla
            misslyckanden och brutna löften, trots att det finns svart på
            vitt att en absolut majoritet av de gängkriminella har utländsk
            bakgrund och trots alla tydliga fakta. Det här är ett resultat
            av ansvarslös splittringspolitik i decennier. Varför inte bara
            säga som det är? Ska det vara så svårt att säga det som alla andra
            redan vet? Ska det vara så svårt att säga att vi hade fel och
            vi gjorde fel?
          </note>
          <note>
            Herr talman! Nu har Stefan Löfven stått i talarstolen år efter
            år och hävdat att det är dags att knäcka gängen. Så sent som i
            går upprepade han detta – det är dags att trycka tillbaka den
            organiserade brottsligheten – i sin sjunde regeringsförklaring
            och efter sex år som statsminister.
          </note>
          <note>
            Vad har egentligen hänt under dessa år? Mördare sätts fortfarande
            på ungdomshem. Gängen fortsätter att rekrytera, inte minst bland
            unga. Sedan Stefan Löfven tillträdde har antalet fall av dödligt
            våld i kriminella konflikter ökat kraftigt. Det har mer än tredubblats
            på fem år. Så kallade utsatta områden är såklart överrepresenterade.
            Det har nu gått så långt att polisen i vissa sammanhang till och
            med behöver ha poliseskort.
          </note>
          <note>
            Om vi ska lyckas vända på det här vore det bra att börja med
            att se verkligheten och beskriva verkligheten som den faktiskt
            är. Först och främst, herr talman, krävs det att vi omedelbart
            sätter stopp för fortsatt import av brottslighet. Ett stopp för
            fortsatt asylrelaterad invandring kombinerat med en kraftigt skärpt
            utvisningspolitik är högsta prioritet. Kriminella utlänningar
            har inte i Sverige att göra. Det ska ställas extremt tydliga krav
            på vad som accepteras i vårt land och vad som inte accepteras.
            Det krävs krafttag, herr talman. Det krävs politiker som vågar
            se verkligheten så som den faktiskt ser ut, politiker och ledarskap
            som på riktigt vill ha lag och ordning i vårt land och ett politiskt
            ledarskap, herr talman, som förstår vad som krävs för att nå lag
            och ordning i vårt land.
          </note>
          <note>
            (Applåder)
          </note>
          <note type="speaker">
            Anf. 4 ANNIE LÖÖF (C):
          </note>
          <note>
            Herr talman! Sverige behöver en ekonomisk nystart. Vi behöver
            en kraftfull injektion i allt det som bygger vårt samhälle starkare
            – i det som får våra företag på fötter igen och gör att de kan
            behålla kollegor och an ­ ställa nya och i det som gör att vi
            kan sänka skatten samtidigt som vi satsar på välfärden, men också
            i det som gör att vi kan sätta stopp för den allt grövre brottsligheten.
            Den våldsspiral som berövar människor liv, frihet och trygghet
            måste brytas. Statens allra mest grundläggande uppgift, att garantera
            tryggheten, måste återupprättas i hela landet.
          </note>
          <note>
            Vi behöver lägga fast en tydlig men också klok plan för hur vi
            ska ta Sverige framåt genom och ur krisen. Alltför många företag
            har fått se kunderna försvinna, orderböckerna gapa tomma och intäkterna
            falla. Arbetslösheten stiger till oroväckande nivåer, samtidigt
            som allt fler människor ser sina ekonomiska marginaler krympa.
            För att möta detta måste vi agera kraftfullt och målmedvetet och
            hitta en balans mellan sänkta kostnader för att anställa, ekonomiska
            lättnader för hushållen och kloka offentliga investeringar på
            alla avgörande områden.
          </note>
          <note>
            Vi i Centerpartiet vill se sänkta arbetsgivaravgifter för unga.
            Det skulle stärka företagen, möta ungdomsarbetslösheten, som nu
            skjutit i höjden i krisens spår, och ge fler chans till en verklig
            nystart. Vi vill också ge fler människor en ekonomisk trygghet
            genom att sänka skatten för låg- och medelinkomsttagare. Då kan
            fler komma bort från den oro som finns över att pengarna inte
            ska räcka till månaden ut, samtidigt som vi snabbare får hjulen
            att snurra igen i ekonomin. Det är en frihetsreform och en rättvisefråga.
            Vi vet också att det är möjligt att sänka skatten på jobb och
            företag och samtidigt klara av att genomföra livsavgörande investeringar
            i vårt samhälle i form av satsningar på vården, äldreomsorgen
            och skolan. Det är någonting som vi kommer att göra i den budget
            som kommer att presenteras.
          </note>
          <note>
            För bara några dagar sedan presenterade Centerpartiet tillsammans
            med regeringen och Liberalerna 20 miljarder i tillskott till kommuner
            och regioner – en investering i de hårt arbetande människor som
            utgör välfärdens kärna, som sliter dag och natt och som dragit
            ett extra tungt lass under det senaste halvåret. Men vi behöver
            också investera i andra viktiga delar som lyfter vårt land och
            gör det starkare. Vi behöver investera i polisen och det övriga
            rättsväsendet och i deras kamp mot en brottslighet som tar sig
            alltmer hänsynslösa och brutala uttryck. Vi behöver investera
            i en levande och konkurrenskraftig landsbygd där allt fler får
            snabbare och stabilare bredband och där vi fortsätter att prioritera
            bättre vägar och järnvägar, som knyter ihop vårt land och gör
            det enklare att få vardagen att gå ihop. Vi behöver investera
            i våra svenska bönder genom att förenkla i de gröna näringarna
            och tydligt prioritera landsbygdsprogrammet.
          </note>
          <note>
            Men en politisk rörelse som vill tas på allvar i vår tid behöver
            också vara seriös med klimatpolitiken. Vi vill därför se en rad
            tydliga klimatsatsningar som tar oss framåt i den gröna omställningen.
            Vi vill investera i den svenska bioekonomin och i forskning och
            utveckling som gör oss världsledande på området. Vi vill bredda
            Industriklivet, så att fler företag får stöd i sitt arbete med
            att minska utsläppen. Vi vill ha ett nytt grönt avdrag som gör
            det billigare och enklare för privatpersoner att installera exempelvis
            solceller eller en laddstolpe till sin elbil. Vi vill fortsätta
            att utveckla tekniken för minusutsläpp – den plockar bort utsläppen
            och gör både Sverige och världen grönare.
          </note>
          <note>
            Samtidigt måste vi också bära med oss att pandemin långt ifrån
            är över, att det absolut viktigaste just nu är att hålla smittan
            nere, skydda våra svagaste och värna varje människas liv. Ett
            ansvarsfullt och handlingskraftigt ledarskap måste klara av det
            och samtidigt också ha en förmåga att rusta vårt land inför den
            tid som kommer genom att här och nu lägga grunden för en verklig
            rivstart av svensk ekonomi, stärka våra företagare, ge dem hoppet
            tillbaka, ge fler människor chansen till ett jobb, lyfta människor
            ur ekonomisk oro, öka deras frihet och investera klokt och effektivt
            i allt det som binder samman vårt land och i det som gör Sverige
            tryggare, grönare, klimatsmart och mer hållbart. För att ge Sverige
            den nystart och trygghet som krävs är det viktigt att visa tydligt
            ledarskap.
          </note>
          <note>
            (Applåder)
          </note>
          <note type="speaker">
            Anf. 5 JONAS SJÖSTEDT (V):
          </note>
          <note>
            Herr talman! Häromdagen kom nyheten att de nationella proven
            i skolan kanske inte kan genomföras. Det mesta verkar hemligstämplas
            i skolan. Skolor ses som vilka företag som helst. Grundläggande
            uppgifter blir affärshemligheter. Det här är direkt orsakat av
            att samma partier som värnar vinsterna för storföretagen, exempelvis
            skolbolag, inte vill att de ska omfattas av offentlighetsprincipen.
          </note>
          <note>
            I alla andra länder hade det här varit en bisarr och helt orimlig
            nyhet – man får inte göra obegränsade privata vinster på skolverksamhet.
            I Sverige ser vi inte bara hur privatiseringen av skolan leder
            till att pengarna läcker iväg – pengar som skulle ha gått till
            elever går till någonting annat. Vi ser också hur skolor lockar
            med glädjebetyg och hur skojare och religiösa extremister försöker
            dra nytta av systemet. Men framför allt ser vi hur den privatiserade
            marknadsskolan är motorn i segregeringen. Barn får inte längre
            samma chans i skolan.
          </note>
          <note>
            Sverige gick från att för 100 år sedan vara ett av de mest ojämlika
            samhällena till att bli ett av de mest jämlika. En nyckel var
            enhetsskolan och öppningen till högre utbildning för alla barn.
            Detta tillsammans med utjämnade inkomster, aktiv bostadspolitik
            och bra välfärd gav människor frihet och möjligheter.
          </note>
          <note>
            Med ökad skolsegregering, planer på marknadshyror, otrygga anställningar
            och gräddfiler med privata sjukvårdsförsäkringar bryts detta fina
            samhällskontrakt upp. Var och en får ordna sin egen välfärd. Själva
            grundtanken med att vi hjälper varandra när vi behöver varandra
            som bäst hotas. Vi går från medborgare till kunder.
          </note>
          <note>
            Att återupprätta detta kontrakt och återupprätta förtroendet
            för välfärden är vänsterns stora uppgift. Det kräver att vinstintresset
            ska bort ur välfärden. Det kräver en sammanhållen statlig skola
            som ger alla barn chansen.
          </note>
          <note>
            Vår andra stora uppgift är klimatet. Klimatfrågan kan tyckas
            vara komplicerad. Men på ett sätt är den enkel: Vi måste fasa
            ut de fossila bränslena. När industrin – SSAB i Luleå, Cementa
            i Slite – säger att man vill göra detta ska man få allt stöd i
            omställningen. Men när man inte vill måste politiken säga stopp.
            Fossilindustrin kommer inte att ändra sig av sig själv. Det är
            ett politiskt ansvar. Deras vinster ligger i att fortsätta förstöra
            vår planet. Så länge enorma summor går till fossilinvesteringar
            går vi åt fel håll.
          </note>
          <note>
            Det är det som striden om tillståndet för Preem i Lysekil handlar
            om. Det är den här mandatperiodens kolgruvor. Parisavtalet förpliktar
            länder att göra sitt. Om det ges tillstånd till utbyggnad i Lysekil
            kommer vi inte att klara av att göra vårt. När man inte gör sin
            egen läxa är det svårt att hävda att man är en global ledare.
            Det är det som det handlar om.
          </note>
          <note>
            Covidkrisen har visat på många både styrkor och svagheter i det
            svens ­ ka samhället. Två saker har visats med stor tydlighet.
            Det ena är att det inte är svårt att säga upp folk i Sverige.
            Det andra är att fackföreningarna alltid försöker att lösa det
            på bästa sätt för medarbetare och företag när krisen kommer.
          </note>
          <note>
            Systemet har visat sig fungera när det gäller arbetsmarknaden.
            Ändå vill januaripartierna slå sönder det. Ändå vill de mala den
            svenska anställningstryggheten till grus för miljoner löntagare.
            Det skulle göra att fackföreningarna inte kan försvara sina medlemmar.
            Det skulle kunna göra att man säger upp slitna människor som jobbat
            i årtionden på arbetsplatser där för att de är mindre lönsamma.
          </note>
          <note>
            Det skulle ge mer tysta, rädda, arbetsplatser. Men det ger inte
            fler jobb. Det vet vi av erfarenhet. Möjligen är det så att man
            kan göra sig av med den utslitne och ta in någon annan i stället.
            Men det var inte så det var tänkt att fungera på svensk arbetsmarknad.
            Nu förhandlar parterna. Jag hoppas att de lyckas. Gör de det så
            gör de det trots det hot som hänger över dem med den utredning
            som presenterades i juni.
          </note>
          <note>
            Vad är då det egentliga motivet till att man vill försvaga anställningstryggheten?
            Det handlar inte om jobben, för det ger inga jobb. Det handlar
            om att försvaga fackföreningsrörelsen. Det handlar om att ta bort
            argumenten för att vara med i facket när de inte kan försvara
            en när man behöver det som bäst.
          </note>
          <note>
            Vi vet vad som händer i samhällen där fackanslutningen minskar.
            Ojämlikheten ökar, och löneutvecklingen blir sämre. Vi kommer
            inte att ge oss om anställningstryggheten.
          </note>
          <note>
            (Applåder)
          </note>
          <note type="speaker">
            Anf. 6 EBBA BUSCH (KD):
          </note>
          <note>
            Herr talman! Hopp är det sista som lämnar människan. Det är hopp
            om rättvisa, om framtiden och om att ens barn ska få det bättre
            än vad man själv hade det. Det är många gånger vad som driver
            oss människor. Men hopp kan också släckas om rättvisa inte skipas,
            som när automateld tar livet av en tolv år gammal flicka eller
            när två unga pojkar kidnappas och torteras en hel natt.
          </note>
          <note>
            Ingen kan längre förneka att oskyldiga drabbas. Om Sverige inte
            ska bli ett land av rädda själar måste kampen mot brotten vara
            central i ledarskapet för landet. Man vänder sig till statsministern
            och förväntar sig ledarskap. Vad tänker regeringen göra?
          </note>
          <note>
            Nu säger statsministern att det som händer är ”oacceptabelt”,
            som han har sagt så många gånger förut. Det var vad han sa efter
            restaurangmorden 2015, när skjutningarna eskalerade 2017 och efter
            mordet på Karolin Hakim 2019. Men under hela denna period har
            Stefan Löfven varit den som styrt Sverige. Det är som att han
            inte förstår vad hans favoritord betyder. Det är när något är
            ”acceptabelt” som man låter det fortgå, men när något är ”oacceptabelt”
            gör man något åt det.
          </note>
          <note>
            Sanningen är den att den här regeringen inte har prioriterat
            kampen mot brottsligheten. Sedan 2014 har vi i den här kammaren
            samlat en majoritet för 78 förslag som skulle kunna vända trenden.
            Vi har uppmanat regering ­ en att ge rättsväsendet de verktyg
            som det behöver. Men ingenting har blivit verkligt. Inför nu Adrianalagarna
            ! Ni har tagit på er ansvaret att leda Sverige. Då kan ni inte
            ducka för den nya brottsligheten.
          </note>
          <note>
            Vad beror regeringens passivitet på? Är det ovilja, oförmåga
            eller okunskap? Överallt undrar människor: Varför tar de inte
            krafttag? Jag tror inte att det är av illvilja. Stefan Löfven
            vill självfallet inget ont. Men ledar ­ skapet brister. Januaripartierna
            är splittrade, rådvilla och sönderförhand ­ lade.
          </note>
          <note>
            De är låsta av stridigheterna mellan S och MP, av januariöverenskommelsens
            73 punkter och av de egna falangbråken. Vad är mer talande än
            att det bara var två av fyra partiledare som var på plats och
            att två saknades när januaripartierna häromdagen skulle presentera
            nya anslag till kommunerna? Bara en ny regering kan ge Sverige
            ett nytt ledarskap.
          </note>
          <note>
            Det är inom många områden som vi behöver ett nytt ledarskap.
            Före sommaren lyfte jag med varje enskild partiledare fram situationen
            för personalen i vården och att de nu behöver avlastning och semester.
            Svaret var ljummet.
          </note>
          <note>
            När pandemin inte eskalerade över sommaren trodde många att faran
            var över. Men redan före pandemin var vårdköerna rekordlånga.
            Nu har vi 153 000 patienter som väntat olagligt länge på att få
            den vård de behöver. Kvinnor med konstaterad bröstcancer får höra
            att de måste vänta. Samtidigt säger personal upp sig av utmattning.
            Varför agerar inte regeringen? Var finns ledarskapet?
          </note>
          <note>
            Var finns ledarskapet när svensk arbetslöshet skjuter i taket?
            Ni minns alla Löfvens löfte. Inför hans första val lovade han
            Europas lägsta arbetslöshet. Men i dag konkurrerar Sverige i stället
            med länder som Spanien och Grekland om pallplats i kampen om EU:s
            högsta arbetslöshet. Vad hände med löftet? Vad hände med ledarskapet?
          </note>
          <note>
            Vad är då vår uppgift, vi som riksdagsledamöter? Det är att lösa
            de stora problemen. Vad är det värt att diskutera nya RUT-avdrag
            när den nya brottsligheten hotar tryggheten? Vad är det värt att
            diskutera marginella förändringar av arbetsrätten när vårdköerna
            är all-time-high? Vad är det värt att diskutera små förändringar
            av nyproduktionshyror när Sverige nu faller mot botten i arbetslöshetsligan?
          </note>
          <note>
            Riksdagsledamöter! Vad väntar ni på? Vad är er ursäkt för att
            inte avsätta den här regeringen och att inte införa Adrianalagarna?
            Vad är det ni gör värt om människor inte är trygga och inte kan
            lita på Sverige? Vad väntar ni på?
          </note>
          <note>
            (Applåder)
          </note>
          <note type="speaker">
            Anf. 7 JOHAN PEHRSON (L):
          </note>
          <note>
            Herr talman! Gäng- och klanbrottsligheten dödar våra döttrar,
            krossar livschanser för våra söner och hotar att på allvar underminera
            den svenska rättsstaten. Ska denna brottslighet knäckas måste
            insatser till på bred front inom minst tre stora politiska områden.
            Det handlar om migration, integra ­ tion och den svenska rättspolitiken.
          </note>
          <note>
            Liberalerna medverkade i sexpartiöverenskommelsen om en stram
            migrationspolitik för fem år sedan. Nu behövs en ny långsiktig
            lagstiftning med samma inriktning. Därför är det bedrövligt att
            vi inte lyckades nå en överenskommelse om en ny migrationspolitik
            i somras. Det är ett politikområde som i årtionden skapat misstro
            och djup politisk splittring i Sverige.
          </note>
          <note>
            Det är orimligt att Miljöpartiet får lägga ett veto mot en realistisk
            migrationspolitik, och för att en uppgörelse ska bli långsiktig
            måste såväl Socialdemokraterna som Moderaterna ingå.
          </note>
          <note>
            Människor minns Alliansen s uppgörelse med Miljöpartiet. Alla
            minns hur Stefan Löfven byggde vidare på detta när han inte skulle
            bygga några murar. Vi minns Moderaternas tidigare uppmaning om
            att öppna våra hjärtan.
          </note>
          <note>
            Ska Sverige bli trovärdigt efter alla politiska lappkast måste
            vi samlas kring en långsiktig och rättssäker politik. Jag upprepar
            därför Nyamko Sa ­ bunis uppmaning från i somras: Låt oss gå tillbaka
            till förhandlingsbordet.
          </note>
          <note>
            Liberalerna är självklart beredda att utifrån nu givna positioner
            medverka i en kompromiss tillsammans med Moderaterna och Socialdemokraterna,
            och kanske fler partier kan delta. Det vore konstigt om just denna
            fråga utlöste en större regeringskris då det finns en sådan tydlig
            majoritet i denna kammare för en stramare linje.
          </note>
          <note>
            Herr talman! Jag var med och la de fram dåvarande Folkpartiets
            integrationsprogram år 2002. Vi redovisade insatser mot hedersförtryck,
            språkkrav för medborgarskap, insatser för kunskapsskola och större
            möjligheter att jobba i stället för att leva på bidrag. Delar
            av detta blir nu verklighet. Fler ska kunna dömas och utvisas
            för hedersrelaterade brott. Språkkrav införs, och ett förstatligande
            av skolan förbereds.
          </note>
          <note>
            Men Sverige måste fortsätta att utveckla integrationspolitiken.
            Det är därför vi moderniserar arbetsrätten. Det är i jobb vi ger
            människor verklig egenmakt. Vi gör detta för att fler ska kunna
            anställas och kompetensutvecklas och för att människor som utbildar
            sig, byter jobb eller väljer att pröva på att vara egna företagare
            en tid inte konsekvent ska ges en sämre trygghet som anställda.
          </note>
          <note>
            Integrationen kräver framgång i skolan för fler. Här har vi liberala
            förslag för kunskapsskola och språkförskola, för läsning för alla
            och för en bättre arbetsro för Sveriges lärare. Våra utsatta områden
            måste få se ett förortslyft av Marshallplanskaraktär. Det handlar
            om allt från boende till andra socialpolitiska insatser på bredden,
            och det i många år framåt.
          </note>
          <note>
            Herr talman! Liberalerna prioriterar satsningar på rättsväsendet
            i varje budgetförhandling i alla regeringar vi ingår i eller,
            så som nu, regeringar vi samarbetar med. Tyvärr har vi inte alltid
            kommit ända fram. Men inför mördande, skjutningar, vägspärrar,
            sprängningar, mordbränder, kidnappningar och rån – inför allt
            detta är kapitulation inget alternativ.
          </note>
          <note>
            Polisens satsning på Rimfrost måste ersättas av en satsning på
            en permafrost. Den som mördar, skändar eller rånar ska inte mötas
            av något annat än det samlade samhällets motstånd. Vi måste stärka
            rättsstaten i ett snabbare tempo. Det måste till minst 5 000 poliser
            fler än dem vi har i dag. Det måste i slutändan finnas tillräckligt
            med häkten och fängelser. Och jag har sagt det förr: Det är dags
            för regeringen att dra igång cementblandarna för att bygga fler
            fängelser, och i dag kanske man ska tillägga att det ska ske i
            Sverige.
          </note>
          <note>
            Vi måste se till att vi avbryter ungas kriminella karriärer tidigt
            samtidigt som vi repressivt och för lång tid behöver låsa in och
            rehabilitera grovt kriminella som har valt brott som livsstil.
          </note>
          <note>
            Tryggheten måste få kosta. Rättsstaten är en liberal kärnfunktion
            och grunden för samhällskontraktet enligt vår grundlag. Rättsstaten
            är avgö ­ r ­ ande för möjligheternas Sverige, för våra döttrar,
            för våra söner och för alla människor i Sverige.
          </note>
          <note>
            Herr talman! Rättsstaten måste återupprättas. Det är grunden
            för friheten i Sverige.
          </note>
          <note>
            (Applåder)
          </note>
          <note type="speaker">
            Anf. 8 Miljö- och klimatminister ISABELLA LÖVIN (MP):
          </note>
          <note>
            Herr talman! Det är nu två år till nästa riksdagsval. Jag tänker
            mycket på det, och jag tror att det är många i den här kammaren
            som tänker mycket på det. Det är inget konstigt med det; sådana
            är demokratins regler.
          </note>
          <note>
            Samtidigt önskar jag att vi kunde tänka mer på morgondagens värld
            än på morgondagens valrörelse. Vi lever just nu i tre pågående
            globala kriser. Det är coronakrisen och klimatkrisen – och så
            har vi demokratikrisen, det vill säga det faktum att yttrandefrihet
            kringskärs, liksom domstolars självständighet, och att oppositionella
            mördas i länder nära oss. Trollfabriker och makthungriga populister
            pumpar ständigt ut budskapen att demokratier som Sverige håller
            på att kollapsa, att vanliga politiker är dåliga, att folket ska
            drain the swamp och att de som i stället kliver fram med triumferande
            leenden är så kallade starka ledare.
          </note>
          <note>
            Demokratin har sina svagheter. Det kan bli otydliga kompromisser.
            Det kan ta tid att få alla med på båten. Det kan verka obegripligt
            för den med kunskaper varför ingenting händer när alla vet vad
            som ska göras. Men jag är rädd att människor i dag som har privilegiet
            att leva i en demokrati inte har tänkt igenom vad som är alternativet.
            Om vi tittar i historieböckerna ser vi sida upp och sida ned med
            namnen på så kallade starka ledare som har lett oss till världskrig,
            till folkmord och till att hela länder kollapsar när diktatorn
            väl kastas av tronen.
          </note>
          <note>
            Demokratin har skönhetsfläckar. Men som Winston Churchill sa:
            Det är den sämsta styrelseform som har prövats, bortsett från
            alla andra styrelseformer som har prövats genom tiderna.
          </note>
          <note>
            Herr talman! Vid den här tiden för två år sedan hade det gått
            några veckor sedan Greta Thunberg satte sig utanför Riksdagshuset.
            Hennes skolstrejk för klimatet har nu lett till att miljoner barn
            och ungdomar över hela världen har slutit upp för att kräva sin
            rätt – rätten till en framtid utan dödsbringande orkaner, värmeböljor,
            havsnivåhöjning, torka och skyfall. Barnen kräver långsiktighet
            och agerande nu .
          </note>
          <note>
            Sedan IPCC:s första rapport kom 1990 har världen släppt ut mer
            koldioxid än vi totalt sett hade gjort före 1990. Om coronakrisen
            kom överraskande kan ingen säga att klimatkrisen gjorde det. Men
            makten har ständigt haft andra prioriteringar; det har alltid
            kommit en valrörelse emellan. Jag skäms å alla vuxnas vägnar inför
            våra barn.
          </note>
          <note>
            När vi nu återstartar Sverige och världen efter coronakrisen
            måste vi lyfta blicken. Vi ska ha bättre vård och omsorg, vi ska
            ha ett tryggare och mänskligare samhälle, vi ska bekämpa kriminaliteten
            och vi måste snabbt bygga oss ut ur vårt fossilberoende.
          </note>
          <note>
            Men vi behöver också fokusera på den tredje krisen: demokratikrisen.
            Vi behöver öppna för en debatt om vilket ansvar och vilka möjligheter
            vi alla har som medborgare, för jag är orolig över att den generation
            som nu växer upp förlorar hoppet om oss vuxna och om politiken
            som verktyg för förändring. I längden är det ett hot mot demokratin.
            Unga ska känna att politiken inte är problemet, utan lösningen.
          </note>
          <note>
            Jag är övertygad om att ungas tilltro till det politiska systemet
            skulle öka om de fick delta i det. Miljöpartiet vill se en sänkning
            av rösträttsåldern till 16 år. Det skulle innebära att förstagångsväljarna
            i snitt är 18 år på valdagen och inte som i dag, 20 år. Att inkluderas
            i demokratin genom att få rösta och kandidera i val skulle också
            öka chanserna att unga väljer partipolitiken som kanal för sitt
            engagemang i stället för att som i dag välja bort den.
          </note>
          <note>
            Är då en 16-åring mogen att sätta sig in i politiken? Ja, det
            är mycket som talar för att det är just våra ungdomar som har
            förmågan att tänka långsiktigt. När Storbritannien röstade om
            brexit var det de äldre som med knapp majoritet bestämde över
            den framtid som tillhör de yngre. Fridays for F uture-rörelsen
            har visat med all önskvärd tydlighet att barn kan ta vuxenansvar
            när vuxna inte kan det.
          </note>
          <note>
            Herr talman! Världen behöver framtidstro i dag. Lika viktigt
            som att vi sätter kurs mot ett bättre samhälle är det att vi gör
            det tillsammans och med en känsla av gemensamt ansvar och gemensam
            möjlighet.
          </note>
          <note>
            (Applåder)
          </note>
          <note type="speaker">
            Anf. 9 Statsminister STEFAN LÖFVEN (S):
          </note>
          <note>
            Herr talman! Coronakrisen har varit en brutal påminnelse om att
            ensam inte är stark och att människor är beroende av varandra.
            Jag skulle vilja påstå att det vi har sett under de här månaderna
            är en fantastisk uppvisning i solidaritet. Vi vill göra gott.
            Vi vill ha en uppgift och ett sammanhang. Vi vill finnas där för
            varandra.
          </note>
          <note>
            Men coronakrisen har också visat att vårt land behöver fortsätta
            att rusta upp välfärden och bekämpa ojämlikheten. Samhället ska
            vara starkt så att individer slipper vara svaga. Nu har vi en
            historisk möjlighet att göra de saker som både får hjulen att
            rulla och löser de samhällsproblem som har satts i obarmhärtig
            blixtbelysning. Det kommer att kräva hårda prioriteringar.
          </note>
          <note>
            Jag tror inte att det är genom nedskärningar i välfärden och
            trygghetssystemen som vi får igång ekonomin; jag tror inte på
            högerpolitik. Jag tror inte att det är genom mindre i plånboken
            och försämrad inkomsttrygghet vi får fler i arbete. Jag tror på
            att skapa nya jobb. Jag tror på att ge människor möjligheter att
            ta de nya jobben. Jag tror på att rusta upp och bygga nya vägar,
            järnvägar och bostäder. Jag tror på utbildning. Jag tror på att
            stärka välfärden, och jag tror att vi kan ha världens bästa äldreomsorg.
            Jag tror på att öka takten i klimatomställningen för att stärka
            Sveriges uthållighet, men också vår konkurrenskraft, och skapa
            nya gröna jobb. Jag tror på att upprätta trygghet på gator och
            torg genom fler poliser och förebyggande insatser. Det som under
            lång tid har fått slå rot kommer att ta tid att utrota, men vi
            ska göra det. Vi ska rycka upp det med rötterna. Jag tror på solidaritet.
            Jag tror på att Sverige ska jobba sig ur krisen.
          </note>
          <note>
            (Applåder)
          </note>
          <note type="speaker">
            Anf. 10 ULF KRISTERSSON (M) replik:
          </note>
          <note>
            Herr talman! År 2017 genomförde Danmark ett stort gängpaket för
            att bekämpa den grova organiserade kriminaliteten. Det gjordes
            under ledning av min partiledarkollega, som då var Danmarks justitieminister,
            Søren Pape Poulsen. I bred enighet genomfördes nödvändiga danska
            reformer.
          </note>
          <note>
            I morgon kommer Søren Pape hit, på min inbjudan. På ett seminarium
            kommer han att i detalj beskriva vad Danmark har gjort. Och i
            morgon klockan halv tolv äter Ebba Busch och jag lunch med Søren
            Pape här i riksdagen. Om Stefan Löfven är både nyfiken och hungrig
            sätter jag fram en extra stol och en extra portion, för det Danmark
            kunde göra kan också Sverige göra. Välkommen!
          </note>
          <note>
            (Applåder)
          </note>
          <note type="speaker">
            Anf. 11 Statsminister STEFAN LÖFVEN (S) replik:
          </note>
          <note>
            Herr talman! Nu är Moderaterna inte direkt bra på att göra breda
            överenskommelser. Jag har ett flertal exempel där Moderaterna
            har dragit sig ur överenskommelser eller inte velat vara med i
            överenskommelser.
          </note>
          <note>
            Jag ska tänka över erbjudandet. Om det är pannkaka och ärtsoppa
            är jag lättflörtad, men det har vi också i Regeringskansliet.
          </note>
          <note>
            Vi ska knäcka gängkriminaliteten. Vi måste göra det, men vi måste
            göra det tillsammans. Det krävs hårt här och nu, och därför är
            det enligt min uppfattning bra att vi nu har fördubblat polisutbildningen.
            Det är rätt riktning. Det måste vara bra att vi har 50 straff
            som nu är hårdare. Det måste vara rätt att vi har 20 nya brottsrubriceringar.
            Det måste vara rätt att vi har avhopparprogram för dem som vill
            det.
          </note>
          <note>
            Allt detta hör till den hårda sidan. Men det måste också vara
            rätt att jobba på den förebyggande sidan. Det polisen säger åt
            oss nu är: Vi klarar inte detta själva. Vi måste ha ett helt samhälle.
            Det tycker jag att vi ska fundera vidare på.
          </note>
          <note type="speaker">
            Anf. 12 ULF KRISTERSSON (M) replik:
          </note>
          <note>
            Herr talman! Själva maträtten kan vi diskutera. Anmäl gärna allergier
            och andra önskemål till min assistent.
          </note>
          <note>
            Men allvarligt talat: Varför blev det ingen överenskommelse med
            er förra året? Jo, därför att ni inte ville göra de saker vi begärde.
            Ni ville inte göra i Sverige det era egna partivänner varit beredda
            att göra i Danmark. Ni sa nej till dubbla straff för gängkriminella,
            nej till visitationszoner, nej till anonyma vittnen, nej till
            alla de riktigt svåra saker som Danmark har gjort och som många
            nu efterlyser.
          </note>
          <note>
            Polischefen sa: Titta på Danmark! Titta också på Tyskland! Titta
            på Baltimore! På 80-talet tittade många på varför New York City
            lyckades vända en förfärlig utveckling. Det går att göra. Det
            är svårt, jag medger det, men det går – om man vill, om man bestämmer
            sig, om man är beredd att fatta de nödvändiga besluten. Det var
            inte ni, och därför blev det ingen överenskommelse.
          </note>
          <note type="speaker">
            Anf. 13 Statsminister STEFAN LÖFVEN (S) replik:
          </note>
          <note>
            Herr talman! När det till att börja med gäller överenskommelser
            är det inte bara denna som Moderaterna inte har orkat med. Ni
            klev ur energi - överenskommelsen, som skulle vara långsiktig,
            efter två tre år. Det är inte speciellt långsiktigt. Ni orkade
            inte med en överenskommelse i migra - tionspolitiken. Ni orkade
            inte med en överenskommelse om försvaret. Prata alltså gärna om
            överenskommelser, men då måste man ge och ta. Det är enkelt att
            säga: Vi har den rätta politiken; bara ni gör som vi säger blir
            det här bra. Det kan alla säga i den här salen. Det är det enklaste.
            Det är svårare att sätta sig ned och göra upp, att säga: Det finns
            faktiskt någonting även hos er som vi kan tänka oss att göra.
          </note>
          <note>
            Vi tittar på Danmark. Vi har inga problem med det. I Danmark
            finns det en del saker som är bättre, men vi har också en del,
            till exempel på livstidsområdet, som är starkare och tuffare än
            i Danmark. Vi tittar gärna på Danmark, men vi måste titta bredare.
          </note>
          <note>
            Det viktiga här och nu är att Moderaterna har en blind fläck,
            och det är på den andra sidan: Hur förhindrar vi att ungdomar
            kommer in i kriminalitet? Det ska vi ägna lika mycket tid åt.
          </note>
          <note>
            (Applåder)
          </note>
          <note type="speaker">
            Anf. 14 JIMMIE ÅKESSON (SD) replik:
          </note>
          <note>
            Herr talman! Så sent som i måndags, i samband med Stefan Löfvens
            och Annie Lööfs presskonferens, kunde vi notera att Stefan Löfven
            inte ser någon koppling mellan grovt kriminella utländska nätverk
            i Sverige och Sveriges migrationspolitik. I princip hela övriga
            världen, herr talman, gör en annan analys.
          </note>
          <note>
            Min ganska enkla fråga till statsministern är följande: Varför
            har Sveriges statsminister Stefan Löfven så förfärligt svårt att
            tillstå sambandet mellan stor invandring och växande kriminalitet?
          </note>
          <note type="speaker">
            Anf. 15 Statsminister STEFAN LÖFVEN (S) replik:
          </note>
          <note>
            Herr talman! Jag svarade så sent som i går på en journalists
            fråga om precis detta. Med en stor migration där vi inte klarar
            av integrationen följer också större risk för den typ av problem
            som vi ser. Det är glasklart. Vad jag vill undvika, och här ska
            vi vara oerhört noga, är att automatiskt koppla brottslighet till
            hudfärg, religion eller något annat. Den rågången måste vi stenhårt
            hålla.
          </note>
          <note>
            Det är därför vi nu behöver satsa mer på människors möjlighet
            att ta sig in i samhället. Därför blir det obegripligt att Sverigedemokraterna
            alltid röstar på högerbudgetar där det blir mindre utbildningsmöjligheter
            för människor som ska ta sig in på arbetsmarknaden. Så hjälper
            man inte människor vidare.
          </note>
          <note>
            Det är klart att integrationen är A och O. Det är därför januaripartierna
            nu tar tag i integrationen så att vi kan se till att människor
            kommer in i samhället.
          </note>
          <note type="speaker">
            Anf. 16 JIMMIE ÅKESSON (SD) replik:
          </note>
          <note>
            Herr talman! En studie från Lunds universitet förtäljer följande:
            79 procent i kriminella nätverk har utländsk bakgrund. 85 procent
            i gatugäng har utländsk bakgrund.
          </note>
          <note>
            Jag känner inte till någon, herr talman, åtminstone inte i den
            här församlingen, som kopplar ihop hudfärg med kriminalitet, eller
            för den delen religion med gängbrottslighet. Det har inte med
            varandra att göra över huvud taget. Jag känner inte till att det
            finns en sådan argumentation. Där - emot finns det en uppenbar
            koppling mellan ansvarslös migrationspolitik, misslyckad integration
            och ökande brottslighet i invandrartäta delar av vårt land.
          </note>
          <note>
            Jag har inte hört statsministern göra den kopplingen och säga
            att han har ett eget ansvar för detta, med sitt Europa som inte
            bygger murar och så vidare. I stället fick vi detta. Jag vill
            höra Stefan Löfven ta ansvar och säga: Jag hade fel.
          </note>
          <note>
            (Applåder)
          </note>
          <note type="speaker">
            Anf. 17 Statsminister STEFAN LÖFVEN (S) replik:
          </note>
          <note>
            Herr talman! Jag får påminna Jimmie Åkesson om att det var den
            regering som jag leder som lade om migrationspolitiken. De förutvarande
            migrationsreglerna infördes 2009, tror jag, eller beslutades i
            alla fall då. Vi lade om dem. Vi ska inte tillbaka till den situation
            vi hade 2015. Nu arbetar vi på en ny lagstiftning som ersätter
            den tillfälliga. Det är det första jag vill ha sagt.
          </note>
          <note>
            Det andra är att integration är A och O. Det är ingen tvekan
            om det. Men i den förra partiledardebatten här i Sveriges riksdag,
            tror jag, frågade jag Jimmie Åkesson om han kunde se att det faktiskt
            finns människor från andra länder som gör bra insatser i vår välfärd.
            Ja, svarade Jimmie Åkesson. Okej, låt oss då slå fast det.
          </note>
          <note>
            Naturligtvis finns det också sådana bland dem som kommer till
            vårt land som begår brott, och de ska i fängelse – eller vilket
            straff de nu ska ha – precis som alla andra. Man kommer inte undan
            med att ha någon annan bakgrund. Alla som begår brott i Sverige
            ska sona dem och avtjäna sina straff – alla!
          </note>
          <note type="speaker">
            Anf. 18 ANNIE LÖÖF (C) replik:
          </note>
          <note>
            Herr talman! Uppbrutna hänglås på verkstadsdörren. Verktyg och
            maskiner som saknas. Diesel som slangats under natten från maskinhallen.
            En drogpåverkad man som härjar runt på Klimpfjällsgården. Stöld
            i mataffären. Hem som plundrats på värdesaker.
          </note>
          <note>
            Runt om på vår svenska landsbygd sker stölder för miljardbelopp
            varje år. Stöldligor slår till snabbt och försvinner spårlöst.
            Enstaka inbrott river upp sår och ilska.
          </note>
          <note>
            Stora geografiska ytor, inte minst i Norrlands inland, och få
            poliser gör att det är svårt att agera med verklig kraft mot brottsligheten.
            Polisen skickar ingen bil, för det ligger för långt bort. Så kan
            det inte fortsätta. Samhällskontraktet måste gälla alla, oavsett
            om man bor i storstädernas förorter eller på den svenska gles-
            och landsbygden.
          </note>
          <note>
            När ska regeringen agera mot systematiska stölder och den otrygghet
            som många upplever på landsbygden? När kommer statsministern att
            se till att tryggheten omfattar alla?
          </note>
          <note type="speaker">
            Anf. 19 Statsminister STEFAN LÖFVEN (S) replik:
          </note>
          <note>
            Herr talman! Ja, det som Annie Lööf beskriver är ett känt och
            stort problem, och det är därför vi har tagit tag i det. Det är
            därför vi har fler poliser ute nu. Vi har aldrig haft fler poliser
            än vi har nu. De anställs inte bara i storstäderna utan också
            runt om i vårt land. Och det är därför straffsatserna har höjts,
            som jag har berättat.
          </note>
          <note>
            Det är också därför myndigheterna samverkar på ett annat sätt
            nu. Polismyndigheten ska tillsammans med andra myndigheter, till
            exempel Kustbevakningen, se till att det blir svårare att föra
            ut stöldgods från vårt land. Därför kan vi också i delar av vårt
            land se en förbättring – en minskning av stölderna och inbrotten.
          </note>
          <note>
            Vi kommer att behöva fortsätta göra mer, för människor ska känna
            sig trygga oavsett var de bor. Men polisen har, tillsammans med
            andra myndigheter i samverkan, stora möjligheter att göra mer
            och ska göra mer. Behöver polisen mer resurser är vi beredda att
            sätta in sådana. Inbrotten ska upphöra.
          </note>
          <note type="speaker">
            Anf. 20 ANNIE LÖÖF (C) replik:
          </note>
          <note>
            Herr talman! Jag tvivlar inte på statsministerns ambition att
            stärka tryggheten i hela landet. Men vi ser hur det ser ut, och
            jag hör nödrop från både företagare och enskilda människor om
            just de problem som jag tar upp. Det räcker inte.
          </note>
          <note>
            Det är ett underbetyg att en polisbil kan komma tio timmar efter
            en våldtäkt, en misshandel eller ett inbrott. Alltför stora delar
            av vårt land har i dag på tok för långt till närmaste polisstation.
          </note>
          <note>
            Ökade resurser till polis och rättsväsen är helt nödvändigt och
            något som vi självklart står bakom. Men jag tror också att vi
            behöver ha en plan för hela landets bästa i vårt ledarskap. I
            dag lämnas många landsändar åt sitt öde. Hur ser den konkreta
            planen ut, inte bara för att få fler poliser utan för att öka
            polisnärvaron i gles- och landsbygd så att man kan känna sig trygg,
            oavsett var man bor?
          </note>
          <note type="speaker">
            Anf. 21 Statsminister STEFAN LÖFVEN (S) replik:
          </note>
          <note>
            Herr talman! Det var bra att det kom förslag där på slutet, för
            det är så vi måste jobba. Vilka förslag har vi då? Vi tror att
            fler poliser är en viktig del av lösningen. Det är därför vi har
            fördubblat polisutbildningen och har fler poliser än någonsin.
          </note>
          <note>
            Men jag tror också att det är Polismyndigheten som bäst kan svara
            på hur fördelningen ska göras. De behöver poliser, men de behöver
            också utredare för att kunna utreda brott. Och var ska poliserna
            vara? Det tror jag faktiskt inte att vare sig Annie Lööf eller
            jag ska bestämma. Det var själva poängen med att bilda en myndighet
            – att Polismyndigheten skulle få styra resurserna.
          </note>
          <note>
            Syftet med tillskottet, både vad gäller pengar och antal poliser,
            var att vi ska ha fler poliser nära. Så den ständiga frågan till
            Polismyndigheten är naturligtvis: Hur ser vi till att vi har fler
            poliser nära, oavsett om det är i Stockholms förorter, i södra
            Sverige eller i Norrlands inland, där jag själv är uppväxt?
          </note>
          <note type="speaker">
            Anf. 22 JONAS SJÖSTEDT (V) replik:
          </note>
          <note>
            Herr talman och statsminister Löfven! Strax före sommaren blev
            LAS-utredningen om anställningstryggheten klar. Kommunals ordförande
            Tobias Baudin kallade den en katastrofutredning. Byggnads ordförande
            Johan Lindholm talade om en extremt kraftig slagsida i arbetsgivarens
            favör så att utredningen lika gärna kunde ha varit ett beställningsjobb
            från Svenskt Näringsliv. Marie Nilsson från IF Metall talade om
            att förslagen skulle innebära en kraftigt försämrad trygghet för
            hennes medlemmar och att utredningen hör hemma i ett arkiv, inte
            i politiken.
          </note>
          <note>
            I samband med att utredningen lades fram markerade både arbetsmarknadsministern
            och statsministern att förslagen var obalanserade och inte godtagbara;
            det var inte detta man hade förväntat sig.
          </note>
          <note>
            Kan statsministern här tydligt säga att regeringen aldrig kommer
            att lägga fram ett lagförslag som ser ut som LAS-utredningen,
            om parterna inte kommer överens?
          </note>
          <note type="speaker">
            Anf. 23 Statsminister STEFAN LÖFVEN (S) replik:
          </note>
          <note>
            Herr talman! Låt oss först zooma ut lite. Dagens lag om anställningsskydd
            är inte perfekt – det anser inte ens de fackliga organisationerna.
            Många vill ha en ändring, för lagen om anställningsskydd fungerar
            inte så som det var tänkt på dagens arbetsmarknad. Inte minst
            kvinnodominerade sektorer vill ha en ändring. Inte minst Hotell-
            och Restaurangfacket och Handels har drivit på LO för att få till
            en förhandling därför att man vill förändra lagen om anställningsskydd.
            Den är inte tillräckligt bra. Vi ska alltså inte se det som att
            det gäller att behålla allt precis som det varit.
          </note>
          <note>
            Det vi såg framför oss – och det var därför vi skrev in detta
            i januariavtalet – var att man, om man ska förändra lagar, ska
            behålla parternas balans. Detta är oerhört viktigt, för det är
            denna balans mellan parterna som tar Sverige framåt och gör att
            vi faktiskt ligger i absolut framkant i världen när det gäller
            att ställa om hela arbetsmarknaden. Den ska alltså vara kvar.
            Nu låter vi parterna förhandla, och så tar vi detta därefter.
          </note>
          <note type="speaker">
            Anf. 24 JONAS SJÖSTEDT (V) replik:
          </note>
          <note>
            Herr talman! Jag beklagar att Stefan Löfven inte kan svara på
            denna mycket grundläggande fråga. I juni verkade det klart: Det
            här var ensidigt – det var inte acceptabelt. I dag kan statsministern
            inte utesluta att man lägger fram ett lagförslag som det helt
            extrema förslag som utredningen tog fram.
          </note>
          <note>
            Jag håller med om att LAS inte är perfekt. Låt parterna förhandla
            i fred, utan hot. Anställningstryggheten behöver förbättras i
            Sverige, inte rivas ned.
          </note>
          <note>
            Men jag skulle gärna vilja återkomma till min fråga. Kan statsministern
            lova att den här regeringen inte kommer att lägga fram lagförslag
            som ser ut som utredningens förslag, som skulle ha så allvarliga
            negativa effekter på miljoner löntagares anställningstrygghet
            i Sverige?
          </note>
          <note type="speaker">
            Anf. 25 Statsminister STEFAN LÖFVEN (S) replik:
          </note>
          <note>
            Herr talman! Jag ska tydliggöra detta. Det jag sa på försommaren
            gäller fortfarande. Vi ska ha balans mellan parterna.
          </note>
          <note>
            Men det Jonas Sjöstedt också ska fundera på, tycker jag, är sina
            samarbeten med högern, som verkligen vill förändra lagen om anställningsskydd,
            som vill återinföra lex Laval som tar bort fackföreningarnas rätt
            att ta strid för sina kollektivavtal, som vill förhindra och försämra
            konfliktmöjligheterna och konfliktreglerna ytterligare och som
            har en rad andra förslag. Dem sitter Jonas Sjöstedt med jämna
            mellanrum ned med och funderar på hur man kan jäklas med regeringen.
            Tänk på det, Jonas Sjöstedt, nästa gång du sitter ned med dem!
          </note>
          <note>
            (Applåder)
          </note>
          <note type="speaker">
            Anf. 26 EBBA BUSCH (KD) replik:
          </note>
          <note>
            Herr talman! Förra helgen berättade Mats Löfving, chef för polisens
            nationella operativa avdelning, att det i Sverige existerar ett
            fyrtiotal krimi ­ nella, familjebaserade nätverk, så kallade klaner.
            Enligt Löfving har flera av dessa klaner sökt sig till Sverige
            specifikt för att begå brott – för att etablera maffiaverksamhet.
            I dessa klaner är individen lågt värderad. Enskilda familjemedlemmar
            får agera bondeoffer, och man arrangerar äktenskap för att stärka
            släktband. Enligt Löfving är de inte intresserade av att integreras
            i Sverige.
          </note>
          <note>
            Min fråga till statsministern i dag är hur han anser att man
            på bästa sätt kan arbeta förebyggande för att motverka att utländsk
            klanmaffia väljer att etablera sig just i Sverige.
          </note>
          <note type="speaker">
            Anf. 27 Statsminister STEFAN LÖFVEN (S) replik:
          </note>
          <note>
            Herr talman! Ett uppenbart verktyg är naturligtvis det internationella
            samarbetet – att svensk polis tillsammans med Europol och andra
            har koll på vilka som rör sig i till exempel Europa. Det är det
            omedelbara.
          </note>
          <note>
            Det finns uppenbart vad man kan kalla för klaner eller familjer,
            eller om man har någon annan etikett på detta. En del kom hit
            på 80-talet. De har dessvärre i generationer utvecklat denna kriminalitet.
          </note>
          <note>
            Men det finns också andra människor som har kommit till Sverige,
            som vill göra rätt och ha möjlighet att komma in. När jag var
            i Uppsala träffade jag en liten tjej som kom fram till mig och
            sa: Kan du ordna en större lägenhet? Jag behöver få sitta ned
            och läsa och plugga. Det var hennes önskemål.
          </note>
          <note>
            Detta handlar om att agera hårt mot brotten, oavsett vem som
            begår dem – klaner eller familjer eller någon annan. Men det måste
            också handla om att arbeta förebyggande så att vi hjälper dessa
            barn och ungdomar in i samhället så de kan förverkliga sina drömmar
            i stället för att bli kriminella.
          </note>
          <note type="speaker">
            Anf. 28 EBBA BUSCH (KD) replik :
          </note>
          <note>
            Herr talman! Jag håller med s tatsministern om att det internationella
            samarbetet är otroligt viktigt och avgörande. Men sedan blir det
            lite märkligt. En del av de kriminella nätverken och klanerna
            har visst varit här länge, men många har sökt sig just till Sverige
            för att de upplever att det finns en låt-gå-mentalitet här. Här
            kan man bete sig så. Man kan välja att kontrollera ett bostadsområde
            utan att det får allvarliga konsekvenser. Större bostäder för
            dessa klaner och dessa familjer kommer bara att underlätta deras
            kriminella verksamhet.
          </note>
          <note>
            Jag talar gärna om förebyggande insatser, men det jag hade önskat
            att statsministern skulle ta upp är rättvisa – att rättvisa skipas
            och att kriminella ska sitta bakom lås och bom. Varför är ni inte
            beredda att införa Adrianalagarna, så att vi får fler verktyg
            i kampen mot kriminella och för att förhindra att unga får kriminalitet
            som arv?
          </note>
          <note type="speaker">
            Anf. 29 Statsminister STEFAN LÖFVEN (S) replik:
          </note>
          <note>
            Herr talman! Vi är helt ö verens om behovet av att vara hårda
            mot brottslingar, brottslighet, den organiserade brottsligheten
            och gängkriminaliteten. Där råder ingen skillnad.
          </note>
          <note>
            Men om vi har fler poliser än någonsin i Sverige är det väl ändå
            en utveckling som går i rätt riktning? Vi vill väl ha fler poliser?
            Om vi har 50 straffskärpningar går det väl också i rätt riktning,
            för det är ju vad vi vill ha? Och 20 nya brottsrubriceringar är
            också vad vi ville ha. Där är vi överens.
          </note>
          <note>
            Vi har fullt i fängelserna. Många av de gängkriminella och ledarna
            sitter i fängelse. Problemet är att det kommer lika många som
            vill bli nya ledare och som vill ta över. Då krävs det ett annat
            arbete. Ungdomarna ska se sina föräldrar gå till jobbet. De ska
            själva vilja gå i skolan och bli något. Skolan ska finnas där.
            Skolan ska vara jämlik. Arbetet hos socialtjänsten och andra måste
            till. Där måste vi hjälpas åt.
          </note>
          <note type="speaker">
            Anf. 30 JOHAN PEHRSON (L) replik:
          </note>
          <note>
            Herr talman! Jag spritar mina händer – det var annars ett tag
            sedan vi hade sprit vid podierna i riksdagen. Det var en annan
            tid, och det var andra partier som satt här då.
          </note>
          <note>
            Jag har en fråga till statsminister Stefan Löfven. Det gäller
            detta med gäng, klaner eller organiserad brottslighet – kalla
            det vad ni vill. De ägnar sig åt drogförsäljning, utpressning,
            rån, sprängningar, mord och dödande. Men de kommer också hit och
            utnyttjar systemet. De mjölkar våra kommuner, regioner och staten,
            till exempel Folkbildningsrådet och studieförbunden, på alla möjliga
            bidrag och ersättningar. I går fick vi höra om åtal i en CSN-härva,
            där människor hade pumpat systemet på pengar till hittepåutbildningar
            av extremistisk karaktär.
          </note>
          <note>
            Vad tänker statsministern göra åt detta, och när kan vi vänta
            oss en förändring? Vi ska ju inte ge bort pengar till kriminella
            eller tokiga extremister.
          </note>
          <note type="speaker">
            Anf. 31 Statsminister STEFAN LÖFVEN (S) replik:
          </note>
          <note>
            Herr talman! Jag delar helt d en uppfattningen. Samhällets stöd
            i de här fallen är ju till för att stärka demokratin, yttrandefriheten
            och människors medverkan i demokratin. Det är detta som stödet
            är till för.
          </note>
          <note>
            Samhällets stöd är inte till för extremister. Därför har vi också
            gett myndigheterna i uppdrag att se över detta, för vi ska inte
            ge pengar till dessa organisationer.
          </note>
          <note>
            Det finns missbruk av sådana stöd som har med studier och demokrati
            ­ arbete att göra, men det finns också missbruk av Försäkringskassans
            olika ersättningar. Här behövs ett brett arbete, och finansministern
            är i full gång med arbetet för att se till att de skattepengar
            som ska gå ut i stöd i olika former inte ska missbrukas. Pengarna
            ska inte gå till extremister eller till ekonomisk brottslighet.
          </note>
          <note type="speaker">
            Anf. 32 JOHAN PEHRSON (L) replik:
          </note>
          <note>
            Herr talman! Jag tackar för s varet. Det är Liberalernas bestämda
            ståndpunkt att man kan skära ned eller helt ta bort sekretessreglerna
            när det gäller personer som är dömda för brott. De har så att
            säga förverkat sin rätt till integritet. När man söker bidrag
            eller på annat sätt ska ta del av offentliga förmåner måste det
            kontrolleras. Samhället har varit ganska dåligt på detta.
          </note>
          <note>
            När det gäller extremism har det i dagarna rullats upp hur systemet
            har utnyttjats. Man har varnat för detta. Det finns en enhet inom
            Brå, Centrum mot våldsbejakande extremism, som verkligen borde
            få chansen att gå igenom och se till att det inte kommer några
            hittepåkurser eller hittepåbidrag som går till alla möjliga organisationer.
            Det kan vara etniska föreningar eller verksamheter av religiös
            karaktär som bara har till syfte att göda och skapa extremism.
            Det är ingen som är emot religion, men vi kan inte på detta sätt
            göda verksamheter som har som idé att till exempel förstöra den
            svenska demokratin.
          </note>
          <note type="speaker">
            Anf. 33 Statsminister STEFAN LÖFVEN (S) replik:
          </note>
          <note>
            Herr talman! Jag tror absolut a tt det är nödvändigt att diskutera
            till exempel sekretessreglerna. Man kan också se över hanteringen
            av befintliga sekretessregler, för det ges kanske här och nu större
            möjligheter än vi tror. Men jag är också öppen för att se över
            om reglerna behöver ändras, så att myndigheter kan samarbeta för
            att undvika ekonomisk brottslighet och att extremistiska organisationer
            får del av pengarna.
          </note>
          <note>
            Pengarna ska gå till demokrati, till människors delaktighet i
            demokratin, till människors bildning och till ett starkare samhälle.
            Det ska inte gå till extremism, och då får vi nog se över både
            ett och två verktyg för att komma dithän. Där är vi helt eniga.
          </note>
          <note type="speaker">
            Anf. 34 ULF KRISTERSSON (M):
          </note>
          <note>
            Herr talman! Socialdemokraterna har n u styrt Sverige i sex år.
            Jag är inte lagd åt nostalgi, men det är dags att ställa sig frågan:
            Är Sverige ett bättre eller sämre land i dag än det var för sex
            år sedan? Svaret leder antingen till slutsatsen att man bara ska
            fortsätta som nu eller till slutsatsen att det är dags att byta
            kurs.
          </note>
          <note>
            Under de senaste sex åren har arbetslösheten och otryggheten
            ökat. Det har även skattetrycket, längden på vårdköerna och integrationsproblemen.
            Även befolkningen har ökat. Faktum är att Sverige inte ens har
            koll på vilka som bor i landet. Vi vet inte hur många som bor
            här, om de bor där de säger att de bor eller var de annars bor.
            Detta leder till trångboddhet och bidragsfusk, och det öppnar
            för kriminella med dubbla identiteter.
          </note>
          <note>
            För några månader sedan upptäcktes att Iraks försvarsminister
            fick bostadsbidrag i Sverige. Nyligen var det en hög regeringstjänsteman
            i Afghanistan som hade fått föräldrapenning i Sverige. Skatteverket
            påpekar att 200 000 personer kan vara folkbokförda på fel adress
            – det har knappast skett av misstag. Detta duger inte i ett land
            där bidrag och förmåner förutsätter att man bor här och förväntas
            jobba och betala skatt här.
          </note>
          <note>
            Åtskilliga partier har krävt en ny, riktig folkräkning, nu även
            Liberalerna och tunga socialdemokratiska kommunalråd. Den senaste
            genomfördes 1990. Moderaterna kommer därför att lägga fram ett
            konkret förslag i riksdagens skatteutskott om en ny folkräkning.
            Socialdemokraternas röster avgör om beslutet blir ja eller nej.
          </note>
          <note>
            Frågan är nu om socialdemokraterna i riksdagen är beredda att
            fatta det beslut som socialdemokraterna i regeringen inte kan
            eller inte vill fatta. Om bara några sekunder kan vi få svaret.
          </note>
          <note>
            (Applåder)
          </note>
          <note type="speaker">
            Anf. 35 Statsminister STEFAN LÖFVEN (S) replik:
          </note>
          <note>
            Herr talman! Svaret är ja. Jag ser också behov av att se över
            förutsättningarna för en folkräkning. Den ska göras på rätt sätt
            i så fall. Den ska beredas på rätt sätt. Man ska dock inte tro
            att den löser problemen här och nu. Det är ingen quickfix, utan
            det kommer att ta sin tid. Men vi behöver ha koll på befolkningen
            i landet, vem som bor var och så vidare.
          </note>
          <note>
            Coronakrisen är inte över. Beredskapen för att det kan bli mer
            är fortsatt hög. Men vi måste bekämpa arbetslösheten. För oss
            är det viktigt att se till att vi har offentliga investeringar
            och offentlig konsumtion. Alla säger att det är där som jobben
            först kommer. Vi vill fortsätta att anställa. Vi har hittills
            anställt 100 000 fler i offentlig sektor.
          </note>
          <note>
            Nu är frågan om Ulf Kristersson också är beredd att fortsätta
            gå den vägen: anställa fler i offentlig sektor – undersköterskor,
            vårdbiträden, sjuksköterskor, lärare och vad det nu kan vara.
          </note>
          <note type="speaker">
            Anf. 36 ULF KRISTERSSON (M) replik:
          </note>
          <note>
            Herr talman! Ska jag tolka statsministerns första svar som att
            det blir ett regeringsbeslut om att göra en riktig folkräkning,
            eller ska jag tolka det som att ni kommer att stödja det förslag
            som vi lägger fram i riksdagen? Det är rätt viktigt. Vi vet nämligen
            vad vi vill att vi ska göra. Ni har hittills inte vetat vad ni
            vill att ni ska göra.
          </note>
          <note>
            Sedan gäller det arbetsmarknaden. Vi har alltså Europas femte
            högsta arbetslöshet just nu. Statsministerns löfte till svenska
            folket var att vi skul ­ le ha Europas lägsta arbetslöshet. Det
            vi gjorde under rätt många år var att vi systematiskt drev arbetslinjen
            i svensk politik. Alla som kan jobba ska jobba. Det ni lika systematiskt
            har gjort är att ni har sett till att människor som kan jobba
            inte jobbar utan lever på bidrag. Den vägen kommer jag aldrig
            att gå tillbaka till.
          </note>
          <note>
            (Applåder)
          </note>
          <note type="speaker">
            Anf. 37 Statsminister STEFAN LÖFVEN (S) replik:
          </note>
          <note>
            Herr talman! Det sa mannen som antagligen är svensk mästare i
            ökning av socialbidrag. Detta skedde under Ulf Kristerssons tid.
            Vi hade en dramatisk ökning av ekonomiskt bistånd. Man kanske
            kan tala om svart bälte. Detta skedde under Ulf Kristerssons tid,
            och det skedde eftersom människor fråntogs sin rätt att gå vidare
            på arbetsmarknaden. Om man inte har tillräckligt med utbildningsmöjligheter
            och om man blir arbetslös och får en dålig arbetslöshetsersättning
            och dessutom förvägras vidareutbildning blir man kvar i arbetslöshet.
          </note>
          <note>
            Sverige har den högsta sysselsättningen i hela EU. När vi satte
            upp arbetslöshetsmålet sa vi: Arbetade timmar och sysselsättning
            är det som avgör. Då har vi den högsta sysselsättningen.
          </note>
          <note>
            Ulf Kristersson vill till en situation som finns i länder där
            folk lämnar arbetskraften eftersom de inte ser någon chans att
            söka jobb. Ja, då sjunker arbetslösheten. Vi vill ha människor
            kvar i arbetskraften och se till att de kommer i arbete. Det är
            skillnaden.
          </note>
          <note type="speaker">
            Anf. 38 ULF KRISTERSSON (M) replik:
          </note>
          <note>
            Herr talman! Det är rätt oerhört. Statsministern berömmer sig
            över att vi har Europas femte högsta arbetslöshet. Han berömmer
            sig antagligen också över att vi har en skyhög arbetslöshet bland
            människor som inte talar svenska och som har kommit hit ganska
            nyligen, som om det vore en framgång, eftersom så många människor
            vill arbeta.
          </note>
          <note>
            Statsministerns förföreträdare, Göran Persson, myntade begreppet
            halveringsmålet för svensk sjukfrånvaro. Vi hade dubbelt så hög
            och dubbelt så lång sjukfrånvaro i Sverige som vi borde ha. Han
            insåg problemet. Vi gjorde någonting åt problemet. Det hedrar
            honom att han förstod vad pro ­ blemet var. Vi såg till att arbetslinjen
            återinfördes i svensk politik. Det borde ni också tänka på.
          </note>
          <note>
            (Applåder)
          </note>
          <note type="speaker">
            Anf. 39 ANNIE LÖÖF (C) replik:
          </note>
          <note>
            Herr talman! Under våren har vi sett en samförståndsanda gro
            i svensk politik, något som Moderaterna har bidragit till. Under
            krisen har de varit med och tagit ansvar, varit beredda att samarbeta
            och drivit på för stöd till våra företag, sänkta företagsskatter
            och insatser för jobb och företag. Det är jag glad för. Den konstruktiva
            andan har varit både positiv och bra för Sverige.
          </note>
          <note>
            Men så var det inte riktigt i vintras. Då valde Moderaterna att
            gå sam ­ man med Vänsterpartiet för att höja skatten på jobb och
            företag genom att fälla det förslag som då låg på riksdagens bord
            om sänkta arbetsgivar ­ avgifter. Det förslaget skulle annars
            ha trätt i kraft nu i sommar och hjälpt många krisande företag
            som nu ropar på just detta – sänkta kostnader för att bekämpa
            arbetslösheten.
          </note>
          <note>
            Med facit i hand tänkte jag ge Ulf Kristersson chansen att ge
            sin syn på det beslutet. Jag tänker: Det måste väl ändå vara så
            att Ulf Kristersson ångrar att han stoppade den skattesänkning
            för landets företagare som de just nu ropar efter.
          </note>
          <note type="speaker">
            Anf. 40 ULF KRISTERSSON (M) replik:
          </note>
          <note>
            Herr talman! Vi kan börja med samförstånd och samarbete. Jag
            är starkt för att man ska samarbeta sig igenom kriser för landet
            – på allvar. Det var därför jag gång på gång sa att man samarbetar
            sig igenom krisen. Man hjälps åt – riksdag och regering, regering
            och opposition. Det var precis det vi gjorde. Vi behövde nämligen
            fatta beslut som krävde både regeringens och riksdagens medverkan,
            och jag trodde på de besluten.
          </note>
          <note>
            När jag inte trodde på besluten lade jag fram andra förslag i
            kammaren – ibland med Sverigedemokraterna, Vänsterpartiet och
            andra – och körde över en regering som var för långsam eller en
            regering som prioriterade fel. Det var en regering som då inte
            insåg att pengarna behövdes akut till välfärden, så vi ändrade
            på regeringens beslut. Det lärde regeringen en sak till. Är man
            i minoritet finns det goda skäl att ha viss respekt för att det
            är riksdagen som bestämmer över regeringen, inte regeringen som
            bestämmer över riksdagen.
          </note>
          <note>
            (Applåder)
          </note>
          <note type="speaker">
            Anf. 41 ANNIE LÖÖF (C) replik:
          </note>
          <note>
            Herr talman! Det skedde på bekostnad av ungas jobb och krisande
            företag. Jag blir faktiskt något förvånad över att Ulf Kristersson
            inte ångrar beslutet. Som politisk ledare måste man kunna hantera
            flera samhällspro ­ blem samtidigt. Det handlar om att både bekämpa
            brotten och bekämpa arbetslösheten, som Ulf Kristersson sa inledningsvis.
            Det gäller inte minst nu när ungdomsarbetslösheten är den högsta
            på 20 år, när våra tjänsteföre ­ tag går på knäna och när företag
            över hela landet och branschorganisation efter branschorganisation,
            med Svenskt Näringsliv i spetsen, lyfter just sänkta arbetsgivaravgifter
            som en viktig del för att man ska få fler unga i arbete.
          </note>
          <note>
            Att det är verkningslös politik ligger inte i linje med den forskning
            som finns. Att det är någonting som kan prioriteras bort för att
            man ska knäppa regeringen på näsan hör inte hemma i ett ansvarsfullt
            ledarskap.
          </note>
          <note>
            När Ulf Kristersson nu ser situationen under sommaren undrar
            jag om han verkligen fortfarande tycker att det var rätt att stoppa
            en borgerlig effektiv jobbpolitik som skulle ha stärkt våra företag
            och gett fler unga jobb.
          </note>
          <note type="speaker">
            Anf. 42 ULF KRISTERSSON (M) replik:
          </note>
          <note>
            Herr talman! Det är alltså vi, inte regeringen och samarbetspartierna,
            som har drivit fram de stora stöden när det gäller företagsamhet
            under krisen. Det är vi som har tagit initiativen och samlat en
            majoritet. Vi kan nämligen prata med alla i riksdagen – missa
            inte den detaljen! Vi drev fram detta. Regeringen hakade på, och
            vi blev överens. Så funkar seriös politik.
          </note>
          <note>
            Jag skäms inte ett ögonblick för att vi förra hösten tog initiativ
            när kommunerna behövde mer pengar och för att vi ville prioritera
            bättre än vad ni gjorde.
          </note>
          <note>
            Det finns en detalj till i detta. När man har en överenskommelse
            som minoritet, som saknar stöd i Sveriges riksdag, kan man inte
            trumfa igenom saker och ting som inte har stöd i Sveriges riksdag.
            Den läxan börjar nu gå upp för allt fler. Det är riksdagen som
            bestämmer. Regeringen förväntas söka stöd i riksdagen för förslag,
            om de vill ha igenom dem. Annars kommer riksdagen att ta över
            ansvaret.
          </note>
          <note>
            Nej, jag står gärna fast vid det beslutet. Välfärden behövde
            mer pengar. Regeringen och samarbetspartierna gav inte de pengarna
            då.
          </note>
          <note>
            (Applåder)
          </note>
          <note type="speaker">
            Anf. 43 JONAS SJÖSTEDT (V) replik:
          </note>
          <note>
            Herr talman! Ulf Kristersson! Moderaterna är i opposition i riksdagen
            men styr stora delar av Sverige. Det mest befolkningsrika området
            som styrs av moderater är Region Stockholm. Det är här vi kan
            se hur det skulle vara med Moderaterna vid makten.
          </note>
          <note>
            Vi vet att de som arbetar i sjukvården i Stockholm har haft en
            enorm påfrestning detta år. De har slitit. De har jobbat övertid.
            Här har själva epicentrum för pandemin i Sverige varit. Nu kommer
            tacken. Hundratals ska sägas upp. Undersköterskor och läkare ska
            få gå från sina jobb.
          </note>
          <note>
            Det finns pengar till konsulter för Nya Karolinska. Det finns
            pengar för hyrpersonal. Det finns pengar för kostnadsdrivande
            vårdval. Men det finns inte pengar för undersköterskor och läkare
            som under lång tid har slitit för en fungerande sjukvård.
          </note>
          <note>
            Vilket är Ulf Kristerssons budskap till dem som nu ska sägas
            upp i sjukvården i Stockholm?
          </note>
          <note type="speaker">
            Anf. 44 TALMANNEN:
          </note>
          <note>
            Jag påminner om att debatten förs i kammaren och inte i regionfullmäktige
            i Stockholm.
          </note>
          <note type="speaker">
            Anf. 45 ULF KRISTERSSON (M) replik:
          </note>
          <note>
            Herr talman! Det vore mig främmande att recensera talmannen,
            men jag håller med talmannen. Jonas Sjöstedt har en viss fäbless
            för att i denna kammare diskutera beslut som fattas i kommuner
            och regioner. Men sam ­ me Jonas Sjöstedt undviker gärna att diskutera
            de beslut som bara kan fattas på nationell nivå och som skulle
            hjälpa kommuner och regioner. Det tycker jag är obegripligt.
          </note>
          <note>
            Jag litar fullt ut på att Stockholm klarar av att sköta Stockholms
            uppgifter. Jag litar faktiskt också på att företrädare för Skåne
            och Västra Göta - land och andra kommunala och regionala företrädare
            är kloka människor som fattar kloka beslut för sina regioner –
            det gör jag ibland trots att de inte har min partifärg.
          </note>
          <note>
            Jag är övertygad om att väldigt många svenskar under det senaste
            halvåret har fått en väldigt stor respekt för svensk sjukvård,
            oavsett om den finns i Stockholm eller på andra ställen. Det handlar
            om förmågan att snabbt växla upp, att rädda liv, att ställa om
            IVA-platser och att göra allt det som bara sjukvården kan göra.
            Jag tycker att allmänt gnällande om svensk sjukvård är djupt orättvist.
            Jag är övertygad om att Stockholm kommer att fortsätta att förvalta
            sitt ansvar väldigt väl.
          </note>
          <note type="speaker">
            Anf. 46 JONAS SJÖSTEDT (V) replik:
          </note>
          <note>
            Herr talman! Om jag hade varit moderat hade jag heller inte velat
            tala om regionpolitiken i Stockholm. Jag förstår varför.
          </note>
          <note>
            Men det här är inte bara en lokal eller regional fråga. Det var
            här centrum var för hela epidemin. Det var här man jobbade helg
            på helg. Det var här man jobbade 60 timmar i veckan. Det var här
            man inte såg sin familj, eftersom man gick in och arbetade i covidvården.
          </note>
          <note>
            Jag tycker att det är ett hån att säga upp personal som har slitit
            så samtidigt som pengarna läcker i väg till hyrläkare, privatiseringar
            och andra saker. Vi stod ju här, alla partiledare, och sa att
            vi inte bara ska tacka dem som arbetar i sjukvården – de är även
            värda fler arbetskamrater och bättre arbetsvillkor. Men när vi
            sedan är där och de får sina uppsägningar, då vill inte Moderaterna
            prata om den verkligheten.
          </note>
          <note>
            Herr talman! Jag vill tala om den verkligheten, för det är den
            moderata politiken i Stockholm och i Sverige.
          </note>
          <note>
            (Applåder)
          </note>
          <note type="speaker">
            Anf. 47 ULF KRISTERSSON (M) replik:
          </note>
          <note>
            Herr talman! Jag pratar väldigt gärna om svensk sjukvård. Jonas
            Sjöstedt har nog i nästan varje partiledardebatt som vi har haft
            velat diskutera Nya Karolinska, gärna i mycket nedsättande ordalag.
            Det senaste halvåret har det dock varit ganska få nedsättande
            synpunkter på sjukvården i Stockholm, precis där pandemins epicentrum
            var, eftersom alla tycker att man gjorde ett fantastiskt arbete.
          </note>
          <note>
            I stället för det ständiga gnällandet och felfinneriet när vi
            har riktigt stora problem i svensk sjukvård som bara kan lösas
            nationellt – att bli av med sjukvårdsköerna, till exempel – låt
            oss prata om de beslut vi kan fatta här i Sveriges riksdag för
            att hjälpa hårt arbetande läkare, sjuksköterskor, undersköterskor
            och lokalt ansvariga politiker!
          </note>
          <note type="speaker">
            Anf. 48 JOHAN PEHRSON (L) replik:
          </note>
          <note>
            Herr talman! Liberalerna gillar tanken på att jobba brett, gärna
            över gränserna, och finna lösningar här i riksdagen på olika samhällsproblem.
            Jag vill därför fråga Ulf Kristersson om skolan och vikten av
            en mer lik ­ värdig skola över hela landet. Jag tänker alltså
            på en statlig skola och vikten av ett statligt huvudansvar.
          </note>
          <note>
            Jag var i Gårdsten häromsistens. En skola där har haft 18 rektorer
            på 21 år. Man har väldigt låga resultat när det gäller att gå
            ut grundskolan med godkända betyg. Det är klart att det inte blir
            någon vidare resa för de unga människorna.
          </note>
          <note>
            Just nu är det bara Sverigedemokraterna, Vänsterpartiet och Liberalerna
            – en skön konstellation – som tycker att det vore bra att förstatliga
            skolan, även om vi nu ska utreda det inom regeringssamarbetet.
            Kan Ulf Kristersson tänka sig att ompröva detta och ställa sig
            bakom Lärarförbundet, Lärarnas Riksförbund och Liberalerna?
          </note>
          <note type="speaker">
            Anf. 49 ULF KRISTERSSON (M) replik:
          </note>
          <note>
            Herr talman! Först vill jag bara säga att jag verkligen respekterar
            ert sällskap i den frågan. Jag kanske inte tycker som Johan Pehrson
            i sak, men jag tycker att ni ska göra precis det som ert hjärta
            säger och samarbeta med andra som tycker ungefär likadant. Klokt!
          </note>
          <note>
            I själva sakfrågan är jag lite mer tveksam. Jag är lite fascinerad
            av det enorma intresset för själva huvudmannaskapsfrågan. Ska
            vi ha en statlig skola, eller ska vi ha en kommunal skola? Jag
            vill ha en bra skola, där man lär sig, där det är ordning och
            reda och där nya generationer får nya chanser.
          </note>
          <note>
            Detta står för mig i centrum. Jag är inte alls övertygad om att
            en stor organisationsförändring är svaret på det svenska skolproblemet.
            Jag är ännu mindre övertygad efter att de senaste dagarna ha följt
            den enormt fascinerande debatten om högskoleprovet. Nu har det
            fattats beslut om en ny statlig ”högskoleprovssamordnare”. Det
            är en yrkestitel som jag inte ens visste fanns – statlig högskoleprovssamordnare.
          </note>
          <note>
            Staten äger alltså beslutet om vi ska ha högskoleprov eller inte,
            och kommunerna upplåter lokaler. Men staten kan inte fatta beslutet.
            Konstigt!
          </note>
          <note type="speaker">
            Anf. 50 JOHAN PEHRSON (L) replik:
          </note>
          <note>
            Herr talman! Liberalerna är tydliga: Vi gör allt för att åtminstone
            en form av högskoleprov ska kunna göras redan i höst. Men vi har
            inte minis ­ terstyre i Sverige, inte under denna regering och
            inte heller under någon tidigare regering där liberaler och moderater
            har ingått.
          </note>
          <note>
            Det stod en vägg av rektorer i vägen som sa nej, nej, det går
            inte. Samtidigt ser vi bilder från Afghanistan och alla möjliga
            delar av världen där kunskapstörstande människor gör alla möjliga
            inträdesprov för att komma in. Såklart kan vi det i Sverige också.
            Vi får se vad den nya titeln kan fixa fram. Det är så vi styr
            Sverige: genom beslut som sedan verkställs av myndighetschefer.
            Och då måste man ha rektorerna med sig, även om de knorrar just
            nu.
          </note>
          <note>
            Vi är såklart för en bättre styrning från statens sida, för det
            ser så olika ut i vårt land. Det är orättvist när barn i mindre
            kommuner får mindre resurser, oavsett om det är fria skolor eller
            kommunala skolor. Vi måste ha en bättre styrning för att se till
            att ge unga människor en framtid. Vi måste höja golvet i den svenska
            skolan och ta bort taket för att stärka Sveriges elever.
          </note>
          <note type="speaker">
            Anf. 51 ULF KRISTERSSON (M) replik:
          </note>
          <note>
            Herr talman! Jag delar i grund och botten absolut den problembeskrivningen.
            Jag sa bara att jag inte känner mig säker på att vi ska sjösätta
            en gigantisk organisationsförändring för att lösa den svenska
            skolans problem.
          </note>
          <note>
            Jag gjorde inte jämförelsen med högskoleprovet av en slump utan
            för att inte ens när staten har det fulla beslutsmandatet lyckas
            man fatta besluten. Detta var ju en parodi! Regeringen ger ett
            tips. Myndigheten tackar för tipset men säger att det inte går.
          </note>
          <note>
            Jag trodde att det var regeringens myndigheter och inte myndigheternas
            regering. Det här imponerar inte. Den bristande förmågan att fatta
            beslut och bestämma sig för en färdriktning imponerar inte. Jag
            tycker tyvärr att rätt många kommuner i dag är skickligare på
            att leda sina kommuner än vad regeringen är när det gäller att
            leda staten.
          </note>
          <note type="speaker">
            Anf. 52 Miljö- och klimatminister ISABELLA LÖVIN (MP) replik:
          </note>
          <note>
            Herr talman! I går kom nyheten att avsmältningen av polarisarna
            är i linje med IPCC:s allra värsta scenario. Vad betyder det?
            Jo, det betyder att havsnivån sannolikt kommer att stiga så kraftigt
            under det här århundradet att hela länder och städer hotas världen
            över. Varje ansvarstagande människa måste nu göra sitt yttersta
            för att hindra detta från att ske.
          </note>
          <note>
            Ändå hörde jag inte ett enda ord i Ulf Kristerssons anförande
            om klimatet. Vad vill Moderaterna göra för att rädda vårt klimat?
            Jag undrar det, eftersom ni är emot all politik som vi lägger
            fram.
          </note>
          <note>
            Industriklivet, som har möjliggjort stålindustrins fossilfria
            tekniksprång, var ni emot. Flygskatten var ni emot. Klimatklivet
            var ni emot. Systemet att göra det billigare att köpa elbilar
            och dyrare att köpa utsläppande bilar var ni emot.
          </note>
          <note>
            Min fråga till Ulf Kristersson är, herr talman: När kommer Moderaterna
            att ta klimatutmaningen på allvar?
          </note>
          <note type="speaker">
            Anf. 53 ULF KRISTERSSON (M) replik:
          </note>
          <note>
            Herr talman! Man inte hinner prata om allt viktigt på sju minuter;
            det gäller nog både för mig och Isabella Lövin. Den som läste
            tidningen i går morse kunde ta del av en rätt omfattande artikel
            där jag och vår miljöpolitiska talesperson beskrev vad vi gör
            i Sverige just för att bidra globalt till att lösa klimatkrisen.
            Det är precis den frågan, alltså vad Sverige borde göra men som
            ni inte gör.
          </note>
          <note>
            Det är också svaret på Isabella Lövins fråga till mig: Vi tror
            inte på er symbolpolitik. Vi vill ha fossilfrihet. Och om man
            ska ha fossilfrihet måste man ha annan elproduktion för att klara
            av elektrifieringen. Då kan man inte lägga ned kärnkraften. Vill
            man ersätta fossila bränslen med biobränslen måste man ha tillgång
            till biobränslen. Då måste man säga ja och inte nej till Preems
            stora investering, för det bidrar till mer biobränslen och till
            lägre klimatutsläpp än om samma produktion skulle ske någon annanstans.
          </note>
          <note>
            Ni säger nej till sådant som gör att Sverige skulle kunna bidra
            globalt till att lösa en genuint global fråga.
          </note>
          <note type="speaker">
            Anf. 54 Miljö- och klimatminister ISABELLA LÖVIN (MP) replik:
          </note>
          <note>
            Herr talman! Jag hör faktiskt inga svar från Ulf Kristersson.
            Vi vet att satsningar på ny kärnkraft tar årtionden och är mycket
            dyrare. Det är inte kommersiellt gångbart jämfört med förnybar
            energi.
          </note>
          <note>
            Vad ni går ut med aktivt är att ni vill sänka koldioxidskatten,
            det instrument som alla utomstående bedömare, experter och våra
            myndigheter säger är det mest effektiva sättet att minska utsläppen.
            Preliminära siffror för förra året och första kvartalet i år visar
            att utsläppen kraftigt är på väg ned i Sverige, detta tack vare
            att vi har tagit bort subventioner för fossila bränslen i kraftvärmesektorn,
            exempelvis. Men det är någonting som ni inte vill se. Vi har även
            reformerat EU:s utsläppshandelssystem.
          </note>
          <note>
            Vi ser alltså att vi måste jobba med alla delar för att vi ska
            få riktiga effekter. Revisionen av utsläppshandelssystemets har
            gjort att kolkraften i Europa nu läggs ned. Det är också Sveriges
            politik.
          </note>
          <note>
            I detta anförande instämde Anna Sibinska (MP).
          </note>
          <note type="speaker">
            Anf. 55 ULF KRISTERSSON (M) replik:
          </note>
          <note>
            Herr talman! Utsläppen minskar när vi stänger ned hela samhällen.
            Det är inte på det sättet jag vill minska våra klimatavtryck.
            Vi kan inte ha pandemier för att minska utsläppen.
          </note>
          <note>
            Utsläppen ska minska för att vi upphör att använda fossila bränslen.
            Sverige ska bli fossilfritt, och Sverige har utomordentligt goda
            förutsättningar med vattenkraft och kärnkraft. Jag vill gärna
            bygga ny kärnkraft i framtiden, men om vi börjar med att inte
            stänga ned den som finns, så att vi slipper de enorma problemen
            med företag som inte får el ens till den nuvarande verksamheten,
            så att vi kan skapa den elektrifierade fordonsflotta vi vill ha,
            skulle bara det vara en bra början.
          </note>
          <note>
            Vi importerar i dag 85 procent av allt biobränsle, och det är
            ont om biobränsle. Preem skulle kunna bidra till svensk försörjning
            av mer bio ­ bränsle. Ni begår ett historiskt misstag om ni tvingar
            regeringen att säga nej till Preem för att undvika en regeringskris.
          </note>
          <note>
            (Applåder)
          </note>
          <note type="speaker">
            Anf. 56 JIMMIE ÅKESSON (SD):
          </note>
          <note>
            Herr talman! Stefan Löfven talar om de förebyggande åtgärderna
            för att komma till rätta med gängkriminaliteten. Man ska naturligtvis
            inte förringa betydelsen av det arbetet. Tvärtom är det långsiktigt
            och kommer att ge en bättre situation i framtiden.
          </note>
          <note>
            Språket är en nyckel. Skolan är en nyckel. Omgivningen där man
            växer upp är en nyckel. Familjen, vänner som lyckas, äldre före
            detta kriminella som har en historia att berätta och så vidare
            är alla nycklar för en mer djup och långtgående förändring.
          </note>
          <note>
            Samtidigt, herr talman, finns problem här och nu som måste tryckas
            tillbaka. De som döms måste få rejäla, kännbara straff. Det måste
            vara slut på straffrabatter och korta sejourer i öppna anstalter.
            Det måste finnas öka ­ de möjligheter till hemliga tvångsmedel.
            Polisen ska kunna lyssna på, övervaka och kontrollera de organiserade
            kriminella. Polisen ska jaga, irri ­ tera, beslagta och punktmarkera.
            Att ha en kriminell livsstil i Sverige ska vara jobbigt – riktigt,
            riktigt jobbigt.
          </note>
          <note>
            Herr talman! Vi behöver en politik som står upp för lag och ordning.
            Vi behöver politiker som förstår vad som krävs för att uppnå lag
            och ordning. Det ska vara politiker som i aktiv handling visar
            att det är polisen som bestämmer på gator och torg, inte morddömda
            gangstrar.
          </note>
          <note>
            I en debatt för ganska precis två år sedan förklarade jag krig
            mot gängkriminaliteten och den organiserade brottsligheten. Jag
            tvingas tyvärr, herr talman, att konstatera att det kriget fortsätter
            samtidigt som regeringen fortsätter att ha huvudet i sanden.
          </note>
          <note>
            (Applåder)
          </note>
          <note type="speaker">
            Anf. 57 Statsminister STEFAN LÖFVEN (S) replik:
          </note>
          <note>
            Herr talman! Jag får börja med att rekommendera Jimmie Åkesson
            att läsa dels det som är genomfört på straffområdet polisiärt
            och så vidare, dels det som är på gång. Så kommer Jimmie Åkesson
            att upptäcka att en del av det han räknar upp som han vill göra
            har gjorts eller är på gång. Inte allt, men rätt mycket.
          </note>
          <note>
            Jimmie Åkesson pratar ofta om vanliga människors Sverige, och
            han gör det med ett högt tonläge. Vad Jimmie Åkesson inte gör
            är att i politisk handling demonstrera hur man gör det bättre
            för vanligt folk. I röstningen om BP 2019 visade han hur vanligt
            folk också kan påverkas, men då i negativ bemärkelse. Tack vare
            Åkesson vidgades skatteklyftan för pensionärer. Då sparade han
            nästan 1 miljard på äldreomsorgen, skar ned kraftigt i bostadsbyggandet
            och minskade möjligheterna för arbetslösa människor att få utbildning
            och tog bort skattereduktionen för fackavgiften, och så vidare.
            Hur är det att stå på vanligt folks sida, Jimmie Åkesson?
          </note>
          <note type="speaker">
            Anf. 58 JIMMIE ÅKESSON (SD) replik:
          </note>
          <note>
            Herr talman! Vanligt folk är ett intressant begrepp, och det
            är vida omdiskuterat och omdebatterat i olika sammanhang. Många
            med uppdrag som våra brukar slänga sig med begreppen och på olika
            sätt hävda att man företräder just vanligt folk.
          </note>
          <note>
            Låt oss titta på det som sker i stora delar av landet kopplat
            till organiserad gängkriminalitet. Vilka drabbas av gängkriminaliteten?
            Det är vanliga, hederliga människor som lever i inte minst utsatta
            områden. Stefan Löfven talar om att det finns krafter som pekar
            ut hudfärg som anledning till den organiserade brottsligheten.
            Då missar man själva poängen, nämligen att det är människor med
            utländsk bakgrund som i hög grad drabbas av andra människor med
            utländsk bakgrunds kriminalitet.
          </note>
          <note>
            Vad som är vanligt folk och inte, herr talman, kommer vi säkert
            att fortsätta att diskutera i kammaren. Jag kommer i fortsättningen
            att åtminst ­ one stå upp för ett tryggt och välmående land.
          </note>
          <note type="speaker">
            Anf. 59 Statsminister STEFAN LÖFVEN (S) replik:
          </note>
          <note>
            Herr talman! Vi är överens om kampen mot gängbrottsligheten.
            Vi är också överens om att det inte är hudfärg som avgör brottslighet.
            Det är bra att man från Sveriges riksdags sida markerar detta
            tydligt.
          </note>
          <note>
            Men min fråga gällde hur det blir bättre för vanligt folk om
            pensionärer ska betala mer skatt än löntagare på samma inkomst.
            Hur blir det bättre om man sparar nästan 1 miljard på äldreomsorgen?
            Hur blir det bättre om man kraftigt skär i bostadsbyggandet? Hur
            blir det bättre om man minskar möjligheter för arbetslösa att
            få utbildning för att ta sig vidare? Hur blir det bättre om man
            tar bort skattereduktionen för fackavgiften? Hur blir det bättre
            att säga nej – det har ni också gjort – till kollektivavtalsenliga
            villkor vid offentlig upphandling? Hur blir det bättre för vanligt
            folk, Jimmie Åkesson?
          </note>
          <note type="speaker">
            Anf. 60 JIMMIE ÅKESSON (SD) replik:
          </note>
          <note>
            Herr talman! Mycket av det som Stefan Löfven räknar upp är sådant
            som vi driver. Vi driver dessa frågor med en högre ambitionsnivå
            än reger ­ ingen.
          </note>
          <note>
            När det gäller till exempel pensionärsskatten har vi från dag
            ett – det är tio år sedan vi kom in i denna församling – drivit
            på för att sluta skatteklyftan mellan lön och pension. Det gläder
            mig att regeringen nu aviserar att man gör det till slut. Det
            är bra, men det har tagit mycket lång tid att göra detta.
          </note>
          <note>
            Att stå upp för vanligt folk är att se till att vanligt, hederligt
            folk med normala inkomster vågar gå på gator och torg, att de
            har en välfärd som levererar, att den som är gammal får tillgång
            till äldreomsorg den dag man behöver den och att barnen får gå
            i en trygg och kunskapsinriktad skola. Det är sådant vi driver,
            herr talman, och det är sådant som denna regering raserar.
          </note>
          <note>
            (Applåder)
          </note>
          <note type="speaker">
            Anf. 61 ANNIE LÖÖF (C) replik:
          </note>
          <note>
            Herr talman! Chefen för den för Sverigedemokraterna närstående
            tankesmedjan Oikos, Mattias Karlsson, riktade häromdagen hård
            kritik mot Ulf Kristersson. Skälet var att Kristersson valt att
            ge sitt stöd till Joe Biden och inte Donald Trump i det kommande
            amerikanska president - valet. M a t t ias Karlsson säger att
            striden står mellan kulturmarxism och den västerländska civilisationen,
            och Trump var den enda som vågade ta ställning i kulturkriget.
          </note>
          <note>
            Tycker Jimmie Åkesson att Karlsson har rätt i sin kritik mot
            Ulf Kristersson? Vad exakt i så fall är det som är så bra med
            Donald Trump? Han är en president som har höjt tullar, slutit
            sig mot omvärlden, lämnat Parisavtalet, saknar en offensiv klimatpolitik
            och vars polariserande politik har lett till våld och landsomfattande
            protester. Vem väljer Jimmie Åkesson? Joe Biden eller Donald Trump?
          </note>
          <note type="speaker">
            Anf. 62 JIMMIE ÅKESSON (SD) replik:
          </note>
          <note>
            Herr talman! Jag är glad att jag lever i Sverige och inte i USA.
            Jag behöver inte välja mellan de båda presidentkandidaterna, utan
            jag röstar i svenska allmänna val – och då röstar jag oftast på
            mig själv. Och det kommer jag att fortsätta att göra så länge
            jag är politiskt engagerad.
          </note>
          <note>
            Jag har inte tagit del av den kritik som Mattias Karlsson har
            riktat till Ulf Kristersson. Men det är klart att man kan kan
            tycka många olika saker om den republikanske presidentkandidaten.
            Det gör jag, och det gör de allra flesta. Det är kanske inte den
            mest populära figuren, vare sig i Sverige eller i omvärlden. Men
            det handlar inte bara om den här figuren. Det hand ­ lar också
            i hög grad om vilken riktning som USA och världen ska ta, och
            där föredrar jag en republikansk valseger framför en vänsterliberal
            val ­ seger. Sedan finns det dåliga saker med både och, men jag
            vet vad jag föredrar.
          </note>
          <note>
            (Applåder)
          </note>
          <note type="speaker">
            Anf. 63 ANNIE LÖÖF (C) replik:
          </note>
          <note>
            Herr talman! Det gick uppenbarligen bra att välja Ungerns Viktor
            Or ­ bán framför Angela Merkel. Senast var det svårigheter för
            Jimmie Åkesson att välja mellan Macron och Putin, och nu är det
            svårigheter att peka ut om han ska välja Joe Biden eller Donald
            Trump.
          </note>
          <note>
            Jag förstår att det här är en oviktig fråga för Jimmie Åkesson,
            men den säger ganska mycket om hur man ser på världen och vilken
            typ av samhälle man strävar efter. Det är också därför jag ställer
            frågan. Hur vill man möta framtiden och tackla gemensamma utmaningar?
            Värna öppenhet och frihet? Ställa människa mot människa och grupp
            mot grupp? Det handlar om värderingar, och värderingar har betydelse.
          </note>
          <note>
            Jag förstår att man värjer sig mot att välja mellan dessa två,
            men vad är det som tilltalar Sverigedemokraterna så mycket med
            det republikanska parti som Donald Trump nu styr? Vad är det som
            Sverigedemokraterna tror ska gynna USA, och vad är det som Sverigedemokraterna
            tror ska gynna Sverige och Europa, med att Donald Trump ska fortsätta
            regera?
          </note>
          <note type="speaker">
            Anf. 64 JIMMIE ÅKESSON (SD) replik:
          </note>
          <note>
            Herr talman! Jag har inte heller röstat i något ungerskt val.
            Jag kommer inte att rösta i något rumänskt val. Jag kommer inte
            att rösta i något franskt val. Jag kommer inte att rösta i något
            ryskt val, utan jag kommer att fortsätta rösta i svenska allmänna
            val. Men det är klart att Annie Lööf har en poäng här – att vad
            som händer inte minst på andra sidan Atlanten har stor påverkan
            också på oss.
          </note>
          <note>
            När det gäller striden kring de frågor som är aktuella i dag
            och som är aktuella också här – kampen mot terrorism, kampen mot
            illegal invandring, stor invandring och folkomflyttningar över
            världen, kampen mot en överdriven globalisering som på många olika
            sätt skapar polarisering i världen – menar jag att det är ganska
            tydligt att den sida som just nu har presidentskapet i USA har
            avsevärt bättre lösningar än den sida som Annie Lööf företräder
            och som hon vill implementera i Sverige, med mycket begränsad
            framgång så här långt.
          </note>
          <note>
            (Applåder)
          </note>
          <note type="speaker">
            Anf. 65 JONAS SJÖSTEDT (V) replik:
          </note>
          <note>
            Herr talman! Jimmie Åkesson! Efter förra kommunalvalet vann Sverigedemokraterna
            och tog makten i ett litet antal kommuner. De skulle bli skyltfönster
            med nationell betydelse, där det visar sig hur Sverigedemokraterna
            förmår att styra.
          </note>
          <note>
            I Hörby, där man styr, har 26 chefer valt att lämna sina positioner.
            Jag citerar den avgående socialchefen: ” Jag ser hur en hel kommun
            håller på att monteras ner .
          </note>
          <note>
            – – –
          </note>
          <note>
            Jag ville göra bra saker för Hörbyborna. Jag vill inte vara med
            i den här sandlådan .”
          </note>
          <note>
            I Bromölla styrde Sverigedemokraterna i två år. De tog över en
            ekonomi i balans, som de trots betydande neddragningar i skola
            och förskola nu har kört i botten och tappat kontrollen över.
            Nu lämnar kommunledningen walkover. De slutar. De lämnar över
            makten. De avgår själva och ska göra något annat – spela golf?
            Jag vet inte vad de gör när de är lediga, sverigedemokraterna.
            De liksom ger upp efter att ha tappat kontrollen över kommunens
            ekonomi.
          </note>
          <note>
            Det här skulle ju vara era skyltfönster, Jimmie Åkesson. Det
            här skulle ju visa hur duktiga ni var på att styra. Nu släcks
            ljuset i Sverigedemokraternas skyltfönster i Bromölla. Hur skulle
            Jimmie Åkesson vilja betygsätta det man har åstadkommit?
          </note>
          <note type="speaker">
            Anf. 66 TALMANNEN:
          </note>
          <note>
            Apropå min förra kommentar om att vi debatterar rikspolitik och
            inte kommunpolitik ger jag ordet till Jimmie Åkesson.
          </note>
          <note type="speaker">
            Anf. 67 JIMMIE ÅKESSON (SD) replik:
          </note>
          <note>
            Herr talman! Bromölla kommun har ju alltid haft stor inverkan
            på rikspolitiken, ungefär som Donald Trump har på den svenska
            politiken. Men det är riktigt att vi tog över styret ibland annat
            Bromölla kommun efter senaste valet.
          </note>
          <note>
            I Bromölla valde vi att styra i minoritet, det vill säga att
            inte ingå i någon koalition, med löften om att få stöd för budgeten.
            Det har lyckats så här långt. Det som däremot inte har lyckats
            är ungefär 70 procent av övriga frågor som har drivits i kommunen,
            där man haft en majoritet emot sig. Det kan man tycka vad man
            vill om, men nu är det ju så att om man vill ta ansvar på riktigt
            och känner att man inte får stöd av den valda fullmäktigeförsamlingen
            för den politik man vill driva för att få en kommun att komma
            på fötter och bli framgångsrik, ja, då är det ansvarsfullt att
            lämna över styret till dem som anser sig kunna göra det bättre.
            Det är i korthet ungefär det som har hänt i Bromölla.
          </note>
          <note type="speaker">
            Anf. 68 JONAS SJÖSTEDT (V) replik:
          </note>
          <note>
            Herr talman! Med all respekt: Jag tycker att talmannen vanligtvis
            gör ett utmärkt jobb, men i den här kammaren har det diskuterats
            Klimpfjäll från Annie Lööf och Sölvesborg otaliga gånger från
            Jimmie Åkesson. Jag tycker att jag rimligen ska få nämna både
            Umeå och Bromölla i debatten. Det är viktiga delar av Sverige,
            alltihop.
          </note>
          <note>
            Jimmie Åkesson säger att det varit svårigheter för Sverigedemokraterna
            att få igenom sin politik. När man går igenom statistiken från
            kommunfullmäktiges omröstningar ser man att ni vunnit det mesta.
            Ni har vunnit det mesta, men ni har tappat kontrollen över den
            kommunala ekonomin.
          </note>
          <note>
            Det finns massor av kommuner i Sverige där det är svårt. Det
            är minoriteter, man förhandlar, man får inte igenom allt, men
            man går inte bara därifrån. Man slutar inte bara. Man ger inte
            bara upp när det kommer motgångar.
          </note>
          <note>
            Är det så Sverigedemokraterna fungerar? Hur ser det ut i skyltfönstret
            Bromölla nu när ljuset har släckts?
          </note>
          <note type="speaker">
            Anf. 69 JIMMIE ÅKESSON (SD) replik:
          </note>
          <note>
            Herr talman! Vad jag vet är inte framtiden avgjord än i Bromölla.
            Det kan säkert hända en hel del vidare.
          </note>
          <note>
            Vår ambition är naturligtvis att fortsätta vara med och ta ansvar
            och inte agera så som till exempel det tidigare styrande partiet
            Socialdemokraterna gjort: principiellt rösta emot precis allt
            och agera opposition på ett sätt som är direkt ansvarslöst. Vår
            ambition om vi nu hamnar i opposition i Bromölla är att fortsätta
            ta ansvar för kommunens bästa. Det är så man måste göra, menar
            jag.
          </note>
          <note>
            Sedan är det klart att det är svårt att styra i minoritet. Så
            är det. Det kommer den som eventuellt tar över i Bromölla också
            att erfara, gissar jag.
          </note>
          <note type="speaker">
            Anf. 70 JOHAN PEHRSON (L) replik:
          </note>
          <note>
            Herr talman! Ja, vi får väl vara försiktiga med inåtblickarna
            i landet och utåtblickarna i världen. Men det är klart att Jimmie
            Åkesson delar en sak med Donald Trump, och det är hans förakt
            för liberaler och människor som står till vänster om honom. Till
            höger om honom finns ju ingenting.
          </note>
          <note>
            Där finns det en koppling till något som Jimmie Åkesson ofta
            inte gillar, och det är globalt samarbete när det blir på riktigt.
            Då tänker jag på EU. Det är ju en väldigt viktig sak.
          </note>
          <note>
            Nu ser vi hur Storbritannien står på gränsen till brexit. Det
            verkar som om det håller på att krascha totalt. Populisterna i
            brexitgänget har tagit över, chefsjuristen i regeringsförvaltningen
            i Storbritannien avgår och allt tyder på något ganska jobbigt
            och obehagligt framöver. Storbritannien har röstat och ska ut,
            men sättet det sker på är ju inte så bra.
          </note>
          <note>
            Vad tycker Jimmie Åkesson att detta talar för för svensk del?
            I en orolig värld, bör vi för svensk del samarbeta mer eller mindre
            i EU för att skydda oss? Och kan han dra någon lärdom av det som
            hänt i Storbritannien?
          </note>
          <note type="speaker">
            Anf. 71 JIMMIE ÅKESSON (SD) replik:
          </note>
          <note>
            Herr talman! Jag tycker att det är ganska signifikativt för Liberalerna
            att jämställa EU med globalt samarbete. EU är ju inte ett globalt
            samarbete, utan det är ett europeiskt samarbete för att Europa
            ska kunna hävda sig i den globala världen. Det är viss skillnad.
          </note>
          <note>
            Jag är inte motståndare till vare sig globalt samarbete eller
            europeiskt samarbete, tvärtom. Det är i högsta grad en förutsättning
            för att vi som ett litet, exportberoende land ska få våra hjul
            att snurra på ett rimligt sätt.
          </note>
          <note>
            Den här debatten har vi haft åtskilliga gånger, jag och både
            Johan Pehrson och Jan Björklund när han var partiledare för Liberalerna,
            så jag trodde någonstans att vi hade kommit förbi det här stadiet
            där man be - skyller varandra för att inte vilja ha europeiska
            samarbeten. Vi vill ha det, men vi vill ha det på ett annat sätt.
            Vi vill att det ska bygga på frivillighet, ömsesidighet och lika
            villkor och att vi ska ha ett fortsatt samarbete både med EU och
            med Storbritannien, vilket just nu kanske är särskilt viktigt.
          </note>
          <note type="speaker">
            Anf. 72 JOHAN PEHRSON (L) replik:
          </note>
          <note>
            Herr talman! Det är ju inte så att jag är grälsjuk per definition,
            även om man ibland kan tro att många här i kammaren är det. Det
            bygger på att vi har lite olika åsikter om saker, och här är en
            sådan sak.
          </note>
          <note>
            Vi tror från Liberalernas sida att det är viktigt att stärka
            samarbetet i Europa. När vi ser vad som händer i Kina, vad som
            händer i Ryssland, vad som händer i Belarus, vad som händer överallt
            ser vi ju inte att det är de mänskliga rättigheterna och friheterna
            som är på frammarsch.
          </note>
          <note>
            Vi måste samarbeta mer i Europeiska unionen för att försvara
            de värden som vi har tillsammans i den här delen av världen. EU
            är det absolut bästa samarbetet för miljön, för jobb och för humanism,
            men det är också viktigt för att bekämpa brottslighet. Till exempel
            pågår det nu ett samarbete – regeringen lägger fram en proposition
            om att vi ska se till att vi bättre kan jaga vinster från brott
            över hela Europa. Det kommer hit människor från Polen, Bulgarien
            och Rumänien och begår brott. Svenskar begår brott och drar till
            Spanien. Det är klart att vi måste se till att vinsterna från
            brott förverkas. Då måste vi samarbeta, men Jimmie Åkesson säger
            nej till allt ytterligare samarbete på rättsområdet.
          </note>
          <note type="speaker">
            Anf. 73 JIMMIE ÅKESSON (SD) replik:
          </note>
          <note>
            Herr talman! Jag säger inte nej till allt samarbete på rättsområdet.
            Jag tycker till exempel att vi borde ha ett starkare samarbete
            för att återupprätta inre gränskontroller så att det blir svårare
            för polska eller bulgariska brottslingar att komma till Sverige
            och begå brott eller, för den delen, för svenskar att åka till
            Spanien och begå brott eller vad det nu kan handla om. Men det
            är ju Liberalerna emot.
          </note>
          <note>
            Jag ställde frågan till Jan Björklund vid åtskilliga tillfällen:
            Finns det något politiskt område över huvud taget där Liberalerna
            inte vill ge mer – eller all – makt till Bryssel? Jag har fortfarande
            inte fått något svar på den frågan. Jag inser – och jag ber om
            ursäkt för detta – att jag inte kommer att få något svar nu heller,
            för Johan Pehrson får inte svara. Men det är en retorisk fråga.
          </note>
          <note>
            Liberalerna är det mest Europaextrema partiet i denna församling.
            Man vill skicka i princip all makt till Bryssel – makt över allt
            möjligt som inte hör hemma i Bryssel och som vi kan klara av att
            styra på egen hand. Den utvecklingen är vi starka motståndare
            till.
          </note>
          <note>
            (Applåder)
          </note>
          <note type="speaker">
            Anf. 74 Miljö- och klimatminister ISABELLA LÖVIN (MP) replik:
          </note>
          <note>
            Fru talman! Under denna coronavår och ‑ sommar har vi i Sverige
            vallfärdat till naturen. Våra skogar, kuster, sjöar och fjäll
            och vår allemansrätt har gett mycket glädje och hjälpt många av
            oss genom en tid av oro.
          </note>
          <note>
            Men naturen behöver också vår hjälp. Den måste skyddas och vårdas.
            Om den ska bli tillgänglig för många behövs vandringsleder, rastplatser
            och underhåll.
          </note>
          <note>
            Sedan Miljöpartiet tillträdde i regeringen har mer än 1 000 nya
            naturreservat bildats eller utvidgats. Detta har skett trots ett
            ihärdigt motstånd från Sverigedemokraterna och andra partier på
            högerkanten, vilket jag tror förvånar många. Så fort ni får chansen
            tar ni bort pengarna som går till att skydda och ta hand om Sveriges
            vackra natur.
          </note>
          <note>
            Fru talman! Min enkla fråga till Jimmie Åkesson är: Varför vill
            han inte värna om Sveriges natur?
          </note>
          <note type="speaker">
            Anf. 75 JIMMIE ÅKESSON (SD) replik:
          </note>
          <note>
            Fru talman! Min erfarenhet, inte minst från ganska många år i
            kommunpolitiken, är att Miljöpartiet är Sveriges främsta bromskloss.
            Så fort man behöver exploatera något område eller så fort man
            på något sätt behöver skapa tillväxt för att till exempel öka
            skatteunderlaget i en liten kommun som min egen är Miljöpartiet
            där och säger: Nej, nej, nej – det får man inte göra!
          </note>
          <note>
            Det är obalanserat och opragmatiskt. Så för man inte landet framåt.
            Jag känner de vibbarna från Isabella Lövins replik; Miljöpartiet
            vill egentligen göra hela Sverige till ett naturreservat. Det
            låter väl fint och gott – det är väl jättetrevligt. Problemet
            är att det också finns andra värden. Människor måste ha någonstans
            att bo. Människor måste ha någonstans att arbeta. Människor måste
            kunna transportera sig till och från arbetet och andra inrättningar
            runt om i landet. Då kan inte hela landet vara ett naturreservat;
            då måste man väga dessa saker mot varandra. Det är det vi gör,
            till skillnad från Miljöpartiet.
          </note>
          <note type="speaker">
            Anf. 76 Miljö- och klimatminister ISABELLA LÖVIN (MP) replik:
          </note>
          <note>
            Fru talman! Jimmie Åkesson kanske känner till den senaste rapporten
            från FN:s panel för biologisk mångfald. Den säger att 1 miljon
            arter i världen hotas om vi inte skyddar de ekosystem som finns
            kvar. Människan har verkligen gjort ett intrång i naturen. Vi
            behöver ha resilienta, motståndskraftiga ekosystem, också i ljuset
            av klimatförändringarna.
          </note>
          <note>
            Det finns också en annan del av detta. Människor hämtar sin kraft
            från naturen. Vi har 30 nationalklenoder, till exempel Abisko,
            Sarek, Stora Sjöfallet, Stenshuvud och Dalby Söderskog, för att
            nämna bara några platser som jag hoppas att många fler svenskar
            får möjlighet att besöka.
          </note>
          <note>
            Men Sverigedemokraterna kapar 200 miljoner kronor från arbete
            t med att underhålla vandringsleder och rastplatser som gör naturen
            tillgänglig i våra nationalparker.
          </note>
          <note>
            Återigen, Jimmie Åkesson: Ser inte Sverigedemokraterna ett värde
            i att skydda Sveriges natur?
          </note>
          <note type="speaker">
            Anf. 77 JIMMIE ÅKESSON (SD) replik:
          </note>
          <note>
            Fru talman! Isabella Lövin räknade själv upp en lång rad exempel
            på sådant som har skett. En del av dessa platser besöker jag själv
            ganska ofta och tycker att det är fantastiskt.
          </note>
          <note>
            Men det är inte samma sak som att hela Sverige kan vara ett natur
            ­ reservat. Det är denna balans jag saknar hos Miljöpartiet –
            som nästan allt Miljöpartiet gör blir det så fruktansvärt obalanserat.
          </note>
          <note>
            Det är detta som är den grundläggande konflikten i denna diskussion.
            Jag älskar naturen. Jag tycker att naturen är helt fantastisk,
            och de delar av vår natur som är värda att bevara ska vi naturligtvis
            göra vad vi kan för att bevara. Men det betyder inte att tiden
            ska stå still. Vi hade ett tidigare replikskifte där det konstaterades
            att vi inte alltid kan ha en pandemi för att utsläppen ska minska,
            och detta är lite samma sak.
          </note>
          <note>
            Det måste finnas balans. Det finns olika värden som vi som politiker
            har att förhålla oss till. Vi kan inte bara vara obalanserade
            och fokusera på det ena och helt strunta i det andra, vilket Miljöpartiet
            ständigt gör.
          </note>
          <note>
            (Applåder)
          </note>
          <note type="speaker">
            Anf. 78 ANNIE LÖÖF (C):
          </note>
          <note>
            Fru talman! Örebro, Solna, Angered, Norsborg – fyra platser där
            våldet trängt undan tryggheten den senaste tiden. Dödsskjutningar,
            förnedringsrån, gängkonflikt och en mördad tolvårig flicka – detta
            är illdåd som är svåra att ta in och som vi måste göra allt som
            står i vår makt för att stoppa. Det är ett oerhört samhällsproblem,
            som med rätta har tagit stor plats i dagens debatt. Där våldet
            tar plats släcks framtidstron. Där tar rädslan över, och vanliga,
            hederliga människor berörs – det är de som bor där.
          </note>
          <note>
            Vi måste använda rättsstatens fulla kraft för att stoppa detta.
            Vi måste möta den organiserade brottsligheten med full styrka,
            slå sönder dess strukturer och ta ifrån den dess makt. Vi behöver
            ge våra poliser fler kollegor, bättre resurser och rätt verktyg
            för att enklare kunna upptäcka och motverka brott. Vi behöver
            stärka andra delar av vårt rättsväsen. Vi behöver se hur vi kraftigt
            kan skärpa straffen för gängkriminalitet, förstärka vittnesskyddet,
            förbättra kameraövervakningen och stoppa införsel av illegala
            vapen men också se till att införa nolltolerans mot småbrott för
            att tidigt bryta en kriminell bana.
          </note>
          <note>
            Men ska vi knäcka gängkriminaliteten på längre sikt får vi inte
            glömma bort det mest grundläggande: det förebyggande. Det gäller
            att minska utsattheten i våra förorter, öka samverkan, bygga vårt
            samhälle starkare och erbjuda jobb, utbildning och inkludering
            till de människor som lever i utanförskap och där gängen rekryterar.
            Det gäller att göra så att fler kan bryta upp och lämna det kriminella
            livet bakom sig.
          </note>
          <note>
            Ett framgångsrikt arbete kräver både en offensiv för att lagföra
            dem som begår brott och ett förebyggande arbete så att färre hamnar
            i förödande kriminalitet.
          </note>
          <note>
            Sverige ska vara ett tryggt land att leva i. Varje dag måste
            vi ta ansvar för att öka tryggheten och därmed friheten för människor,
            oavsett var man bor.
          </note>
          <note type="speaker">
            Anf. 79 JONAS SJÖSTEDT (V) replik:
          </note>
          <note>
            Fru talman! Jag önskar Annie Lööf välkommen tillbaka.
          </note>
          <note>
            I Sverige omfattas inte privata skolor av offentlighetsprincipen,
            men det skulle nog behövas att de gjorde det. Vi vet att en del
            skolor tar pengar som de fått i skolpeng och till exempel investerar
            dem utomlands för att köpa andra skolor. Det var kanske inte riktigt
            tanken.
          </note>
          <note>
            Vi vet att en del har satt i system att ge glädjebetyg, till
            exempel sett i förhållande till nationella prov. Huruvida man
            kan ha nationella prov framöver är ett annat problem med det här
            hemlighetsmakeriet. Vi vet också att en del vinstdrivande skolor
            har varit dåliga på att ta emot elever med särskilda behov.
          </note>
          <note>
            Nu växer dessa problem. Statistik hemligstämplas, och det är
            svårt att genomföra verksamheten som tänkt.
          </note>
          <note>
            Allt detta skulle lösas av ett enkelt beslut om att offentlighetsprincipen
            gäller även skolor som är privata men som finansieras med de gemensam
            ­ ma medlen, men ni har faktiskt stoppat det. Varför har ni gjort
            det, Annie Lööf?
          </note>
          <note type="speaker">
            Anf. 80 ANNIE LÖÖF (C) replik:
          </note>
          <note>
            Fru talman! Att kunna tal del av skolors resultat- och kvalitetsdata
            är helt grundläggande för oss, både för skolors kvalitet och för
            jämlikhet och likvärdighet. Men det är också en förutsättning
            för det fria skolvalet. Vi anser att skolhuvudmän, oavsett vilka
            de är, ska leverera statistikuppgifter så som det har varit fram
            till för bara en kort tid sedan.
          </note>
          <note>
            Det är inte Centerpartiet som har sett till att dessa statistikuppgifter
            nu är hemliga. Vi tycker att det är bisarrt och att det är självklart
            att det ska vara en öppenhet och insyn i detta. Det är ju en dom
            från Kammarrätten, och sedan den kom har vi varit behjälpliga
            och drivit fram att Skolverket och SCB ska ta fram förslag för
            att möjliggöra att öppenheten ska bestå så som den har varit hittills.
          </note>
          <note>
            Skolverket har nu presenterat ett förslag om sekretessbrytande
            bestämmelser som skulle möjliggöra att återgå till hur det var
            tidigare. Det tycker vi är bra.
          </note>
          <note type="speaker">
            Anf. 81 JONAS SJÖSTEDT (V) replik:
          </note>
          <note>
            Fru talman! Jo, det är nog faktiskt så att det beror på vad Centerpartiet
            har bestämt att vi har den här oredan och kaoset, för om ni hade
            gått med på det självklara, att offentlighetsprincipen ska gälla
            även de privata skolorna, skulle de här problemen aldrig ha uppstått.
            Vi skulle dessutom fått reda på sådant som hur man till exempel
            slussar svenska skolpengar till andra länder för skolköp och mycket
            annan viktig information.
          </note>
          <note>
            Tidigare har Centerpartiet hävdat att det är för de små skolornas
            skull som man inte vill ha offentlighetsprincipen, även om små
            offentliga skolor självklart omfattas av offentlighetsprincipen.
            Nu säger de idéburna skolor ­ na att de vill omfattas av offentlighetsprincipen.
          </note>
          <note>
            Det är dags att tänka om. Det här är en helt orimlig effekt av
            att ni gör som de stora skolföretagen vill. Ni skyddar dem i varje
            möjligt läge och deras möjligheter att göra vinst på våra barn.
            Den svenska skolan mår inte bra av det.
          </note>
          <note type="speaker">
            Anf. 82 ANNIE LÖÖF (C) replik:
          </note>
          <note>
            Fru talman! En politisk skarvning, Jonas Sjöstedt, blir inte
            mer sann bara för att man upprepar den.
          </note>
          <note>
            Centerpartiet är för öppenhet, transparens och insyn. Vi är för
            det fria skolvalet, och då är det viktigt att de här uppgifterna
            finns. Det som vi däremot säger nej till är just införandet av
            offentlighetsprincipen hos fristående huvudmän. Det betyder att
            vi säger nej till ett juridiskt komplicerat system som skulle
            slå undan möjligheten för mindre skolor, till exempel byskolor.
            Men vi säger ja till de förslag som nu ligger på bordet för att
            återgå till det system vi hade tidigare med öppenhet och insyn.
            Det tror jag är en självklarhet även framåt. De ska granskas ,
            och de ska leva upp till höga kvalitetskrav. Vi ska ha en bra
            skola.
          </note>
          <note>
            (Applåder)
          </note>
          <note type="speaker">
            Anf. 83 JONAS SJÖSTEDT (V):
          </note>
          <note>
            Fru talman! Om sju veckor avgår jag som partiordförande för Vänsterpartiet
            och jag kommer också att lämna min riksdagsplats, så jag vill
            de här två minuterna passa på att tacka.
          </note>
          <note>
            Först vill jag tacka talmanskollegiet och Andreas Norlén, som
            trots allt har varit en alldeles utmärkt talman, tycker jag, och
            representerat hela riksdagen på ett föredömligt sätt. Jag tycker
            att det är ett stort värde i att vi i det här komplicerade läget
            har haft ett så fantastiskt talmanspresidium. Andreas Norlén personifierar
            för mig begreppet samvetsgrann.
          </note>
          <note>
            Jag vill också tacka alla andra som arbetar i riksdagen. Det
            här är en otroligt välskött institution med alla de tjänstemän
            som hjälper oss. Det är viktigt för Sveriges demokrati.
          </note>
          <note>
            Jag vill också rikta särskilda tack till riksdagens proffsiga
            och trevliga säkerhetsvakter, sannolikt de trevligaste säkerhetsvakter
            som finns någonstans.
          </note>
          <note>
            Jag skulle vilja tacka vår ytterst professionella och noggranna
            städpersonal för den här välskötta arbetsplatsen och tacka de
            som har serverat oss och lagat vår mat under de här åren. Ni gör
            ett fantastiskt arbete som jag vill tacka för.
          </note>
          <note>
            (Applåder)
          </note>
          <note>
            Jag vill också tacka mina partiledarkollegor för ömsom raka debatter
            och gott samarbete. Jag vill tacka alla er ledamöter. Även när
            vi har haft olika politiska uppfattningar har jag haft en god
            personlig relation till i stort sett alla som jag mött och samarbetat
            med. Jag är väldigt glad över att det har varit på det sättet.
          </note>
          <note>
            Men allra mest tacksam är jag mot alla er ute i landet som gör
            det ni kan för att skapa ett bättre samhälle: ni som arbetar för
            jämlikhet och rättvisa, ni som står upp för era arbetskamraters
            rätt, ni som arbetar frivilligt i kvinnojourerna, ni som arbetar
            för att rädda klimatet, alla ni som möter rasismen med humanism.
            Det har varit ett privilegium att få möta er runt om i Sverige
            under de här åren.
          </note>
          <note>
            Jag slutar som partiordförande, men jag kommer alltid att vara
            en av er.
          </note>
          <note>
            (Applåder)
          </note>
          <note type="speaker">
            Anf. 84 Statsminister STEFAN LÖFVEN (S) replik:
          </note>
          <note>
            Fru talman! Jag har blivit informerad om att Jonas Sjöstedt på
            Twitter har uttryckt en önskan om att byta ut de svenska sossarna
            mot finska socialdemokrater. Jag får göra Jonas Sjöstedt besviken
            när jag står vid de svenska Socialdemokraterna, de gamla vanliga.
          </note>
          <note>
            Skämt åsido vill jag rikta ett varmt tack till dig, Jonas Sjöstedt.
            Tack för en stor insats i svensk politik! Du har sett till att
            ditt parti har nått framgångar. Jag vill också tacka för det budgetsamarbete
            som vi hade under förra mandatperioden – vi gjorde flera framsteg
            där. Vi har inte alltid tyckt lika. Det ska man inte göra; vi
            är två partier. Men jag har alltid uppskattat och respekterat,
            och gör det fortfarande, din rättframhet och rakhet men också
            att du så tydligt står upp för värderingar om inte minst jämlikheten
            och alla människors lika värde. Jag måste säga att jag tycker
            att det är fantastiskt bra.
          </note>
          <note>
            Jag hoppas nu att det blir tid för återhämtning med familjen.
            Jag vet att det blir i en annan del av världen. Med detta vill
            jag passa på att önska dig ett riktigt gott liv vad än du gör.
            Jag har förstått att det finns tankar på ett kafé där nere. Är
            det så kan det vara bra att ha en bok om sju sorters kakor. Jag
            tänkte att det skulle kunna passa bra där nere. Du kan introducera
            det svenska fika som finns i New York och kanske snart i Hanoi,
            vad vet jag.
          </note>
          <note>
            Du tycker om att laga mat. Du är bättre på det än jag, vilket
            inte säger mycket i och för sig. Men jag tänkte att också ett
            förkläde skulle vara passande, så rött som det får vara och med
            svenska älgar.
          </note>
          <note>
            Tack, Jonas Sjöstedt!
          </note>
          <note>
            (Applåder)
          </note>
          <note type="speaker">
            Anf. 85 JONAS SJÖSTEDT (V) replik:
          </note>
          <note>
            Fru talman! Kiitos, Stefan Löfven!
          </note>
          <note>
            Jag skulle vilja tacka dig för de här åren. Framför allt vill
            jag tacka för det samarbete som vi hade under den förra mandatperioden.
            Vi gjorde mycket bra för vanligt folk. Vi gjorde mycket bra som
            visade att det går att bygga ut välfärden och öka jämlikheten
            i det svenska samhället. Det är viktigt att komma ihåg, inte minst
            den här tiden då utvecklingen kanske går åt ett lite annat håll.
          </note>
          <note>
            Oavsett alla duster som vi har haft i debatten och att vi ibland
            tyckt olika, vill jag att du ska veta att jag uppskattar dig som
            person. Ibland har jag tänkt att i en annan värld och en annan
            tid hade det varit trevligt att ha Stefan och Ulla som grannar
            vid sommarstugan – vanligt hjälpsamt folk, intresserade av världen
            och med djupt kulturintresse som gärna kommer över på en vällagad
            fläskpannkaka.
          </note>
          <note>
            Tack, Stefan!
          </note>
          <note>
            (Applåder)
          </note>
          <note type="speaker">
            Anf. 86 ULF KRISTERSSON (M) replik:
          </note>
          <note>
            Fru talman! Ja, Jonas, det var en intellektuellt pigg vänster
            som fick mig att bli politiskt höger.
          </note>
          <note>
            De i elevkåren i S:t Eskils skola i Eskilstuna var trevliga,
            läste tjocka böcker och drack mycket te, ibland annat också. Alla
            vi andra gillade dem, men de hade ju helt fel om allt från betyg
            till parabolantenner och löntag ­ arfonder, så vi bestämde oss
            för att göra samma sak fast precis tvärtom. Och på den vägen är
            det.
          </note>
          <note>
            Det har varit väldigt kul att vara oenig med dig. Det har ju
            hänt nästan 99 gånger av 100, så vi har övat på det.
          </note>
          <note>
            Det har också varit kul att bli enig med dig ibland. Du gör skillnad
            på sak och person. Det är för mig en ohyggligt viktig egenskap.
          </note>
          <note>
            Nu ska du förenas med din familj i Asien. Även där har vi lite
            en gemensam nämnare, ett stort intresse för Asien och för Kina,
            just nu ett gans ­ ka bekymrat intresse för vad som händer i Kina.
          </note>
          <note>
            Jag tänkte bidra med lite reselektyr, att läsa på kaféet kanske.
            Det är en episk berättelse som heter L ast B oat O ut of Shanghai
            . Den sätter ljuset på det som hela världen nu undrar: Vad kommer
            att hända med Taiwan de kommande åren? Jag har inte hunnit läsa
            boken utan bara recensionerna, så skicka gärna en recension när
            du latar dig där borta i värmen.
          </note>
          <note>
            Tusen tack för dessa år!
          </note>
          <note>
            (Applåder)
          </note>
          <note type="speaker">
            Anf. 87 JONAS SJÖSTEDT (V) replik:
          </note>
          <note>
            Fru talman! Tack, Ulf! Jag har hört talas om denna bok och ser
            verkligen fram emot att få läsa den.
          </note>
          <note>
            Vi har ju 1 procent gemensamt, och vi har det senaste året varit
            rätt bra på att prata om den procenten och också kunnat göra verkstad
            av den – dock väl medvetna om att de andra 99 procenten också
            finns där.
          </note>
          <note>
            Inga partiordförande för Moderaterna och Vänsterpartiet har väl
            någonsin haft så nära samarbete som vi två har haft. Så har det
            blivit i svensk politik. Jag höll på att säga något, men, nej,
            jag ska inte.
          </note>
          <note>
            Jag uppskattar dig. Jag har goda erfarenheter av att arbeta med
            dig. Du är rak, tydlig, håller det du lovar och säger som det
            är, och det gillar jag. Det är raka puckar. När man inte behöver
            gå runt saker så många gånger får man mer gjort.
          </note>
          <note>
            Jag tänker på vad vi har gjort. Två gånger under denna covidtid
            har vi ordnat mer pengar till en välfärd som verkligen behöver
            det. Vi har bromsat regeringens, eller snarare Centerpartiets,
            kaosprivatisering av Arbetsförmedlingen eftersom vi tyckte att
            den var oklok och inte fungerade. Vi har stoppat den ogenomtänkta
            skattesänkningen med ingångsavdrag för att pengarna skulle gå
            till sjukvård och annat i stället. Vi har arbetat för bättre regler
            för arbetskraftsinvandring. Kanske har vi också några saker kvar
            att göra innan jag är färdig.
          </note>
          <note>
            Det går ju rätt bra för Moderaterna tack vare detta, så jag tänker
            att här finns en ny kurs och ett framgångsrecept. Fortsätt prioritera
            välfärden, stoppa privatiseringar och undvika onödiga skattesänkningar
            så kommer det att gå bra!
          </note>
          <note>
            (Applåder)
          </note>
          <note type="speaker">
            Anf. 88 ANNIE LÖÖF (C) replik:
          </note>
          <note>
            Fru talman! Detta är mitt sista replikskifte med Jonas Sjöstedt,
            och det har blivit många genom åren. Jag funderade på vad jag
            skulle ge Jonas Sjöstedt i avtackningspresent, men så insåg jag
            att han nog inte är en sådan som gillar avtackningar. Därför blir
            min gåva en riktigt spänstig och ideologisk debatt.
          </note>
          <note>
            På DN Debatt i förra veckan satte Vänsterpartiet, för vilken
            gång i ordningen vet jag inte, RUT-avdraget i kontrast till välfärden.
            Jobb och företag ska brandskattas, och till och fastighetsskatten
            ska tillbaka i ett läge där vi verkligen behöver rivstarta svensk
            ekonomi, inte lägga en våt filt över den.
          </note>
          <note>
            När ska Vänsterpartiet sluta skönmåla sitt förakt för riktiga
            jobb och egenförsörjning i ord som solidaritet och jämställdhet?
            När ska de inse att utvidgat RUT-avdrag, sänkta kostnader för
            våra företag och fler som jobbar inte försvagar välfärden utan
            stärker den? Kommer Vänsterpartiet någonsin att nöja sig med mindre
            än att ha socialiserat hela näringslivet?
          </note>
          <note type="speaker">
            Anf. 89 JONAS SJÖSTEDT (V) replik:
          </note>
          <note>
            Fru talman! Jag har en partiledardebatt kvar, i Sveriges Television.
          </note>
          <note>
            Annie Lööf, du ger en fin present, för något jag verkligen har
            uppskattat under min tid som ordförande har varit våra debatturnéer.
            Det kom hundratals, ibland långt över tusen personer, och jag
            tror att de kom av en anledning: Vi hade tydliga motsättningar
            – Annie Lööf bevisade just att det finns stuns i debatten – men
            samtidigt en respektfull ton. Jag tycker att det är viktigt i
            denna politiska tid att vi kan ha det just så.
          </note>
          <note>
            Jag ska också bli allvarlig. Annie Lööf, du har en viktig roll
            i svensk borgerlighet framöver. Vi lever i en tid då många tystnar
            inför rasismen och några börjar låta som rasismen. Det gör inte
            du, och det är viktigt. Det är viktigt att det finns en sådan
            borgerlighet i Sverige. Alla våra andra oenigheter åt sidan: Jag
            tror att detta kan ha en avgörande betydelse, och här har du all
            min respekt.
          </note>
          <note>
            I detta arbete önskar jag dig allt gott, jag önskar din familj
            allt gott och jag önskar dig ett fullständigt misslyckande i genomförandet
            av januari ­ avtalets klausuler om LAS och om marknadshyror.
          </note>
          <note>
            (Applåder)
          </note>
          <note type="speaker">
            Anf. 90 ANNIE LÖÖF (C) replik:
          </note>
          <note>
            Fru talman! Det är så här det kan låta i debatten mellan mig
            och Jonas Sjöstedt. Det är också det jag kommer att sakna: en
            motståndare som faktiskt inte väjer för ideologiska debatter med
            högt i tak och stark energi. Vi har haft många sådana debatter
            genom åren, och vi har också tagit dem på turné.
          </note>
          <note>
            Detta kommer jag att bära med mig när Jonas Sjöstedt nu lämnar
            den politiska scenen. Jag kommer sakna en politisk motståndare
            men också en kollega som alltid har kunnat skilja på sak och person
            och som stått upp för sina värderingar i ur och skur, som slagits
            för människovärde och humanism och som varit en varm och sympatisk
            person även efter att strålkastarna slocknat. Detta är en styrka
            i vår bransch.
          </note>
          <note>
            Vi må vara oense om mycket, men jag har stor respekt för dig,
            Jonas Sjöstedt. Jag har också stor respekt för viljan och önskan
            att få vara mer med familjen, och jag hoppas att ni kommer att
            få det fantastiskt när du nu inom kort flyttar till din familj.
          </note>
          <note>
            Som en tack-och-hej-gåva till dig har Centerpartiet också skänkt
            pengar i ditt namn till Rädda Barnens viktiga arbete.
          </note>
          <note>
            (Applåder)
          </note>
          <note type="speaker">
            Anf. 91 JONAS SJÖSTEDT (V) replik:
          </note>
          <note>
            Fru talman! Tack för två mycket fina gåvor, Annie! Jag önskar
            dig allt gott.
          </note>
          <note>
            (Applåder)
          </note>
          <note type="speaker">
            Anf. 92 EBBA BUSCH (KD) replik:
          </note>
          <note>
            Fru talman! Jag vill instämma i tacket till Jonas Sjöstedt. Jag
            tror att svensk historia kommer att minnas Sjöstedt som en ledare
            som öppnade upp sitt parti och förde det bort från dogmatism och
            mer mot pragmatism utan att någon för den skull för en sekund
            tvekade om var partiet stod på den politiska skalan under hans
            ledarskap.
          </note>
          <note>
            Ett exempel på detta är att vänsterpartister och kristdemokrater
            faktiskt har kunnat göra upp. Trots väldigt olika reformagendor
            i övrigt har vi kunnat enas om insatser för välfärden som har
            gett äldre, sjukvård och LSS mer resurser, som de verkligen har
            behövt.
          </note>
          <note>
            I denna anda har vi som avskedsgåva till Jonas valt att lämna
            ett bidrag till Hemlösa.se. Det är den organisation där han själv
            valt att engagera sig och på ett konkret sätt omsätta sina ideal
            i verklighet – och som han, så talande för Jonas Sjöstedts karaktär,
            inte valt att göra media på.
          </note>
          <note>
            Själv kommer jag också att minnas och sakna människan Jonas som
            jag har fått möta. Det är en människa jag tycker om att tala med,
            kanske för att vi i grunden är lite lika, fast man inte kan tro
            det. Vi gillar båda två att baka bröd, lyssna på country, se romantiska
            komedier och plocka bär i skogen – vi har dock inte gjort detta
            ihop – och bådas vår stora glädje i livet är familjen och barnen.
          </note>
          <note>
            Hade någon beskrivit Jonas utifrån dessa intressen hade jag sagt:
            Här har vi en kristdemokratisk kärnväljare! Jag hoppas att Jonas
            inte tar illa upp, för det är den finaste komplimang man kan få
            av mig. Jag hoppas att det går fram.
          </note>
          <note>
            Jag önskar dig allt gott framöver, och om skogarna i Vietnam
            inte är lika lockande som de här i Sverige har du en stående inbjudan
            att komma och plocka bär tillsammans med mig. Jag kan ta blåbären,
            och du kan ta lingonen.
          </note>
          <note>
            Tack för gott samarbete!
          </note>
          <note type="speaker">
            Anf. 93 JONAS SJÖSTEDT (V) replik:
          </note>
          <note>
            Fru talman! Tack så mycket, Ebba, dina ord värmer! Ja, jag har
            en faiblesse för countrymusik, skog och bär. Tack också för gåvan
            till Hemlösa.se, som är en organisation som gör enorm praktisk
            nytta för människor som verkligen behöver stöd och solidaritet
            av andra. Den är viktig.
          </note>
          <note>
            Jag har uppskattat att arbeta med dig. Det har varit tuffa debatter,
            precis som det ska vara mellan politiska motståndare. Men när
            vi har kunnat skaka fram några extra miljarder till äldreomsorg
            och sjukvård har vi gjort det. Det är bra. Sakfrågorna ska kunna
            komma först på det sättet.
          </note>
          <note>
            Men det jag kommer att minnas mest från vår tid som partiledare
            var vårt första riktiga samtal i Aktuellt , före sändning. Du
            var där med din lille pojk Birger, som jag fick låna och ta hand
            om när du skulle göra annat i Aktuellt . Det var ett sådant fint
            förtroende att få ta hand om någons barn en liten stund. Det betydde
            mycket för mig.
          </note>
          <note>
            (Applåder)
          </note>
          <note type="speaker">
            Anf. 94 JOHAN PEHRSON (L) replik:
          </note>
          <note>
            Fru talman! Det är en lång och gedigen politisk gärning som snart
            tar slut när du lämnar ditt uppdrag, Jonas Sjöstedt. Vi i Liberalerna
            – mina föregångare, Nyamko Sabuni och jag själv – vill som så
            många andra tacka dig. Vi har vid en hel del tillfällen stött
            på varandra på regniga gator och stormiga torg, i alla möjliga
            Europaparlamentsvalsdebatter och i val till riksdagen. Nu står
            vi här, och allt vackert tar slut.
          </note>
          <note>
            Du har arbetat för Vänsterpartiet. Av det skälet vill jag överlämna
            en bok av min kollega Fredrik Malm. Den handlar om en del av Vänsterpartiets
            historia och om Naftasyndikatet, som senare blev Gulfmackarna
            och som har återuppstått här och där i Sverige. Den är väl värd
            att läsa. Recensera gärna och tyck till! Fredrik har gjort ett
            gediget arbete med detta. Det är historia.
          </note>
          <note>
            Men också det som görs här och nu är stort, och det som Ebba
            Busch sa nyss gäller också oss i Liberalerna. Vi är också imponerade
            av det ideella arbete som görs. Många människor i Vänsterpartiet
            och för den delen i Liberalerna och alla partier är också föreningsmänniskor.
            Vi försöker inte bara vara agitatorer, utan vi gör saker också
            därför att vi vill förändra värl ­ den. Och vi gör det inte bara
            här i kammaren eller i kommunfullmäktige i Örebro. Får man säga
            Örebro förresten? Ja, nu sa jag Örebro. Det är ett fantastiskt
            arbete som görs. Det som du har gjort för hemlösa imponerar, och
            därför har vi självfallet en gåva till Stadsmissionens arbete
            för samma sak. Det är en annan organisation, men likväl.
          </note>
          <note>
            Sedan har vi det här med att man blir lite äldre. Först måste
            jag säga att det finns människor i min absoluta närhet som, inför
            att jag ska stå här och prata och försöker förbereda mig – det
            kanske inte märks på mig att jag försöker förbereda mig i debatterna
            – har sagt till mig: ”Var som Jonas Sjöstedt bara!” När jag frågar
            vad de menar svarar de: ”Men var så där avspänd och naturlig,
            växla lite i tempo, ha några sköna exempel, gärna lokala från
            någon ort!” Det är effektivt. Människor älskar det, och du har
            gjort det väldigt bra.
          </note>
          <note>
            När det gäller att måla porträtt har Winston Churchill nämnts
            förut. Han var inte heller vänsterpartist direkt, ska jag understryka.
            När de målade en tavla av honom tyckte han inte att den var så
            snygg, på ålderns höst. Då fick han veta, och det var minsann
            svar på tal: Age is cruel. Men det märks inte på dig, Jonas Sjöstedt.
            Man måste vara försiktig när man är man och blir äldre, men eftersom
            du gillar bullar och fika får du en påse av mig här. Sedan får
            du se till att tänka på att inte äta för mycket av det vita sockret.
          </note>
          <note type="speaker">
            Anf. 95 JONAS SJÖSTEDT (V) replik:
          </note>
          <note>
            Fru talman! Jag vill tacka dig så mycket, Johan Pehrson. Jag
            tackar för de debatter som vi har haft och som jag tycker har
            varit raka och tydliga. Jag tycker ofta att det är roligt att
            debattera med liberaler. Många är ideologiska personer, och det
            finns kanske en del gemensamt ibland med Vänsterpartiet när det
            gäller partikultur, på gott och ont.
          </note>
          <note>
            Jag vill också tacka för de fina presenterna. Boken har jag läst,
            men jag är väldigt glad över att få den. Det är faktiskt en bra
            och intressant bok. Jag tycker att mycket av det som skrivs av
            borgerliga politiker om Vänsterpartiet är både ytligt och fördomsfullt.
            Det är tyvärr ganska vanligt att man ska bekräfta sina fördomar,
            men detta är inte en sådan bok. Det här är en bok som gör en historisk
            pionjärgärning genom att gå igenom saker, personer och annat som
            för mig var helt okända. Jag tycker att det är viktigt att boken
            skrevs på det sättet, och det är kanske dagens boktips. Tack så
            jättemycket!
          </note>
          <note>
            (Applåder)
          </note>
          <note type="speaker">
            Anf. 96 Miljö- och klimatminister ISABELLA LÖVIN (MP) replik:
          </note>
          <note>
            Fru talman! Mycket har hänt i svensk politik sedan du blev partiledare
            för Vänsterpartiet, Jonas Sjöstedt. När säcken för din partiledartid
            nu knyts ihop kan du verkligen blicka tillbaka på en otroligt
            viktig tid i svensk politik, där du har varit ledare för Vänsterpartiet
            som har spelat en viktig roll under denna tid.
          </note>
          <note>
            Ni har varit, och du har företrätt, en viktig röst för det svenska
            samhället och gjort det på ett sätt som jag verkligen, på riktigt,
            är full av beundran inför. Du är en fantastisk retoriker. Du har
            en personlighet och en trovärdighet som verkligen når ut, och
            din röst behövs.
          </note>
          <note>
            Sedan kan vi ha debatter mellan Vänstern och Miljöpartiet om
            att vara den som uttrycker de rätta åsikterna och också genomför
            politik. Vi har faktiskt genomfört mycket politik tillsammans.
            Jag vill verkligen tacka dig för det budgetsamarbete som vi har
            haft under den förra mandatperioden. Tillsammans var vi med och
            såg till att Sverige mer än fördubblade miljö ‑ och klimatbudgeten,
            exempelvis.
          </note>
          <note>
            Din partikollega Jens Holm, som jag såg här nyss, beskrev 2012
            utbyggnaden av solceller som att den stod och stampade, men nu
            kan vi åka till Ikea och köpa ett solcellspaket – Solstråle –
            lika lätt som vi köper bokhyllan Billy. År 2012 installerades
            7 megawatt solel. Förra året var det 698 megawatt på ett år. Som
            ett minne av detta vill Per Bolund, jag och Miljöpartiet nu ge
            dig en solcellslampa som du kan ta med dig till Vietnam. Du kan
            läsa alla böcker och kanske till och med baka i lampans sken och
            minnas allt fantastiskt som du har varit med om att göra för Sverige
            och världen.
          </note>
          <note>
            Jag önskar allt gott och lycka till.
          </note>
          <note>
            (Applåder)
          </note>
          <note type="speaker">
            Anf. 97 JONAS SJÖSTEDT (V) replik:
          </note>
          <note>
            Fru talman! Tack så jättemycket, Isabella! Jag har gått och kikat
            på den här typen av lampor när jag har varit på Clas Ohlson och
            andra ställen och tänkt att jag ska köpa en. Det har inte blivit
            av, men nu har jag den här. Det blir jättebra. Solceller sitter
            på mitt tak också, så jag har bidragit till de 7 megawatten. Det
            är kanske inte så mycket, men jag har gjort min del. Och så måste
            det nog vara om vi ska klara klimatet.
          </note>
          <note>
            Jag tycker att det har varit roligt att få arbeta med er i Miljöpartiet,
            framför allt under den förra mandatperioden. Det finns inget tvivel
            om ert urstarka engagemang för klimatet och också din otroliga
            kunskap när det gäller havsmiljöfrågor, fiske och annat. Det har
            jag den djupaste respekt för.
          </note>
          <note>
            Jag vet att du också kommer att välja att sluta lite senare.
            Vi kommer att tacka dig i vederbörlig ordning efter den sista
            debatten. Jag vill ändå tacka dig redan nu för alla de insatser
            du har gjort. Det är tufft ibland. Det blåser ibland. Det är mycket
            jobb. Jag slipper få kommentarer om klädsel, puder och sådana
            saker. Jag önskar att alla i politiken skulle slippa det, men
            vi har en bit kvar att gå på många olika områden. Jag vet att
            du verkligen har arbetat för det som du tror på, och det är den
            stora frågan: Om vi inte klarar klimatet klarar vi inte så mycket
            framöver. Du har en stor och viktig fajt framför dig. Jag är på
            din sida i den fajten.
          </note>
          <note>
            (Applåder)
          </note>
          <note type="speaker">
            Anf. 98 ANDRE VICE TALMANNEN:
          </note>
          <note>
            Från talmanspresidiets sida vill jag säga vårt uppriktiga tack
            till dig, Jonas Sjöstedt, för ditt engagerade arbete här i riksdagen
            under alla år. Jag önskar ett riktigt varmt lycka till med framtida
            projekt och utmaningar – flytten till Vietnam och författarskapet.
            Jag vet att det snart kommer en bok, en deckare, som utspelar
            sig bland annat här i riksdagen. Den ser jag personligen verkligen
            fram emot att läsa.
          </note>
          <note>
            Lycka till och tack!
          </note>
          <note>
            (Applåder)
          </note>
          <note type="speaker">
            Anf. 99 EBBA BUSCH (KD):
          </note>
          <note>
            Fru talman! Denna riksdagsdebatt är viktig, för i denna kammare
            väljer alla partier själva vilka frågor de tycker är viktiga.
            Vi har lyft upp frågan om gängbrott, att Sverige har halkat ned
            till plats 24 av 27 i EU:s arbetslös ­ hetsliga och att Sverige
            redan före corona hade rekordlånga vårdköer. Nu ser vi en lavin
            av obehandlade fall som kommer fram.
          </note>
          <note>
            Men vi kan prata om vad som helst här. Jag vill välkomna era
            repliker, era frågor och er vilja till debatt. Jag har tidigare
            i andra debatter fått frågor om enskilda formuleringar i ett annat
            partis program och om flaggpolicyn i Sölvesborgs kommun, och i
            en hel debatt ställde alla samma insinuanta frågor om abort. Ni
            är välkomna med era frågor även i dag. Kanske kommer det någon
            fråga om svensk fiskepolicy eller om det amerikanska valet – Trump
            versus Biden, som delvis redan har avhandlats.
          </note>
          <note>
            Men innan ni väljer ämne skulle jag vilja nämna Shayan Gaff 22
            år, Luna Mandic 4 år, Ndella Jack 18 år, Petar Petrovic 20 år,
            Yuusuf Warsame 8 år, Rami Amin 24 år, Karolin Hakim 31 år och
            Adriana Naghei 12 år. De är alla oskyldiga offer för gängskjutningar
            och sprängningar.
          </note>
          <note>
            Ni väljer vad vi diskuterar i denna kammare, och era val visar
            era prio ­ riteringar.
          </note>
          <note>
            (Applåder)
          </note>
          <note type="speaker">
            Anf. 100 Statsminister STEFAN LÖFVEN (S) replik:
          </note>
          <note>
            Fru talman! Detta är också ett grepp: Prata om vad ni vill, men
            bara om det som jag vill att vi ska prata om.
          </note>
          <note>
            Gängkriminaliteten har haft och ska ha sin rättmätiga plats i
            en politisk debatt. Det har den haft och ska ha i fortsättningen.
          </note>
          <note>
            Jag uppskattar också att Ebba Busch – det ser ut så i alla fall
            – delar vår bild av de utmaningar som gäller välfärden, även sjukvården
            och äldrevården. Jag tycker att det är ett bra besked till svenska
            folket om det finns en bred enighet om att vi nu ska utveckla
            vår välfärd. Tillsammans med våra samarbetspartier gör vi nu stora
            påslag på just välfärden. Det kommer att leda till att fler tillsvidareanställda
            undersköterskor och vårdbiträden kan anställas i äldreomsorgen
            och till att det också blir bättre villkor inom sjukvården.
          </note>
          <note>
            Sedan är det trots allt i landets kommuner och regioner som detta
            ska genomföras. Därför vill jag fråga dig, Ebba Busch: Hur ser
            Kristdemokraterna på dessa principer? Vilka förändringar är ni
            villiga att driva för att vi ska få bra välfärd där ute också?
          </note>
          <note type="speaker">
            Anf. 101 EBBA BUSCH (KD) replik:
          </note>
          <note>
            Fru talman! Först och främst är det uppenbart att det kommer
            att behövas mer resurser till äldreomsorgen, till sjukvården och
            för att stärka LSS. Men vi har också sett, och haft facit på det
            redan före coronapandemin med de rekordlånga vårdköerna, att enbart
            mer pengar inte är lösningen. Det är också hur man använder dem
            som är avgörande – om det faktiskt finns förutsättningar för sjuksköterskorna
            att göra sitt arbete eller om de fastnar i till exempel pappersarbete.
            Det är därför som vi måste göra strukturförändringar som att kraftigt
            stärka primärvården, så att de som i dag sitter på akuten i stället
            hamnar på vårdcentralerna där de skulle kunna få hjälp snabbare.
            Detta måste underlättas. Vi måste också våga ifrågasätta grunden
            för hela sjukvårdsorganisationen – regionerna. Det har nämligen
            än en gång under denna pandemi blivit uppenbart att landstingen,
            de så kallade regionerna, har gjort sitt och att vi måste lägga
            ned dem och få ett samlat ansvar.
          </note>
          <note type="speaker">
            Anf. 102 Statsminister STEFAN LÖFVEN (S) replik:
          </note>
          <note>
            Fru talman! Jag ser också behovet av ett större nationellt ansvar
            för att se till att alla runt om i vårt land har korta köer till
            sjukvården. Däremot tror jag inte att det nu är rätt väg att påbörja
            en stor omorganisation av svensk sjukvård. Det skulle ta lång
            tid, och det skulle fördröja det som vi vill göra när det gäller
            korta väntetider med mera. Jag tror att det är fel väg att gå.
          </note>
          <note>
            Men vad som också är fel väg att gå är att låta lönsamheten gå
            före människors behov av vård. Människors behov av vård ska styras
            av vem som behöver vård och när hen behöver det.
          </note>
          <note>
            Därför vill jag fråga Ebba Busch på vilket sätt hon ser att exempelvis
            vårdvalet i Region Stockholm, som hennes parti nu är med att rulla
            ut, bidrar till att uppnå god vård på lika villkor för alla.
          </note>
          <note type="speaker">
            Anf. 103 EBBA BUSCH (KD) replik:
          </note>
          <note>
            Fru talman! Om vi ska hålla detta på en nivå som är lämplig för
            riksdagen är vår grundläggande hållning just att valfrihet är
            bra. Det ska vara möjligt för även den som har drabbats av sjukdom
            att ha flera aktörer att välja mellan. Vi vet också att det har
            varit viktigt för att göra det möjligt att konkurrera om till
            exempel löner och faktiskt driva upp lönerna i en kvinnodominerad
            sektor. Detta har skett i byggbranschen men inte varit görbart
            i till exempel sjukvården.
          </note>
          <note>
            Men det finns brister överallt, och vi är beredda att vara öppna
            i fråga om de brister som finns i regioner där vi är med och styr.
            Jag räknar med att Socialdemokraterna gör detsamma.
          </note>
          <note>
            Vi vill inte göra en stor omorganisation nu, men att ge förutsättningar
            på lång sikt för att vården ska kunna göra sitt jobb kräver att
            vi lägger ned regionerna.
          </note>
          <note>
            Slutligen: Jag tycker att det är helt okej att göra som jag gjorde
            i början och säga att brottsoffren har fått för lite plats i denna
            kammare i dag.
          </note>
          <note type="speaker">
            Anf. 104 Miljö- och klimatminister ISABELLA LÖVIN (MP) replik:
          </note>
          <note>
            Fru talman! Ebba Busch har förklarat att vi behöver en ny feminism.
            Ebba Busch gillar inte menskonst och talar nedsättande om genusflum.
            Däremot gillar hon en ny variant av vårdnadsbidraget, en barnomsorgspeng
            för att kvinnor ska kunna stanna hemma med sina barn. KD påstår
            att detta ger större valfrihet till familjerna, när vi vet att
            de som i mycket stor utsträckning använde vårdnadsbidraget var
            lågutbildade kvinnor med utländsk bakgrund och att det effektivt
            stängde dem ute från arbetsmarknaden.
          </note>
          <note>
            Jag undrar, Ebba Busch: Hur förbättrar detta integrationen? Vad
            har det med feminism att göra att skapa nya system som till allra
            största delen håller de mest utsatta utrikes födda kvinnorna i
            vårt samhälle kvar i hemmet i stället för att de ska komma ut
            på arbetsmarknaden och få en möjlig ­ het till en egen inkomst
            och att barnen ska kunna gå i förskola? Är detta verkligen feminism,
            Ebba Busch?
          </note>
          <note type="speaker">
            Anf. 105 EBBA BUSCH (KD) replik:
          </note>
          <note>
            Fru talman! Jag är en stolt borgerlig feminist, och jag har efterlyst
            en ny sorts feminism i Sverige därför att en regering som kallar
            sig feminist ­ isk men som inte har satt av tillräckligt med resurser
            eller gjort lagändringar för att se till att kvinnor som anmäler
            sexuella övergrepp faktiskt kan få upprättelse inte borde kalla
            sig feministisk.
          </note>
          <note>
            Samma sak är det när det kommer till vården, där vi vet att det
            är kvinnorna som drabbas av sjukskrivning i mycket större utsträckning.
            Kvinnor är drabbade dubbelt så mycket av sjukskrivning som männen,
            och den sittande så kallade feministiska regeringen har ingen
            plan för hur man ska åtgärda detta. Då borde man inte kalla sig
            för en feministisk regering.
          </note>
          <note>
            Till sakfrågan: Jag tycker inte att det är ett problem att mammor
            och pappor hittar former som förhindrar att deras barn måste vara
            i överfulla barngrupper i förskolan när de är ett och ett halvt
            år gamla och att detta möjliggörs till exempel genom dagbarnvårdare
            eller att man kan stanna hemma några månader till medan barnen
            är små.
          </note>
          <note type="speaker">
            Anf. 106 Miljö- och klimatminister ISABELLA LÖVIN (MP) replik:
          </note>
          <note>
            Fru talman! Jag noterar att Ebba Busch inte svarade på min fråga.
            På vilket sätt hjälper det integrationen, och på vilket sätt löser
            det de problem som vi ser i de utsatta områdena att införa en
            reform på drygt 1 miljard kronor, en så kallad barnomsorgspeng,
            som vi vet till största delen kommer att användas av utrikes födda
            kvinnor som är lågutbildade och som har svårt att komma in på
            arbetsmarknaden? De får 6 000 kronor per barn , enligt ert förslag
            , för att stanna hemma och ta hand om så kallad barnomsorg i hemmet.
            Detta är ingen valfrihetsreform, Ebba Busch. Detta är ingenting
            för välutbildade svenska kvinnor som vill stanna hemma. Detta
            är en reform som kommer att kedja fast kvinnor i hemmet, kvinnor
            som behöver komma ut på arbetsmarknaden och som också behöver
            få andra visioner och ett annat perspektiv så att integrationen
            förbättras i de mest utsatta områdena.
          </note>
          <note>
            Detta är en politik som går rakt emot det som vi behöver göra,
            och det är en otrolig egoism att välutbildade KD-kvinnor tycker
            att detta är en valfrihetsreform när den leder till att kvinnor
            stannar hemma i utsatta områden.
          </note>
          <note>
            (Applåder)
          </note>
          <note type="speaker">
            Anf. 107 EBBA BUSCH (KD) replik:
          </note>
          <note>
            Fru talman! Vår grundhållning är att kvinnor inte är mer korkade
            än män. Vår grundhållning är att jämställdhetsdebatten i Sverige
            har handlat om att vi är precis lika kapabla som män att ta beslut
            om våra liv, och jag är trött på omyndigförklarandet.
          </note>
          <note>
            Har man ett år och tre månader gamla barn och är rädd för att
            de ska sitta i överfulla förskolegrupper måste det finnas alternativ.
            Det kan vara att man är hemma lite längre när barnen är små. Det
            kan också vara dagbarnvårdare som detta ska kunna användas för.
            Vi kommer inte att åter ­ införa något gammalt vårdnadsbidrag.
            Ovanpå det lägger vi obligatorisk språkförskola för dem som inte
            är födda i Sverige, eftersom de har andra förutsättningar och
            måste ha andra både krav och möjligheter. Och sfi måste möjliggöras
            för den som är föräldraledig och har en liten bebis hemma. Sedan
            gör vi om bidragssystemen så att man inte ska kunna stapla bidrag
            på varandra, bara för att man har många barn, och låta bli att
            jobba.
          </note>
          <note>
            (Applåder)
          </note>
          <note type="speaker">
            Anf. 108 JOHAN PEHRSON (L):
          </note>
          <note>
            Fru talman! Den pågående coronapandemin har blottlagt tydliga
            brister i vår välfärd. En sådan brist är det vi har sett i äldreomsorgen
            – alltifrån undervärderingen till en avsaknad av relevant utrustning.
            Det finns många bra boenden och många exempel på god hemtjänst
            där medarbetare utför stordåd för våra årsrika och andra omsorgsbehövande.
            Men det finns för många exempel där medarbetare har saknat grundläggande
            förutsättningar att göra ett bra jobb för att skydda och ge omsorg
            till människor.
          </note>
          <note>
            Liberalerna medverkar nu i den största satsningen någonsin på
            en bättre äldreomsorg i Sverige: 8 miljarder öronmärks till äldreomsorgen
            i den budget som snart läggs på riksdagens bord, om vi lägger
            samman årets samlade satsningar. Det ska gå till fler medarbetare,
            till bättre utbildning och till att utveckla arbetssätt och rutiner.
            Men Liberalerna vill mer.
          </note>
          <note>
            Redan för 35 år sedan kämpade vi liberaler för människors rätt
            till integritet i äldreomsorgen – rätten till eget rum för den
            som ville. Nu behövs det snarare egna team; det är orimligt att
            äldre, sköra personer ska behöva möta kanske 10–15 olika människor
            i veckan, oavsett pandemi.
          </note>
          <note>
            Äldre och personal behöver förstå varandra. De som jobbar i äldreomsorgen
            ska ges tillräckliga kunskaper i svenska språket för att kunna
            jobba där.
          </note>
          <note>
            Liberalerna vill att det åter ska bli möjligt att anställa läkare
            i äldreomsorgen. Det är viktigt för att man ska kunna ge den bästa
            vården och omsorgen på plats.
          </note>
          <note>
            Vi har i årtionden drivit på för att förbättra de mest utsattas
            position och inte minst för en bättre äldreomsorg. Det tänker
            vi fortsätta med. Det handlar om att man även på ålderns höst
            ska kunna få uppleva möjligheternas Sverige och få leva hela sitt
            liv med värdighet.
          </note>
          <note type="speaker">
            Anf. 109 Miljö- och klimatminister ISABELLA LÖVIN (MP):
          </note>
          <note>
            Fru talman! Förra måndagen fick jag vara med om en historisk
            händelse. Då tryckte jag, tillsammans med statsministern, på startknappen
            för Hybrit i Luleå.
          </note>
          <note>
            Hybrit är en världsunik pilotanläggning för ståltillverkning
            utan kli ­ matutsläpp, med potentialen att minska Sveriges utsläpp
            med 10 pro cent och världens utsläpp med 6 procent. Tre stora
            svenska företag – SSAB, LKAB och Vattenfall – har tack vare regeringens
            stöd Industriklivet, den tydliga satsningen på ett 100 procent
            förnybart elsystem och den svenska klimatlagen vågat bestämma
            sig för att lämna en tusenårig teknik bakom sig där man gör stål
            med koleldade masugnar. Nu kan det göras med grön vätgas.
          </note>
          <note>
            När jag talar med representanter för den tunga industrin i dag
            är de inte oroliga över klimatomställningen längre – tvärtom!
            De är själva en del av den. Det de nu är rädda för är politiska
            partier som i sina skuggbudgetar stryper stödet till klimatomställningen,
            skattesubventionerar fossila bränslen genom att sänka koldioxidskatten
            och som – trots att billig vätgas för fossila stålverk kräver
            tydliga mål för förnybar energi – vill investera i dyr kärnkraft
            som effektivt skulle slå undan hela kalkylen för fossilfritt stål.
          </note>
          <note>
            Fru talman! Jag talade i mitt första inlägg om vikten av långsiktighet.
            Sex år av grön industripolitik har möjliggjort en revolution inom
            svensk stålindustri, men industrin behöver långsiktiga spelregler
            – inte ogenomtänkta lappkast, som när Moderaterna och Kristdemokraterna
            lämnade energiöverenskommelsen. Vi kan klara klimatet och skapa
            nya jobb, och Sverige kan fortsätta att vara världsledande om
            politiker tänker mer på morgondagens värld än på morgondagens
            valrörelse.
          </note>
          <note>
            (Applåder)
          </note>
          <note>
            I detta anförande instämde Anna Sibinska (MP).
          </note>
          <note type="speaker">
            Anf. 110 TALMANNEN:
          </note>
          <note>
            Jag bad att få ta över talmansklubban från andre vice talmannen
            för att få möjlighet att framföra ett varmt tack till Jonas Sjöstedt
            för de ytterst vänliga ord han yttrade om mig i talarstolen för
            en liten stund sedan. Ett varmt tack för ett gott samarbete, Jonas
            Sjöstedt, och ett varmt tack för ditt arbete för Sveriges riksdag
            och svensk demokrati!
          </note>
          <note>
            Jag ber också att få tacka alla deltagare i dagens partiledardebatt,
            som härmed är avslutad.
          </note>
          <note>
            Partiledardebatten var härmed avslutad.
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2019/20:455
          </note>
          <note>
            Till riksdagen
          </note>
          <note>
            Interpellation 2019/20:455 Inställda mässors inverkan på jobb
            och tillväxt
          </note>
          <note>
            av Hans Rothenberg (M)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 17 september 2020.
          </note>
          <note>
            Stockholm den 8 september 2020
          </note>
          <note>
            Justitiedepartementet
          </note>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2019/20:459
          </note>
          <note>
            Till riksdagen
          </note>
          <note>
            Interpellation 2019/20:459 Förbudet mot folksamlingar i förhållande
            till motionslopp
          </note>
          <note>
            av David Josefsson (M)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 17 september 2020.
          </note>
          <note>
            Stockholm den 8 september 2020
          </note>
          <note>
            Justitiedepartementet
          </note>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2019/20:464
          </note>
          <note>
            Till riksdagen
          </note>
          <note>
            Interpellation 2019/20:464 Hållbara offentliga finanser
          </note>
          <note>
            av Niklas Wykman (M)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 17 september.
          </note>
          <note>
            Stockholm den 8 september 2020
          </note>
          <note>
            Justitiedepartementet
          </note>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            § 3 Anmälan om faktapromemoria
          </note>
          <note>
            Talmannen anmäl de att följande faktapromemoria om förslag från
            Europeiska kommissionen hade kommit in och överlämnats till utskott:
          </note>
          <note>
            2019/20:FPM69 EU-strategi för att bekämpa sexuella övergrepp
            mot barn COM(2020) 607 till justitieutskottet
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2019/20:195 till finansutskottet
          </note>
          <note>
            2019/20:201 till konstitutionsutskottet
          </note>
          <note>
            Skrivelser
          </note>
          <note>
            2019/20:199 till utbildningsutskottet
          </note>
          <note>
            2019/20:202 till arbetsmarknadsutskottet
          </note>
          <note>
            § 5 Bordläggning
          </note>
          <note>
            Följande dokument anmäldes och bordlades:
          </note>
          <note>
            EU-dokument
          </note>
          <note>
            COM(2020) 483 Förslag till Europaparlamentets och rådets förordning
            om ändring av förordning (EU) 2018/848 om ekologisk produktion
            vad gäller datumet för tillämpning och vissa andra datum som anges
            i den förordningen
          </note>
          <note>
            COM(2020) 491 Förslag till Europaparlamentets och rådets förordning
            om ändring av förordning (EU) nr 168/2013 vad gäller särskilda
            åtgärder för fordon i slutserier i kategori L till följd av covid-19-utbrottet
          </note>
          <note>
            § 6 Anmälan om fråga för skriftligt svar
          </note>
          <note>
            Följande fråga för skriftligt svar hade framställts:
          </note>
          <note>
            den 8 september
          </note>
          <note>
            2019/20:2144 Väntetid för att få tillstånd för kamerabevakning
          </note>
          <note>
            av Louise Meijer (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 7 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 8 september
          </note>
          <note>
            2019/20:1929 Svenskt bistånd till Islamic Relief Sudan
          </note>
          <note>
            av Björn Söder (SD)
          </note>
          <note>
            till statsrådet Peter Eriksson (MP)
          </note>
          <note>
            2019/20:2034 Kommunikationsmöjligheter för kriminella
          </note>
          <note>
            av Markus Wiechel (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:2027 Haverikommission vid suicid
          </note>
          <note>
            av Clara Aranda (SD)
          </note>
          <note>
            till socialminister Lena Hallengren (S)
          </note>
          <note>
            2019/20:2030 Svenskt bistånd via Islamic Relief
          </note>
          <note>
            av Hans Wallmark (M)
          </note>
          <note>
            till statsrådet Peter Eriksson (MP)
          </note>
          <note>
            2019/20:2035 Bistånd till Muslimska brödraskapet
          </note>
          <note>
            av Markus Wiechel (SD)
          </note>
          <note>
            till statsrådet Peter Eriksson (MP)
          </note>
          <note>
            2019/20:2036 Samarbete med Islamic Relief
          </note>
          <note>
            av Markus Wiechel (SD)
          </note>
          <note>
            till statsrådet Peter Eriksson (MP)
          </note>
          <note>
            2019/20:2077 Sidas samarbeten
          </note>
          <note>
            av Björn Söder (SD)
          </note>
          <note>
            till statsrådet Peter Eriksson (MP)
          </note>
          <note>
            2019/20:2028 Tryggad elförsörjning
          </note>
          <note>
            av Margareta Cederfelt (M)
          </note>
          <note>
            till statsrådet Anders Ygeman (S)
          </note>
          <note>
            2019/20:2033 Effekterna av höjd skatt på plastbärkassar
          </note>
          <note>
            av Clara Aranda (SD)
          </note>
          <note>
            till finansminister Magdalena Andersson (S)
          </note>
          <note>
            2019/20:2032 Konsekvenser av övergödningsutredningens förslag
            för hästnäringen
          </note>
          <note>
            av Ann-Charlotte Hammar Johnsson (M)
          </note>
          <note>
            till statsrådet Jennie Nilsson (S)
          </note>
          <note>
            2019/20:2031 Säkert avstånd i skolmiljö
          </note>
          <note>
            av Sten Bergheden (M)
          </note>
          <note>
            till utbildningsminister Anna Ekström (S)
          </note>
          <note>
            2019/20:2105 Fusk med bidrag till studiecirklar
          </note>
          <note>
            av Ann-Charlotte Hammar Johnsson (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2019/20:2061 Kunskapstappet inom sfi
          </note>
          <note>
            av Maria Nilsson (L)
          </note>
          <note>
            till utbildningsminister Anna Ekström (S)
          </note>
          <note>
            § 8 Kammaren åtskildes kl. 11 . 56 .
          </note>
          <note>
            Sammanträdet leddes
          </note>
          <note>
            av talmannen från dess början till och med § 1 anf. 73 (delvis),
          </note>
          <note>
            av andre vice talmannen därefter till och med § 1 anf. 109 (delvis)
            och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Partiledardebatt
          </note>
          <note>
            Anf. 1 Statsminister STEFAN LÖFVEN (S)
          </note>
          <note>
            Anf. 2 ULF KRISTERSSON (M)
          </note>
          <note>
            Anf. 3 JIMMIE ÅKESSON (SD)
          </note>
          <note>
            Anf. 4 ANNIE LÖÖF (C)
          </note>
          <note>
            Anf. 5 JONAS SJÖSTEDT (V)
          </note>
          <note>
            Anf. 6 EBBA BUSCH (KD)
          </note>
          <note>
            Anf. 7 JOHAN PEHRSON (L)
          </note>
          <note>
            Anf. 8 Miljö- och klimatminister ISABELLA LÖVIN (MP)
          </note>
          <note>
            Anf. 9 Statsminister STEFAN LÖFVEN (S)
          </note>
          <note>
            Anf. 10 ULF KRISTERSSON (M) replik
          </note>
          <note>
            Anf. 11 Statsminister STEFAN LÖFVEN (S) replik
          </note>
          <note>
            Anf. 12 ULF KRISTERSSON (M) replik
          </note>
          <note>
            Anf. 13 Statsminister STEFAN LÖFVEN (S) replik
          </note>
          <note>
            Anf. 14 JIMMIE ÅKESSON (SD) replik
          </note>
          <note>
            Anf. 15 Statsminister STEFAN LÖFVEN (S) replik
          </note>
          <note>
            Anf. 16 JIMMIE ÅKESSON (SD) replik
          </note>
          <note>
            Anf. 17 Statsminister STEFAN LÖFVEN (S) replik
          </note>
          <note>
            Anf. 18 ANNIE LÖÖF (C) replik
          </note>
          <note>
            Anf. 19 Statsminister STEFAN LÖFVEN (S) replik
          </note>
          <note>
            Anf. 20 ANNIE LÖÖF (C) replik
          </note>
          <note>
            Anf. 21 Statsminister STEFAN LÖFVEN (S) replik
          </note>
          <note>
            Anf. 22 JONAS SJÖSTEDT (V) replik
          </note>
          <note>
            Anf. 23 Statsminister STEFAN LÖFVEN (S) replik
          </note>
          <note>
            Anf. 24 JONAS SJÖSTEDT (V) replik
          </note>
          <note>
            Anf. 25 Statsminister STEFAN LÖFVEN (S) replik
          </note>
          <note>
            Anf. 26 EBBA BUSCH (KD) replik
          </note>
          <note>
            Anf. 27 Statsminister STEFAN LÖFVEN (S) replik
          </note>
          <note>
            Anf. 28 EBBA BUSCH (KD) replik
          </note>
          <note>
            Anf. 29 Statsminister STEFAN LÖFVEN (S) replik
          </note>
          <note>
            Anf. 30 JOHAN PEHRSON (L) replik
          </note>
          <note>
            Anf. 31 Statsminister STEFAN LÖFVEN (S) replik
          </note>
          <note>
            Anf. 32 JOHAN PEHRSON (L) replik
          </note>
          <note>
            Anf. 33 Statsminister STEFAN LÖFVEN (S) replik
          </note>
          <note>
            Anf. 34 ULF KRISTERSSON (M)
          </note>
          <note>
            Anf. 35 Statsminister STEFAN LÖFVEN (S) replik
          </note>
          <note>
            Anf. 36 ULF KRISTERSSON (M) replik
          </note>
          <note>
            Anf. 37 Statsminister STEFAN LÖFVEN (S) replik
          </note>
          <note>
            Anf. 38 ULF KRISTERSSON (M) replik
          </note>
          <note>
            Anf. 39 ANNIE LÖÖF (C) replik
          </note>
          <note>
            Anf. 40 ULF KRISTERSSON (M) replik
          </note>
          <note>
            Anf. 41 ANNIE LÖÖF (C) replik
          </note>
          <note>
            Anf. 42 ULF KRISTERSSON (M) replik
          </note>
          <note>
            Anf. 43 JONAS SJÖSTEDT (V) replik
          </note>
          <note>
            Anf. 44 TALMANNEN
          </note>
          <note>
            Anf. 45 ULF KRISTERSSON (M) replik
          </note>
          <note>
            Anf. 46 JONAS SJÖSTEDT (V) replik
          </note>
          <note>
            Anf. 47 ULF KRISTERSSON (M) replik
          </note>
          <note>
            Anf. 48 JOHAN PEHRSON (L) replik
          </note>
          <note>
            Anf. 49 ULF KRISTERSSON (M) replik
          </note>
          <note>
            Anf. 50 JOHAN PEHRSON (L) replik
          </note>
          <note>
            Anf. 51 ULF KRISTERSSON (M) replik
          </note>
          <note>
            Anf. 52 Miljö- och klimatminister ISABELLA LÖVIN (MP) replik
          </note>
          <note>
            Anf. 53 ULF KRISTERSSON (M) replik
          </note>
          <note>
            Anf. 54 Miljö- och klimatminister ISABELLA LÖVIN (MP) replik
          </note>
          <note>
            Anf. 55 ULF KRISTERSSON (M) replik
          </note>
          <note>
            Anf. 56 JIMMIE ÅKESSON (SD)
          </note>
          <note>
            Anf. 57 Statsminister STEFAN LÖFVEN (S) replik
          </note>
          <note>
            Anf. 58 JIMMIE ÅKESSON (SD) replik
          </note>
          <note>
            Anf. 59 Statsminister STEFAN LÖFVEN (S) replik
          </note>
          <note>
            Anf. 60 JIMMIE ÅKESSON (SD) replik
          </note>
          <note>
            Anf. 61 ANNIE LÖÖF (C) replik
          </note>
          <note>
            Anf. 62 JIMMIE ÅKESSON (SD) replik
          </note>
          <note>
            Anf. 63 ANNIE LÖÖF (C) replik
          </note>
          <note>
            Anf. 64 JIMMIE ÅKESSON (SD) replik
          </note>
          <note>
            Anf. 65 JONAS SJÖSTEDT (V) replik
          </note>
          <note>
            Anf. 66 TALMANNEN
          </note>
          <note>
            Anf. 67 JIMMIE ÅKESSON (SD) replik
          </note>
          <note>
            Anf. 68 JONAS SJÖSTEDT (V) replik
          </note>
          <note>
            Anf. 69 JIMMIE ÅKESSON (SD) replik
          </note>
          <note>
            Anf. 70 JOHAN PEHRSON (L) replik
          </note>
          <note>
            Anf. 71 JIMMIE ÅKESSON (SD) replik
          </note>
          <note>
            Anf. 72 JOHAN PEHRSON (L) replik
          </note>
          <note>
            Anf. 73 JIMMIE ÅKESSON (SD) replik
          </note>
          <note>
            Anf. 74 Miljö- och klimatminister ISABELLA LÖVIN (MP) replik
          </note>
          <note>
            Anf. 75 JIMMIE ÅKESSON (SD) replik
          </note>
          <note>
            Anf. 76 Miljö- och klimatminister ISABELLA LÖVIN (MP) replik
          </note>
          <note>
            Anf. 77 JIMMIE ÅKESSON (SD) replik
          </note>
          <note>
            Anf. 78 ANNIE LÖÖF (C)
          </note>
          <note>
            Anf. 79 JONAS SJÖSTEDT (V) replik
          </note>
          <note>
            Anf. 80 ANNIE LÖÖF (C) replik
          </note>
          <note>
            Anf. 81 JONAS SJÖSTEDT (V) replik
          </note>
          <note>
            Anf. 82 ANNIE LÖÖF (C) replik
          </note>
          <note>
            Anf. 83 JONAS SJÖSTEDT (V)
          </note>
          <note>
            Anf. 84 Statsminister STEFAN LÖFVEN (S) replik
          </note>
          <note>
            Anf. 85 JONAS SJÖSTEDT (V) replik
          </note>
          <note>
            Anf. 86 ULF KRISTERSSON (M) replik
          </note>
          <note>
            Anf. 87 JONAS SJÖSTEDT (V) replik
          </note>
          <note>
            Anf. 88 ANNIE LÖÖF (C) replik
          </note>
          <note>
            Anf. 89 JONAS SJÖSTEDT (V) replik
          </note>
          <note>
            Anf. 90 ANNIE LÖÖF (C) replik
          </note>
          <note>
            Anf. 91 JONAS SJÖSTEDT (V) replik
          </note>
          <note>
            Anf. 92 EBBA BUSCH (KD) replik
          </note>
          <note>
            Anf. 93 JONAS SJÖSTEDT (V) replik
          </note>
          <note>
            Anf. 94 JOHAN PEHRSON (L) replik
          </note>
          <note>
            Anf. 95 JONAS SJÖSTEDT (V) replik
          </note>
          <note>
            Anf. 96 Miljö- och klimatminister ISABELLA LÖVIN (MP) replik
          </note>
          <note>
            Anf. 97 JONAS SJÖSTEDT (V) replik
          </note>
          <note>
            Anf. 98 ANDRE VICE TALMANNEN
          </note>
          <note>
            Anf. 99 EBBA BUSCH (KD)
          </note>
          <note>
            Anf. 100 Statsminister STEFAN LÖFVEN (S) replik
          </note>
          <note>
            Anf. 101 EBBA BUSCH (KD) replik
          </note>
          <note>
            Anf. 102 Statsminister STEFAN LÖFVEN (S) replik
          </note>
          <note>
            Anf. 103 EBBA BUSCH (KD) replik
          </note>
          <note>
            Anf. 104 Miljö- och klimatminister ISABELLA LÖVIN (MP) replik
          </note>
          <note>
            Anf. 105 EBBA BUSCH (KD) replik
          </note>
          <note>
            Anf. 106 Miljö- och klimatminister ISABELLA LÖVIN (MP) replik
          </note>
          <note>
            Anf. 107 EBBA BUSCH (KD) replik
          </note>
          <note>
            Anf. 108 JOHAN PEHRSON (L)
          </note>
          <note>
            Anf. 109 Miljö- och klimatminister ISABELLA LÖVIN (MP)
          </note>
          <note>
            Anf. 110 TALMANNEN
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Anmälan om faktapromemoria
          </note>
          <note>
            § 4 Ärenden för hänvisning till utskott
          </note>
          <note>
            § 5 Bordläggning
          </note>
          <note>
            § 6 Anmälan om fråga för skriftligt svar
          </note>
          <note>
            § 7 Anmälan om skriftliga svar på frågor
          </note>
          <note>
            § 8 Kammaren åtskildes kl. 11.56.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
