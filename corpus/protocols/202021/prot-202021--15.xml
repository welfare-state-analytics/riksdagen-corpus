<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--15</head>
          <docDate when="2020-09-25">2020-09-25</docDate>
        </div>
      </front>
      <body>
        <div>
          <note>
            § 1 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2020/21:31 och 355 till justitieutskottet
          </note>
          <note>
            2020/21:171, 249, 347 och 357 till finansutskottet
          </note>
          <note>
            2020/21:358 till skatteutskottet
          </note>
          <note>
            2020/21:310 till civilutskottet
          </note>
          <note>
            2020/21:289 till finansutskottet
          </note>
          <note>
            2020/21:365 till skatteutskottet
          </note>
          <note>
            2020/21:298, 346, 349 och 356 till justitieutskottet
          </note>
          <note>
            2020/21:274 till socialutskottet
          </note>
          <note>
            2020/21:273 och 308 till näringsutskottet
          </note>
          <note>
            2020/21:348 till arbetsmarknadsutskottet
          </note>
          <note>
            2020/21:297 och 354 till utbildningsutskottet
          </note>
          <u>
            <seg>
              EU-dokument
            </seg>
          </u>
          <note>
            COM(2020) 571 till arbetsmarknadsutskottet
          </note>
          <u>
            <seg>
              Åttaveckorsfristen för att avge ett motiverat yttrande skulle
              gå ut den 18 november.
            </seg>
          </u>
          <note>
            § 2 Svar på interpellationerna 2020/21:12 och 13 om månggiften
            i Sverige
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <u>
            <seg>
              Fru talman! Mikael Eskilandersson har frågat mig om jag har för
              avsikt att agera för att inga månggiften ska få förekomma i Sverige.
              Sara Gille har frågat mig hur jag ska agera för att helt förhindra
              månggiften i Sverige.
            </seg>
          </u>
          <u>
            <seg>
              Månggiften representerar en syn på äktenskapet som inte är förenlig
              med ett jämställt samhälle. Därför har vi en sträng reglering
              kring månggifte i Sverige. Det inte är tillåtet att ingå månggifte
              här, och det är inte heller möjligt för människor med anknytning
              till Sverige, genom medborgarskap eller hemvist, att kringgå de
              svenska reglerna genom att ingå månggifte i ett annat land och
              sedan få det erkänt här. Det är också så att möjligheterna att
              få uppehållstillstånd på grund av anknytning till en person som
              redan är gift med någon här i Sverige är synnerligen begränsade.
            </seg>
          </u>
          <u>
            <seg>
              Även om vi alla delar utgångspunkten att månggifte inte är önskvärt
              i vårt moderna och jämställda samhälle måste man ha klart för
              sig att det handlar om komplexa frågor. Därför fick en särskild
              utredare sommaren 2018 i uppdrag att överväga hur det kan förhindras
              att utländska månggiften består i Sverige.
            </seg>
          </u>
          <u>
            <seg>
              I uppdraget ingick också att redogöra för vilka rättsliga konsekvenser
              det får att ett utländskt månggifte inte tillåts bestå i Sverige
              . Det kan till exempel handla om en förlorad rätt till arv eller
              bodelning. Den här andra delen av uppdraget är viktig om man menar
              allvar med att skydda och tillvarata kvinnors rättigheter.
            </seg>
          </u>
          <u>
            <seg>
              Utredaren överlämnade sitt betänkande tidigare i år. Det föreslås
              att förbudet mot erkännande ska bli heltäckande genom att kravet
              på anknytning tas bort. Utländska månggiften ska alltså inte erkännas
              här, oberoende av parternas tidigare anknytning till Sverige.
            </seg>
          </u>
          <u>
            <seg>
              Utredaren föreslår samtidigt att det ska finnas en ventil som
              ska kunna tillämpas om det föreligger synnerliga skäl. Ventilen
              är ett undantag för att i enskilda fall kunna undvika att parter,
              inte minst kvinnor, drabbas av orimliga konsekvenser. Enligt utredaren
              kan det till exempel handla om att mannen ägt all egendom och
              att hans maka skulle drabbas tungt av att bestämmelser om bodelning,
              underhåll och arv inte har någon verkan. Det skulle då kunna finnas
              ett visst utrymme för att tillerkänna äktenskapet rättsverkningar
              inom ramen för till exempel en arvstvist. Avsikten är alltså inte
              att månggiften som sådana ska tillåtas bestå.
            </seg>
          </u>
          <u>
            <seg>
              Utredarens bedömning är att ventilen också behövs för att uppfylla
              våra internationella åtaganden, bland annat enligt Europakonventionen
              för mänskliga rättigheter.
            </seg>
          </u>
          <u>
            <seg>
              Utredaren har övervägt olika alternativ för när de nya bestämmelserna
              ska börja tillämpas. Hon har stannat vid att föreslå att de, som
              brukligt, ska gälla för äktenskap som har ingåtts efter ikraftträdandet.
            </seg>
          </u>
          <note>
            Betänkandet har remitterats, och förslagen bereds nu i Regeringskans
            ­ liet.
          </note>
          <u>
            <seg>
              Regeringen har agerat, och vi kommer att fortsätta agera mot
              månggiften. Jag välkomnar en bred politisk uppslutning kring detta.
            </seg>
          </u>
          <note type="speaker">
            Anf. 2 MIKAEL ESKILANDERSSON (SD):
          </note>
          <u>
            <seg>
              Fru talman! Jag tackar Morgan Johansson för svaret.
            </seg>
          </u>
          <u>
            <seg>
              Vi fick höra många vackra ord – men med ganska lite innehåll
              om man skärskådar vad som egentligen sas.
            </seg>
          </u>
          <u>
            <seg>
              Morgan Johansson avslutar med att välkomna en bred politisk uppslutning
              kring detta, men sanningen är att någon sådan inte finns, i alla
              fall inte om man efterfrågar en bred politisk uppslutning kring
              att månggiften inte ska förekomma alls i Sverige. Vad jag vet
              är det bara mitt eget parti, och möjligen Kristdemokraterna, som
              vill se ett Sverige helt utan månggiften. Det är bara vi som har
              varit tydliga med att vi vill ha ett sista datum för när månggiftena
              ska vara upplösta.
            </seg>
          </u>
          <u>
            <seg>
              Den utredning Morgan Johansson talar om var kraftigt bakbunden.
              Enbart förslag som syftade till att utländska månggiften inte
              skulle bestå i Sverige var uppdraget. Ingenting var riktat mot
              alla de månggiften som redan finns i Sverige.
            </seg>
          </u>
          <u>
            <seg>
              Det blev således också urvattnade förslag som inte stoppar några
              av de pågående månggiftena. Ska man dessutom gå på huvudförslaget
              i utred ­ ningen stoppar det bara de månggiften som tillkommit
              efter det datum då denna lag så småningom träder i kraft. Det
              skulle i praktiken betyda att någon kan komma hit om tio år och
              hävda att man gifte sig innan denna lag trädde i kraft, och då
              skulle denna person kunna bibehålla sitt månggifte i Sverige.
            </seg>
          </u>
          <u>
            <seg>
              Det hänvisas alltid till att det vore retroaktiv lagstiftning
              i det fall att en förändring skulle göras som också gällde bakåt
              i tiden. Men här måste man skilja på civilrätt och straffrätt.
              I straffrätt har vi inte retroaktiv lagstiftning eftersom vi inte
              vill straffa någon för något som var lagligt när det gjordes.
              Men nu handlar det inte om att straffa människor utan om att frigöra
              människor från äktenskap som ingåtts på ett sätt som vi aldrig
              skulle acceptera i Sverige.
            </seg>
          </u>
          <u>
            <seg>
              I civilrätt genomförs ständigt retroaktiv lagstiftning. Den som
              till exempel startade ett företag eller gifte sig på 50-talet
              kan inte använda sig av lagar och regler som gällde på 50-talet
              utan får vackert finna sig i dagens lagar och regler.
            </seg>
          </u>
          <u>
            <seg>
              Jag ser månggifte som pågående övergrepp. Varför man inte skulle
              agera hårdare mot dessa pågående övergrepp har jag svårt att förstå.
              Varför fick inte utredningen i uppdrag att ta fram ett förslag
              för att avsluta redan registrerade månggiften i Sverige? Det hade
              varit det mest naturliga, och regeringen hade lång tid på sig
              att förbereda hur denna utredning skulle se ut.
            </seg>
          </u>
          <u>
            <seg>
              Sanningen är att regeringen snarast motsatte sig en fungerande
              lagstift ­ ning och tillsättandet av en utredning. Det var först
              när civilutskottet via påtryckningar försökte lägga in även en
              utredning om månggifte i Barn ­ äktenskapsutredningen som regeringen
              kände sig tvungen att göra något. Heléne Fritzon initierade då
              en undersökning för att kartlägga hur många månggiften som fanns
              i Sverige. Dock gjordes ingen kartläggning av in ­ officiella
              månggiften.
            </seg>
          </u>
          <u>
            <seg>
              Jag vill minnas att alla partier utom mitt kallades till Morgan
              Johansson när det gällde detta att lägga till månggiften i Barnäktenskapsutredningen.
              Att man inte kallade mig ser jag inte som särskilt bekymmersamt,
              för jag hade inte ändrat uppfattning. Jag ansåg redan då att vi
              borde utreda det så snabbt som möjligt och förbjuda alla månggiften
              i Sverige.
            </seg>
          </u>
          <note type="speaker">
            Anf. 3 SARA GILLE (SD):
          </note>
          <u>
            <seg>
              Fru talman! Statsrådet har rätt i en sak han säger: Månggiften
              är inte förenligt med ett jämställt samhälle. Samtidigt klingar
              det illa eftersom statsrådet sitter i en regering som påstår sig
              stå upp för kvinnors rättigheter men inte gör det.
            </seg>
          </u>
          <u>
            <seg>
              Vi har ett samhälle där övergrepp på kvinnor har blivit en vardag,
              där kvinnor inte vågar gå ut på kvällarna och där flickor och
              kvinnor gifts bort mot sin egen vilja – allt under styret av vår
              så kallade feministiska reger - ing.
            </seg>
          </u>
          <u>
            <seg>
              Månggifte existerar uteslutande i starkt patriarkala rättsordningar.
              Mannen är den som tillåts ingå äktenskap med flera kvinnor, och
              kvinnor ­ na tvingas till underkastelse. Det är inte förenligt
              med vare sig de jämställdhetsambitioner vi har i Sverige eller
              grunderna för vår rättsordning.
            </seg>
          </u>
          <u>
            <seg>
              Polygami har negativa konsekvenser för kvinnor, och barn, på
              flera sätt. Kvinnor i polygama äktenskap är underordnade sina
              män och har mindre kontroll över familjens utveckling. De löper
              även större risk att drabbas av låg självkänsla och depression.
            </seg>
          </u>
          <u>
            <seg>
              Statsrådet säger att det inte är tillåtet att ingå månggifte
              i Sverige, men, fru talman, det är inte det som är problemet.
              Problemet är att människor som redan är gifta med flera personer
              kommer hit och får äktenskapet godkänt här. Det rör sig alltså
              om människor som kommer till Sverige utan anknytning till Sverige
              eller svenskt medborgarskap.
            </seg>
          </u>
          <u>
            <seg>
              Regeringens system gör också att de som lever i ett månggifte
              får mer bidrag än de som inte gör det eftersom de ses som ensamstående.
              Ett exempel är Nackamannen som var gift med två kvinnor och fick
              bidrag för båda fruarna.
            </seg>
          </u>
          <u>
            <seg>
              Feministerna i Sveriges regering och riksdag måste sätta stopp
              för detta och sätta ned foten mot all form av hedersförtryck och
              offentligt finansie ­ rade harem i Sverige.
            </seg>
          </u>
          <note type="speaker">
            Anf. 4 Justitie- och migrationsminister MORGAN JOHANSSON (S):
          </note>
          <u>
            <seg>
              Fru talman! Först måste man ha klart för sig vad som gäller och
              har gällt länge i Sverige. Det är förbjudet att ingå månggifte
              i Sverige, och det har det alltid varit såvitt jag vet. Det förekommer
              i en del andra länder och har gjort så under lång tid. Det finns
              i Mellanöstern och Afrika, men det finns exempel också i USA,
              där framför allt mormoner har praktiserat det.
            </seg>
          </u>
          <u>
            <seg>
              Det är inte bara förbjudet att ingå månggifte i Sverige, utan
              det är också förbjudet för en person med hemvist i Sverige att
              åka utomlands för att ingå månggifte. Detta grundar sig på vår
              syn att det är ett gammalt och patriarkalt synsätt som inte har
              någon plats i ett jämställt samhälle.
            </seg>
          </u>
          <u>
            <seg>
              Frågan gäller som sagt hur man ska hantera de fall då det kommer
              hit människor som har ingått månggifte i andra länder. Det utredningsförslag
              som nu ligger på bordet innebär att utländska månggiften inte
              ska godkännas i Sverige. Det är klart och tydligt på det sättet.
            </seg>
          </u>
          <u>
            <seg>
              Samtidigt måste man se till kvinnans bästa i dessa situationer.
              Om ett äktenskap inte erkänns får det rättsliga och ekonomiska
              följder för de kvinnor det berör. De förlorar sin arvsrätt och
              sina rättigheter vid en eventuell bodelning. Det kan handla om
              att de förlorar underhållsrätt. Vi pratar om personer som kanske
              har varit gifta i 30 år och har gemensamma barn. När äktenskapet
              inte erkänns i Sverige kan det få sådana ekonomiska följdverkningar.
            </seg>
          </u>
          <u>
            <seg>
              Det måste därför finnas någon form av ventil som gör det möjligt
              för dessa kvinnor att, även om själva äktenskapet inte erkänns,
              hävda sina ekonomiska rättigheter i förhållande till mannen också
              efter att de kommit till Sverige. Det är precis så förslaget är
              utformat. Det handlar helt enkelt om att se till att kvinnorna
              får någon form av rättighet i förhållande till mannen som de kan
              hävda vid en eventuell arvstvist eller bodelning.
            </seg>
          </u>
          <u>
            <seg>
              När det gäller retroaktiviteten säger utredningen att detta ska
              gälla äk ­ tenskap som ingåtts efter det att lagstiftningen trätt
              i kraft. Ett nära nog enigt utskott har sagt att det ska gälla
              från det att man har kommit till Sve ­ rige. Det här har nu remitterats,
              och vi kommer att göra bedömningar uti ­ från remissynpunkterna.
              Vår ambition är naturligtvis att gå utskottet till mötes. Sedan
              finns det många detaljer som måste lösas efter hand. Jag tän ­
              ker inte gå in på dem nu, men att på ett eller annat sätt gå utskottet
              till mötes i den delen är vår absoluta ambition. Vi planerar en
              lagrådsremiss under våren 2021.
            </seg>
          </u>
          <u>
            <seg>
              Jag noterar att Sverigedemokraterna talar mycket om månggifte
              och hur detta strider mot våra grundläggande värderingar. Så är
              det naturligtvis, men problemet för er sverigedemokrater är att
              ert engagemang för dessa kvinnor inte är äkta – det är ju falskt.
              Vad ni egentligen vill göra med dessa kvinnor och familjer är
              att deportera dem till deras hemländer. Det är hela grundbulten
              i er politik: återvandring och deportering. Så när ni pratar om
              hur viktigt det är att skydda och hävda dessa värderingar kan
              jag inte frigöra mig från uppfattningen att ni egentligen inte
              bryr er särskilt mycket om vad som händer dessa kvinnor. Det viktiga
              är inte att få stopp på månggifte, utan det viktiga är att det
              inte förekommer i Sverige.
            </seg>
          </u>
          <u>
            <seg>
              Jag skulle gärna vilja fråga Sverigedemokraterna: Om ni nu verkligen
              bryr er om dessa kvinnor, varför vill ni då deportera dem och
              deras män till deras hemländer?
            </seg>
          </u>
          <note type="speaker">
            Anf. 5 MIKAEL ESKILANDERSSON (SD):
          </note>
          <u>
            <seg>
              Fru talman! Om vi börjar med Morgan Johanssons avslutande fråga
              om att vi skulle vilja deportera människor till deras hemländer
              är det inte riktigt sant. Vi har ingenstans föreslagit att straffet
              för månggifte ska vara deportation av kvinnorna. Vi har däremot
              sagt att vi inte borde acceptera månggifte i Sverige, och egentligen
              tror jag att jag och Morgan är ganska överens om att detta vore
              en bra utgångspunkt.
            </seg>
          </u>
          <u>
            <seg>
              Jag tackar Morgan Johansson särskilt för att han meddelar att
              han har för avsikt att gå civilutskottet till mötes åtminstone
              vad gäller att räkna det datum då lagen tillkommer som det datum
              som ska gälla för när man kommer hit i stället för när man ingått
              äktenskapet. Då slipper vi det faktum att man kan komma hit om
              tio år och hävda att man har ingått äktenskapet innan lagen trädde
              i kraft.
            </seg>
          </u>
          <u>
            <seg>
              Däremot är jag lite mer skeptisk mot påståendet att det är förbjudet
              att ingå månggifte i Sverige. Det förbudet gäller bara svenskar
              eller människor med svensk anknytning. Jag tror att tre personer
              från till exempel Iran skulle kunna gifta sig i Sverige och få
              det räknat i Iran utan att riskera att straffas av svenska lagar.
              Det finns ingen lag i sig som straffar dem som ingår detta äktenskap.
              Man kan alltså ingå ett äktenskap i Sverige och få det räknat
              i ett annat land. Vad jag vet har vi inget förbud mot detta, utan
              förbudet riktar sig enbart mot den svenska befolkningen eller
              den som har svensk anknytning.
            </seg>
          </u>
          <u>
            <seg>
              Hur vanligt är det då med månggifte i Sverige, om man räknar
              alla som glöms bort i lagstiftningen? Den senaste siffra jag känner
              till är från november 2019. Då fanns det sammanlagt 625 registrerade
              månggiften i folkbokföringen. Av dessa avsåg 328 personer som
              hade utvandrat från Sverige. I runda slängar fanns det alltså
              300 månggiften, vilket betyder runt 1 000 vuxna personer då varje
              månggifte består av minst tre personer. Till detta kommer också
              berörda barn.
            </seg>
          </u>
          <u>
            <seg>
              Det har antagligen tillkommit en del månggiften efter detta datum.
              Det tillkom mellan 10 och 42 personer eller månggiften varje år
              från 2014 till 2017. År 2014 var det 16 polygama äktenskap som
              registrerades, 2015 var det 17, 2016 var det 42 och 2017 var det
              10 månggiften som registrerades. Hur det ser ut senare vet jag
              inte, men detta var de siffror som togs fram i samband med den
              utredning där jag själv satt i referensgruppen. Det var alltså
              ett genomsnitt på strax över 20 per år.
            </seg>
          </u>
          <u>
            <seg>
              Det kanske ska sägas att en del vid närmare kontroll visade sig
              gälla personer som egentligen inte levde i månggiften. Man räknar
              med att ungefär hälften var riktiga polygama äktenskap, och i
              så fall skulle det röra sig om strax över tio per år. Det är alltså
              30 personer som tillkommer och som berörs.
            </seg>
          </u>
          <u>
            <seg>
              Det som jag tror bekymrar Morgan Johansson allra mest är hans
              samarbetspartier. Både Liberalerna och Centerpartiet har en betydligt
              lösare syn på månggifte än vad jag tror att Socialdemokraterna
              har gett uttryck för, inte minst Centerpartiets migrationstalesperson
              Jonny Cato, som förra året i en intervju i Expressen sa att han
              ser både fördelar och nackdelar med månggifte. Det kan inte vara
              helt lätt för Morgan Johansson att få ihop de åsikterna med de
              åsikter som han själv, förhoppningsvis, har.
            </seg>
          </u>
          <note type="speaker">
            Anf. 6 SARA GILLE (SD):
          </note>
          <u>
            <seg>
              Fru talman! Morgan Johansson pratar om att Sverigedemokraternas
              engagemang för dessa kvinnor inte är äkta. Jag är själv kvinna
              med rötter i Mellanöstern.
            </seg>
          </u>
          <u>
            <seg>
              Nästan 50 länder, främst i Mellanöstern och Afrika, tillåter
              månggifte. Dessa nationer ligger samtidigt i botten när jämställdhet
              rankas globalt.
            </seg>
          </u>
          <u>
            <seg>
              Enligt islamistisk religiös rätt får en man vara gift med fyra
              fruar samtidigt, men sharia förbjuder kvinnor att ta flera makar.
              Dessa kvinnor säger aldrig ja till varandra, och inte heller uppger
              de att de är gifta med var ­ andra. De betraktar sig som gifta
              med enbart mannen. Detta är ett formfel jämfört med vårt västerländska
              sätt att se på äktenskap, där alla äktenskap ska vara frivilliga
              och där man ska kunna säga ja till den man gifter sig med.
            </seg>
          </u>
          <u>
            <seg>
              Att inte få bestämma vem man ska gifta sig med är helt absurt.
              Att tvingas gifta sig med någon som man inte har känslor för eller
              inte ens har träffat kan aldrig vara ett bra äktenskap för kvinnans
              del. Det blir ett äkten ­ skap där kvinnan sedan får serva sin
              man, ställa upp i sängkammaren när han vill och föda barn åt honom,
              där allt kretsar kring mannen och där kvinnan ses mer som en slav
              än hans fru och där varje dag, varje dygn handlar om att uppfylla
              mannens behov.
            </seg>
          </u>
          <u>
            <seg>
              Det borde vara en självklarhet att dessa medeltida sedvänjor
              inte hör hemma i dagens Sverige. Samtidigt finns det i dag flera
              hundra månggiften i landet, i det land där vår så kallade feministiska
              regering styr. Vi lever på 2000-talet och inte på medeltiden.
              Det är väldigt bra att regeringen åtminstone ger förslag på skärpningar.
              Det är jättebra. Men tyvärr är det inte tillräckligt.
            </seg>
          </u>
          <u>
            <seg>
              Jag förstår inte varför vår regering inte kan stå upp för dessa
              kvinnor på riktigt och hjälpa dem på riktigt. Att påstå en sak
              är stor skillnad mot att faktiskt göra någonting. Trots att regeringen
              har suttit vid makten i så många år har den inte vidtagit tillräckligt
              med åtgärder för att få stopp på alla månggiften i Sverige. Månggiften
              strider, precis som barnäktenskap, mot grunderna i den svenska
              rättsordningen och mot vår västerländska syn på äktenskapet. Det
              är uppseendeväckande att månggiften ska tillåtas bestå endast
              på grund av att de har ingåtts i utlandet och före ett visst datum.
            </seg>
          </u>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <u>
            <seg>
              Fru talman! Utredningsförslaget innebär just att utländska månggiften
              inte ska godkännas här. Det är precis det som vi tänker gå vidare
              med. Men det som vi diskuterar är ikraftträdandereglerna och hur
              många som ska omfattas. Jag har sagt i dag att jag naturligtvis
              är beredd att titta på hur utskottet har sett på själva retroaktiviteten
              och är beredd att gå utskottet till mötes i denna del. Vi i regeringen
              har fortfarande inte satt ned foten kring hur vi ska lösa dessa
              detaljfrågor. Men det kommer vi att göra under våren, och jag
              ser fram emot att lägga fram förslag om lagstiftning till riksdagen.
            </seg>
          </u>
          <u>
            <seg>
              När det gäller de siffror som Mikael Eskilandersson använder
              sig av ska man veta att det finns stora felkällor i dem. I denna
              statistik registreras till exempel att kvinnor har ingått månggifte
              med ett antal män, vilket vi alla förstår inte är riktigt sant
              i de allra flesta fall. Där handlar det om att kvinnor är registrerade
              som gifta med personer som sedan inte har kunnat återfinnas och
              som kanske i själva verket är döda eller kvar i sitt hemland,
              där man inte har några registrerade skilsmässor. Det är alltså
              stora felkällor i denna statistik.
            </seg>
          </u>
          <u>
            <seg>
              Detta spelar egentligen ingen roll. Det viktiga är att vi ser
              till att vi har en lagstiftning som säger klart och tydligt att
              vi inte erkänner månggiften i Sverige. Jag menar att detta är
              en jämställdhetsfråga, och vi är helt överens om att detta inte
              ska förekomma i Sverige.
            </seg>
          </u>
          <u>
            <seg>
              Det som jag inte kan förstå är hur Sverigedemokraterna, samtidigt
              som de påstår att de vill slåss för dessa kvinnor, bedriver en
              politik för att deportera dem tillsammans med sina män tillbaka
              till hemländerna.
            </seg>
          </u>
          <u>
            <seg>
              Då säger Mikael Eskilandersson att Sverigedemokraterna inte alls
              vill det. Men herregud, det räcker väl att läsa ett valfritt anförande
              av Jimmie Åkesson. Vad är huvudpunkten i Sverigedemokraternas
              politik på migra ­ t ionsområdet just nu? Det är återvandring
              och deportering. Det är att för ­ söka skicka ut de människor
              som redan befinner sig i Sverige. Det är hela grunden för Sverigedemokraternas
              politik.
            </seg>
          </u>
          <u>
            <seg>
              Jag påstår att dessa kvinnor, tack vare att de har uppehållstillstånd
              i Sverige, har en chans att bryta sig ur dessa patriarkala strukturer.
            </seg>
          </u>
          <u>
            <seg>
              Om Sverigedemokraterna hade fått råda hade dessa kvinnor aldrig
              haft en chans att över huvud taget leva i Sverige. Då hade de
              skickats tillbaka.
            </seg>
          </u>
          <u>
            <seg>
              Sverigedemokraterna kan alltså inte å ena sidan stå och säga
              att ni vill försöka ta ansvar för dessa kvinnor och skydda dem
              och å andra sidan, när det är en annan publik, stå och säga: Vi
              ska skicka ut så många invandrare som vi bara kan ur Sverige.
              Det går inte.
            </seg>
          </u>
          <u>
            <seg>
              Det kan hända att ert engagemang är äkta, det vet jag inte, men
              jag påstår att Sverigedemokraternas engagemang i denna fråga inte
              är äkta. Det är falskt. Ni vill skicka tillbaka dessa kvinnor
              med sina män till hemländerna. Det tycker jag att ni ska stå till
              svars för. Just det faktum att de har haft en möjlighet att komma
              till ett modernt och jämställt land och fått uppehållstillstånd
              här gör det möjligt för dem att leva ett mer fritt och jämställt
              liv och bryta sig ur dessa gamla patriarkala strukturer. Det är
              jag i grunden mycket stolt över. Det gör att de kan leva ett betydligt
              mycket bättre liv än vad de annars hade kunnat göra. Men skicka
              inte tillbaka dem till sina hemländer !
            </seg>
          </u>
          <u>
            <seg>
              Återigen är min fråga: Om ni nu verkligen känner för dessa kvinnor,
              varför vill ni då deportera dem tillsammans med sina män tillbaka
              till deras hemländer?
            </seg>
          </u>
          <note type="speaker">
            Anf. 8 MIKAEL ESKILANDERSSON (SD):
          </note>
          <u>
            <seg>
              Fru talman! Jag ska börja med Morgan Johanssons avslutande fråga.
              Jag förstår inte riktigt vad du menar med att vi ska deportera
              dessa kvinnor. Jag vet inte ens hur många av dem som är svenska
              medborgare i dag. Det som jag vet enligt den statistik som finns
              är att det redan på 1960-talet fanns personer som kom hit och
              var gifta med flera personer, alltså att polygama äktenskap registrerades
              redan på 1960-talet. Då kan man anta att dessa personer är ganska
              etablerade i det svenska samhället och antagligen också svenska
              medborgare. Vi ska givetvis inte kasta ut någon för att denna
              person är gift med flera personer. Däremot skulle jag vilja att
              vi aldrig accepterar att vi har månggiften i Sverige. Det är en
              helt annan sak. Man ska inte blanda ihop migrations- och återvandringspolitik
              med familjerättspolitik.
            </seg>
          </u>
          <u>
            <seg>
              Regeringen vill gärna göra gällande att den gör allt den kan
              för att förhindra månggiften i Sverige. Men sanningen är att regeringen
              vill bevara alla de månggiften som redan finns och att nya ska
              kunna tillkomma fram till den dag som den nya lagen eventuellt
              börjar gälla. Allt detta är för att hålla samarbetspartierna nöjda.
              Det är viktigare att det är lugnt i regeringsstödet än att stå
              upp för de kvinnor som faktiskt drabbas i Sverige i dag.
            </seg>
          </u>
          <u>
            <seg>
              Så länge dessa kvinnor befinner sig i Sverige tycker jag att
              det är mitt och vårt ansvar som politiker i Sveriges riksdag att
              faktiskt stå upp för dem. Att vi gärna talar om reglerna i Sverige
              och inte totalt sett i hela värl ­ den beror på att det är i Sverige
              som vi har möjlighet att bestämma och att det är i Sverige som
              vi kan påverka och förhindra att månggiften fortsätter att existera.
              Månggiften har inte varit en vanlig syn i det svenska samhället
              tidigare. Det har de blivit på senare tid på grund av den politik
              som Social ­ demokraterna kanske faktiskt har det största ansvaret
              för.
            </seg>
          </u>
          <note type="speaker">
            Anf. 9 TREDJE VICE TALMANNEN:
          </note>
          <u>
            <seg>
              Jag påminner om att alla ledamöter talar via talmannen.
            </seg>
          </u>
          <note type="speaker">
            Anf. 10 SARA GILLE (SD):
          </note>
          <u>
            <seg>
              Fru talman! Statsrådet påstår sig agera. Men vi ser klart och
              tydligt att det inte är tillräckligt. Den socialdemokratiska regeringen
              har nu suttit vid makten sedan 2014. Man kan hoppas att Socialdemokraterna
              redan före 2014 var emot månggiften. Men trots mer än sex års
              hårt arbete har något förslag ännu inte kunnat tas fram som skulle
              förhindra alla månggiften i Sverige.
            </seg>
          </u>
          <u>
            <seg>
              Fru talman! Om vi ska vara riktigt ärliga har vi ännu inte sett
              ett lagförslag, eftersom allt bara är en utredning.
            </seg>
          </u>
          <u>
            <seg>
              I vår version för framtiden finns det inga månggiften i Sverige.
              Hur ser egentligen Socialdemokraternas vision för Sverige ut?
            </seg>
          </u>
          <note type="speaker">
            Anf. 11 Justitie- och migrationsminister MORGAN JOHANSSON (S):
          </note>
          <u>
            <seg>
              Fru talman! Förslaget innebär att inga månggiften ska godkännas
              här. Det avser jag att gå fram med också till riksdagen under
              nästa vår. Men det som jag pekar på är att när Sara Gille säger
              att hon inte vill ha några månggiften här menar hon egentligen
              att hon inte vill ha dessa kvinnor och dessa familjer här. Detsamma
              gäller Mikael Eskilandersson. Om Sverige ­ demokraterna hade fått
              bestämma hade dessa kvinnor aldrig fått något uppehållstillstånd.
              Och om Jimmie Åkesson och SD nu får bestämma ska vi se en storskalig
              deportering och utvisning av stora grupper av invandra ­ re i
              Sverige. Det är själva grundpolitiken som Sverigedemokraterna
              står för, alltså deportering.
            </seg>
          </u>
          <u>
            <seg>
              Sara Gille frågar mig om vår vision. Visionen är naturligtvis
              att de kvinnor som nu har kommit hit och som kanske befinner sig
              i dessa förtryckande strukturer ska kunna bryta sig ur dessa förtryckande
              strukturer och ha allt stöd och all hjälp från samhället att göra
              det, bland annat genom en sådan här lagstiftning men också på
              många andra sätt. Men man hjälper dem inte genom att kasta ut
              dem ur landet.
            </seg>
          </u>
          <u>
            <seg>
              Sverigedemokraterna måste nog faktiskt svara på frågan: Hur ser
              ni egentligen på detta? Skulle dessa kvinnor över huvud taget
              ha fått uppehållstillstånd här, eller är er grunduppfattning att
              de egentligen ska tillbaka till sina förtryckande strukturer i
              Mellanöstern, i Afrika eller vad vi nu talar om?
            </seg>
          </u>
          <u>
            <seg>
              Om ni verkligen vill dessa kvinnor något gott och något bra,
              se då till att slåss för deras rätt att faktiskt kunna vara kvar
              i Sverige så att de kan bryta sig ur dessa strukturer. Kasta inte
              ut dem ! Problemet för Sverigedemokraterna är att det är det som
              är deras huvudbudskap.
            </seg>
          </u>
          <u>
            <seg>
              Vi ska gå vidare med denna lagstiftning. Och jag har sagt att
              vi självklart är beredda att gå riksdagen till mötes när det gäller
              detaljfrågorna. Vi ska inte ha denna typ av erkännanden i Sverige.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 3 Svar på interpellation 2020/21:5 om skyddet av doktor Mukwege
          </note>
          <note type="speaker">
            Anf. 12 Utrikesminister ANN LINDE (S):
          </note>
          <u>
            <seg>
              Fru talman! Désirée Pethrus har frågat mig om jag och regeringen
              via FN kommer att verka för att skyddet för doktor Mukwege återupptas
              samt om jag och regeringen via FN kommer att verka för att rekommendationerna
              från 2010 års kartläggning aktualiseras .
            </seg>
          </u>
          <u>
            <seg>
              Den verksamhet som doktor Mukwege och hans kollegor bedriver
              vid Panzisjukhuset är av stor betydelse och måste kunna upprätthållas.
              De dödshot som riktats mot honom är djupt oroande, och det är
              viktigt att de utreds samt att de skyldiga ställs till svars.
              Utrikesdepartementet och ambassaden i Kinshasa följer noggrant
              situationen och deltar aktivt i de lokala diskussionerna – inklusive
              med FN:s generalsekreterares särskilda representant, tillika chefen
              för den fredsbevarande missionen Monusco – för att på ett konstruktivt
              sätt hitta en lösning och garantera hans säkerhet. Monusco har
              nu också tills vidare förstärkt skyddet av sjukhuset, inklusive
              doktor Mukweges bostad och kontor. Det kan även noteras att p
              resident Tshisekedi har fördömt hoten , begärt att de utreds och
              försäkrat att åtgärder ska vidtas för att säkra att doktor Mukwege
              skyddas.
            </seg>
          </u>
          <u>
            <seg>
              I den rapport som år 2010 presenterades av FN:s högkommissarie
              för mänskliga rättigheter kartläggs allvarliga brott. Sverige
              tar de uppgifter som framkom i kartläggningen på stort allvar.
              Rapporten har tillsammans med andra FN-rapporter varit betydelsefull
              för arbetet med mänskliga rättigheter och mot straffrihet i DRK.
            </seg>
          </u>
          <u>
            <seg>
              MR-situationen i DRK hålls aktuell bland annat genom att den
              åter ­ kommande tas upp i FN:s råd för mänskliga rättigheter,
              till exempel genom en resolution som förhandlas årligen och som
              uppmanar FN:s högkommis ­ sarie för mänskliga rättigheter att
              rapportera till rådet. Inom ramen för detta verkar Sverige aktivt
              för att den allvarliga MR-situationen, inte minst vad gäller sexuellt
              och könsbaserat våld , och vikten av ansvarsutkrävande ska belysas.
              Frågor om mänskliga rättigheter, inklusive den utbredda straffriheten
              , tas också regelbundet upp i regeringens och ambassadens samtal
              med kongolesiska företrädare och andra viktiga aktörer . Dessutom
              utgör mänskliga rättigheter och demokrati ett prioriterat område
              inom ram ­ en för vårt bilaterala bistånd.
            </seg>
          </u>
          <u>
            <seg>
              Regeringen ser mycket allvarligt på situationen avseende mänskliga
              rättigheter i DRK. Sverige kommer därför fortsatt att vara en
              stark aktör för att åstadkomma förbättringar och på så sätt bidra
              till en positiv utveck ­ ling i landet.
            </seg>
          </u>
          <note type="speaker">
            Anf. 13 DÉSIRÉE PETHRUS (KD):
          </note>
          <u>
            <seg>
              Fru talman! Tack för svaret, utrikesministern!
            </seg>
          </u>
          <u>
            <seg>
              Jag är övertygad om att vi är överens om att doktor Mukweges
              arbete, liv och personskydd är viktigt, men jag är ändå inte riktigt
              nöjd. Jag hade två frågor; den ena gällde personskyddet av doktor
              Mukwege, och den andra handlade om FN-rapporten och hur vi ska
              få de åtgärder som föreslås i den att verkligen komma på plats.
            </seg>
          </u>
          <u>
            <seg>
              I slutet av augusti varnade FN:s människorättskommissarie Michelle
              Bachelet för att doktor Mukwege, som mottog Nobels fredspris 2018,
              kunde sväva i livsfara. Detta var efter att han och hans familj
              tagit emot flera dödshot via telefon och sociala medier. Alla
              kanske inte känner till Mukweges arbete, men han är chefskirurg
              och gynekolog på det numera världsberömda Panzisjukhuset i Bukavu
              i östra DR Kongo. Sjukhuset har specialiserat sig på att operera
              och ta hand om kvinnor som varit utsatta för sexuella övergrepp.
              Han har också varit öppen med att kritisera våldet mot kvinnor
              och även andra brott mot mänskliga rättigheter i Demokratiska
              republiken Kongo.
            </seg>
          </u>
          <u>
            <seg>
              Vi vet att mineralhanteringen i denna del av Kongo ger upphov
              till olika milisgrupper som skyddar verksamheten och smugglar
              produkter vidare. Bland dessa milismän finns många unga män som
              med vapen i hand utför våld inte bara mot andra män utan även
              mot kvinnor, då i form av fruktansvärda våldtäkter. Detta har
              doktor Mukwege vittnat om. Han har alltså talat ut om detta, och
              han har även lyft fram den FN-rapport som släpptes 2010. Den handlar
              om de övergrepp som begicks i landet under perioden 1998–2003,
              under de speciella förhållanden som rådde då – övergrepp som för
              övrigt tyvärr fortsätter . Men ingenting har egentligen hänt med
              den här rapporten.
            </seg>
          </u>
          <u>
            <seg>
              Sveriges regering har suttit i FN:s säkerhetsråd, och jag funderar
              lite grann på vad utrikesministern egentligen har gjort för att
              i säkerhetsrådet – eller på annat sätt – påverka så att den internationella
              tribunalen ska öppnas och komma igång. Där skulle man nämligen
              på ett vettigt sätt kunna adressera straffriheten och alla de
              kränkningar av mänskliga rättigheter som har skett.
            </seg>
          </u>
          <u>
            <seg>
              Det har varit hotfullt, och doktor Mukweges personskydd försvann
              ett tag. Nu har det återupptagits via Monusco, som är en fredsbevarande
              trupp i östra Kongo. Det som var fokus för min fråga var dock
              hur det långsiktiga skyddet av doktor Mukwege gå till. Kan utrikesministern
              säga någonting om det?
            </seg>
          </u>
          <u>
            <seg>
              Jag har som sagt också frågat om utrikesministern kommer att
              verka för att rekommendationerna från 2010 års FN-rapport om övergreppen
              i Kongo aktualiseras. Regeringen har ju gjort stor sak av att
              vara en feministisk regering, och dessutom har man i sin utrikespolitik
              lanserat någonting man kallar en demokratioffensiv. Det vore därför
              värdefullt om utrikesministern kunde säga hur den demokratioffensiv
              som utrikesministern driver kommer att påverka kvinnornas situation
              i Kongo och om den kommer att bidra till att FN-rapporten faktiskt
              tas på allvar.
            </seg>
          </u>
          <note type="speaker">
            Anf. 14 Utrikesminister ANN LINDE (S):
          </note>
          <u>
            <seg>
              Fru talman! Tack för att du tar upp dessa viktiga frågor, Désirée
              Pethrus, och framför allt för att du sätter ljuset på doktor Mukweges
              viktiga arbete! Vi har ju båda träffat honom, och det är ett helt
              fantastiskt arbete han gör.
            </seg>
          </u>
          <u>
            <seg>
              Om vi börjar med den FN-rapport som lades fram finns det där
              en rad olika rekommendationer. Dessa rekommendationer tas återkommande
              upp inom ramen för bland annat FN:s MR-råd. Om det kommer konkreta
              förslag till uppföljning av de olika rapporterna tar regeringen
              ställning till dem efter hand. Det framkom i rapporten, precis
              som Désirée Pethrus säger, uppgifter om allvarliga överträdelser
              mot de mänskliga rättigheterna och den internationella humanitära
              rätten. Det som kom upp där har tillsammans med andra rapporter
              varit betydelsefullt för det arbete med mänskliga rättigheter
              och mot straffrihet i DRK, och i hela regionen, som både regeringen
              och andra regeringar genomför.
            </seg>
          </u>
          <u>
            <seg>
              Den väpnade konflikten i framför allt de östra delarna av DRK
              är komplex, både när det gäller inblandade aktörer och när det
              gäller vad som orsak a r den. Våldet går tillbaka flera decennier
              och har eskalerat på flera olika sätt; enligt flera uppgifter
              finns det mer än 140 väpnade grupper som är aktiva i dag. De strider
              såväl mot varandra som mot de nationella säkerhetsstyrkorna och
              mot Monusco. I Nordkivu och i Sydkivu – där Panzisjukhuset, som
              doktor Mukwege arbetar vid, finns – sker det regelbundna sammandrabbningar.
              Inte sällan har det regional koppling, och inte sällan attackerar
              man även civila.
            </seg>
          </u>
          <u>
            <seg>
              Sedan president Tshisekedi tillträdde har dock relationerna till
              grann ­ länderna förbättrats. Panzisjukhuset fungerar som ett
              allmänt lokalsjukhus, och det är framför allt känt för arbetet
              med kvinnor och barn som blivit utsatta för våld. Svenskt bistånd
              stöttade uppbyggnaden av sjukhuset; vi finansierade det genom
              Sida och UD med över 17 miljoner kronor. Över 85 000 kvinnor har
              behandlats vid sjukhuset för bland annat komplika ­ tioner till
              följd av våldtäkt och förlossning.
            </seg>
          </u>
          <u>
            <seg>
              Jag skulle säga att detta är en av världens viktigaste röster
              i kampen mot sexuellt våld. Det är naturligtvis en del av den
              feministiska utrikespolitiken att uppmärksamma detta och att lyfta
              upp doktor Mukweges arbete samt att ständigt i FN ta upp SRHR-frågorna,
              alltså frågor om sexuell och reproduktiv hälsa och rättigheter.
            </seg>
          </u>
          <u>
            <seg>
              Det är positivt att Monusco nu har stärkt skyddet av Panzisjukhuset.
              Behoven är dock mycket stora, och Monuscos resurser är begränsade.
              I mandatet ingår att skydda civila och humanitära aktörer och
              MR-försvarare. Nu pågår dessutom diskussioner om hur man ska avveckla
              denna insats för att få mer civila komponenter. Därför är det
              nödvändigt att vi tillsammans med nationella myndigheter hittar
              en långsiktigt hållbar lösning för att garantera skyddet för Panzisjukhuset
              och för doktor Mukwege. Det är de nationella myndigheterna som
              har det huvudsakliga ansvaret för skyddet, men både Sverige och
              andra länder deltar i diskussionen om hur detta ska lösas långsiktigt.
            </seg>
          </u>
          <note type="speaker">
            Anf. 15 DÉSIRÉE PETHRUS (KD):
          </note>
          <u>
            <seg>
              Fru talman! Tack, utrikesministern, för svaret!
            </seg>
          </u>
          <u>
            <seg>
              Jag tror att vi är överens om vikten av att det faktiskt blir
              en förändring. Precis som utrikesministern säger har denna konflikt
              pågått i decennier, och utrikesministern säger själv att våldet
              har eskalerat. Vi ser inga förbättringar. Vi ser heller inga förbättringar
              i situationen för utsatta kvinnor. Jag läste någonstans att det
              är flera miljoner människor som har dött av umbäranden eller av
              konflikten i denna del.
            </seg>
          </u>
          <u>
            <seg>
              Frågan är då vad man gör för att få ett stopp på denna situation.
              Reger ­ ingen har själv inte varit särskilt aktiv när det gäller
              frågan om skatteflykt, till exempel, i den del som handlar om
              mineralhanteringen, där vi vet att väldigt många stora multinationella
              företag är involverade. Tyvärr har regeringen sagt nej till EU-kommissionens
              förlag om att stoppa skatte ­ flykt. Jag ifrågasätter verkligen
              att regeringen inte kan agera mer aktivt.
            </seg>
          </u>
          <u>
            <seg>
              Detta är också någonting som doktor Mukwege driver – man måste
              göra någonting åt mineralhanteringen, för det är en av orsakerna
              till hela denna konflikt.
            </seg>
          </u>
          <u>
            <seg>
              Jag läste en forskningsrapport från 2011 från American Public
              Health Association där man säger att 48 kvinnor i timmen våldtas
              i Demokratiska republiken Kongo. Världssamfundet har misslyckats
              totalt med att skydda de civila offren i denna konflikt.
            </seg>
          </u>
          <u>
            <seg>
              Som utrikesministern säger är det över 50 000 som har vårdats
              på Panzisjukhuset. Problemet är att många förskjuts från sina
              familjer och inte har någon möjlighet till en utkomst efter det.
              Han jobbar på sjukhuset med en holistisk syn. Han hjälper dem
              att få ett arbete och har en väldigt bra verksamhet, också med
              olika utbildningar för jurister och läkare.
            </seg>
          </u>
          <u>
            <seg>
              Han har fått väldigt många olika priser, till exempel Sacharovpriset
              av EU-parlamentet. Han har fått priser och hyllats av FN och EU,
              och han har fått Nobels fredspris. Ändå får han fortsätta att
              kämpa för att få resurser till sitt sjukhus. Jag har stått här
              förut med en tidigare utrikesminister och sagt att det måste bli
              en mer permanent situation för finansieringen av sjukhuset.
            </seg>
          </u>
          <u>
            <seg>
              Jag tror att det han framför allt vill just nu är att se till
              att hans familj och han själv är säkra och att hela Panzisjukhusets
              verksamhet är säkrad. Det är också oerhört viktigt att denna FN-rapport
              faktiskt implementeras.
            </seg>
          </u>
          <u>
            <seg>
              Det har gått så många decennier nu utan att någonting egentligen
              har blivit bättre. Om våldet eskalerar, vad är det då som saknas?
              Ja, det är att man vågar se på mineralhanteringen och på alla
              de rebellgrupper och de andra länder – de kringliggande länderna
              – som agerar. Sverige ger till exempel fortfarande bistånd till
              Rwanda trots att vi vet att den regimen är inne och tar mineraler
              från Kongo. Man tar pengar från de människor som skulle kunna
              leva i ett av världens rikaste länder på grund av alla landets
              mineraler. Samtidigt vet vi att det i dag är ett av världens fattigaste
              och farligaste länder att leva i.
            </seg>
          </u>
          <u>
            <seg>
              Jag tycker att utrikesministern måste kunna säga mer om vad hon
              gör i dag för att se till att det blir en konkret förändring.
            </seg>
          </u>
          <note type="speaker">
            Anf. 16 Utrikesminister ANN LINDE (S):
          </note>
          <u>
            <seg>
              Fru talman! Situationen är mycket riktigt väldigt allvarlig när
              det gäller de mänskliga rättigheterna i Demokratiska republiken
              Kongo, eller DRK. Ett stort problem är den omfattande korruptionen
              och att det inte finns kapacitet i rättsstaten. Det råder straffrihet
              och rättsosäkerhet, och det finns begränsade förutsättningar för
              att utkräva ansvar. Dessutom förekommer det utomrättsliga avrättningar
              och godtyckliga frihetsberövanden, och det sexuella våldet är
              som sagt väldigt omfattande.
            </seg>
          </u>
          <u>
            <seg>
              Jag är mycket orolig över de systematiska kränkningarna av interna
              ­ tionell humanitär rätt och av de mänskliga rättigheterna. Det
              sker också massakrer på civila, tortyr, tvångsrekrytering – också
              av barn – till väp ­ na ­ de grupper och masskidnappningar. Dessutom
              sker våldtäkter hela tiden.
            </seg>
          </u>
          <u>
            <seg>
              Frågan om mineraler och blodsmineraler är en av de frågor där
              Sverige har varit ledande. Som handelsminister jobbade jag väldigt
              mycket med detta, och vår nuvarande handelsminister jobbar också
              väldigt mycket med denna fråga.
            </seg>
          </u>
          <u>
            <seg>
              Vi är en mycket aktiv och engagerad aktör i DRK, inte minst när
              det gäller MR-frågor och demokratifrågor. Vår demokratikampanj
              Drive for Democracy driver vi på alla våra utlandsmyndigheter,
              beroende på vad som fungerar bäst i de olika länderna och beroende
              på vilka problem som finns i de olika länderna. I DRK handlar
              det inte minst om frågan som gäller kvinnors demokratiska inflytande.
            </seg>
          </u>
          <u>
            <seg>
              Vi jobbar med de frågor som ingår i kartläggningen från 2010,
              som Désirée Pethrus tog upp, och vi tar upp detta i olika internationella
              sammanhang. Vi är faktiskt en av världens fem största bilaterala
              givare. Det är bara att känna stolthet över det som vi gör där,
              även om vi naturligtvis hade hoppats att många länder skulle göra
              ännu mer.
            </seg>
          </u>
          <u>
            <seg>
              Vi bidrar med 345 miljoner i långsiktigt bistånd genom FN och
              andra internationella partner. Vi har också ett tydligt jämställdhetsperspektiv;
              vi är som sagt en feministisk regering med en feministisk utrikespolitik.
              Här gäller det att särskilt se till kvinnors och flickors situation
              inom ramen för den feministiska utrikespolitiken.
            </seg>
          </u>
          <u>
            <seg>
              För att stärka de mänskliga rättigheterna fyller FN:s integrerade
              MR-kontor i DRK en viktig funktion genom att de dokumenterar överträdelserna
              och driver opinionen. Sverige stöder deras arbete och har bland
              annat möjliggjort en specifik tjänst med fokus på att bekämpa
              konfliktrelaterat sexuellt våld.
            </seg>
          </u>
          <u>
            <seg>
              Därutöver har vi ett samarbete med FN:s matprogram. Vi har sett
              till att 1,5 miljoner unga har nåtts av budskapet om s exuell
              och reproduktiv hälsa och rättigheter och om könsbaserat våld.
              I samarbete med Unicef har vi också bidragit till att stärka lokala
              mekanismer för konfliktlösning.
            </seg>
          </u>
          <u>
            <seg>
              Vi deltar även för att få en reformerad rättssektor och stöd
              till oberoende medier.
            </seg>
          </u>
          <note type="speaker">
            Anf. 17 DÉSIRÉE PETHRUS (KD):
          </note>
          <u>
            <seg>
              Fru talman! Jag förstår att utrikesministern ser många av problemen.
              Hon lyfter fram masskidnappningar och massakrer, och det är naturligtvis
              en situation som är fruktansvärd för de människor som lever i
              den här re ­ gionen.
            </seg>
          </u>
          <u>
            <seg>
              Samtidigt kan jag inte låta bli att känna att det mer är symtomlindring
              i en av de insatser som görs. Man försöker lindra symtomen, men
              man har egentligen aldrig gått till botten med sjukdomen och försökt
              hitta anledningen till att hela den här regionen är riktigt illa
              ute.
            </seg>
          </u>
          <u>
            <seg>
              Om vi inte kommer åt straffriheten och vågar gå på ledare som
              är ansvariga har vi inte kommit någonstans. Jag har inte hört
              utrikesministern säga någonting om att vi ska agera för att faktiskt
              ställa till ansvar de ledare som finns i DR Kongo men också de
              som finns i dess närhet.
            </seg>
          </u>
          <u>
            <seg>
              Jag tror, som sagt var, att utrikesministern gärna vill göra
              någonting. Men det känns inte som att den feministiska politiken
              har fått genomslag när utrikesministern fortfarande talar om masskidnappningar
              och massakrer och våldet mot kvinnor som fortsätter. Det känns
              inte som att en demokratioffensiv är på gång, att det är någonting
              som regeringen driver, för demokratin har inte vunnit i östra
              Kongo och inte i hela DRK. Därför tror jag att vi måste fortsätta
              att driva på i den här frågan. Och jag hoppas att utrikesministern
              kommer att agera mer kraftfullt på internationell nivå för att
              man verkligen ska komma åt grunden till den här konflikten och
              att människor utsätts på det sätt som de gör i dag.
            </seg>
          </u>
          <note type="speaker">
            Anf. 18 Utrikesminister ANN LINDE (S):
          </note>
          <u>
            <seg>
              Fru talman! Det är lite synd att Désirée Pethrus inte har hört
              att jag har tagit upp ansvarsfrihet och rättssäkerhet, för jag
              har tagit upp det i alla mina inlägg hittills. Jag tar därför
              upp det en gång till.
            </seg>
          </u>
          <u>
            <seg>
              Sverige ger ett omfattande bidrag till en reformering av rättssektorn,
              bland annat via organisationer som utbildar åklagare, poliser,
              MR-försvarare och domare för att fler som begår brott faktiskt
              ska ställas till svars för sina handlingar. För att det inte ska
              råda någon tveksamhet om detta har jag nu upprepat det för tredje
              gången.
            </seg>
          </u>
          <u>
            <seg>
              Fru talman! Doktor Mukwege och hans kollegor vid Panzisjukhuset
              utför ett mycket viktigt arbete, inte minst när det gäller det
              stöd som ges till överlevare av sexuellt våld. Det är positivt
              att Monusco har stärkt skyddet av sjukhuset, även om en långsiktigt
              hållbar lösning måste tas fram tillsammans med nationella myndigheter.
            </seg>
          </u>
          <u>
            <seg>
              DRK är ett land med stora utmaningar när det gäller säkerhet,
              mänskliga rättigheter och den humanitära situationen. Hållbara
              lösningar kräver att grundorsakerna till de återkommande konflikterna
              och de humanitära kriserna hanteras.
            </seg>
          </u>
          <u>
            <seg>
              Sverige är en stark och engagerad aktör och vill åstadkomma förändringar.
              Vi är som sagt en av de fem största bidragsgivarna i världen till
              Kongo och även en av de största bilaterala humanitära givarna.
              Därutöver verkar vi aktivt för en förändring av situationen i
              landet, inklusive många av de frågor som togs upp i FN-kartläggningen
              2010.
            </seg>
          </u>
          <u>
            <seg>
              Givetvis tas frågan om mänskliga rättigheter upp regelbundet
              även i samtal med de kongolesiska företrädarna och andra aktörer,
              inklusive doktor Mukwege själv.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 4 Svar på interpellation 2020/21:6 om terrorklassning av islamiströrelsen
            Hizbullah
          </note>
          <note type="speaker">
            Anf. 19 Utrikesminister ANN LINDE (S):
          </note>
          <u>
            <seg>
              Fru talman! Lars Adaktusson har frågat mig om regeringen anser
              att EU:s distinktion mellan Hizbullahs politiska och militära
              gren fortfarande är relevant samt om Sverige kommer att verka
              för att EU ”terrorklassar” Hizbullah i dess helhet.
            </seg>
          </u>
          <note>
            Sverige har inga nationella sanktioner utan följer de sanktioner
            som EU eller FN beslutat om. Den militära grenen av Hizbullah
            är listad inom ramen för EU:s terrorismsanktioner sedan juli 2013
            (Common Position 2001/931). Sanktionerna innebär bland annat en
            frysning av tillgångar och förbud mot tillhandahållande av medel.
            Listan över personer, grupper och enheter ses över regelbundet.
            För att föra upp en person, grupp eller enhet på listan krävs
            enhällighet i EU. Frågan om att utöka listningen av Hizbullah
            har vid flera tillfällen diskuterats inom EU. Någon utökning av
            listan är i dagsläget inte aktuell.
          </note>
          <u>
            <seg>
              Samtidigt är EU fullt enig t om att de gällande sanktionerna
              mot orga ­ nisationen måste bibehållas och fullt ut implementeras.
              Så som Hizbullah agerat, inte minst i samband med den avskyvärda
              attacken mot israeliska turister i Bulgarien 2012, råder det ingen
              tvekan om vilket slags organisa ­ tion vi har att göra med. Organisationens
              militära aktivitet är ett hot mot stabiliteten i Libanon. Nyligen
              konstaterade till exempel FN:s särskilda sändebud i internationella
              Libanontribunalen att personer med kopplingar till Hizbullahs
              beväpnade gren låg bakom lönnmordet på Libanons före detta premiärminister,
              Rafiq Hariri, 2005. Hizbullah utgör också en nega ­ tiv kraft
              i regionen, inte minst genom sitt deltagande i Syrien ­ konflikten,
              sitt stöd till Asadregimen och attacker och hot mot Israel.
            </seg>
          </u>
          <u>
            <seg>
              Sverige fortsätter givetvis att stå upp för Israels legitima
              säkerhetsbehov. Det är obestridligt att Hizbullah företagit strids-
              och terrorhandlingar som ett led i sin väpnade kamp. EU och omvärlden
              har fördömt detta våld.
            </seg>
          </u>
          <u>
            <seg>
              Vårt fördömande av Hizbullah står inte i vägen för möjligheterna
              att verka för en fredlig och stabil utveckling i Libanon. Redan
              före explosio ­ nen i Beiruts hamn i augusti brottades landet
              med en djup politisk, ekonomisk och finansiell kris. Konsekvenserna
              för befolkningen är mycket kännbara. Andelen fattiga har fördubblats
              på ett år, liran har förlorat 80 procent av sitt värde och det
              spås minus 25 procents tillväxt de kommande två åren. Till detta
              kommer en oroväckande spridning av covid-19 samt förstås den enorma
              utmaning som det innebär för Libanon att vara värd för nästan
              två miljoner flyktingar från Syrienkriget och från Palestina.
            </seg>
          </u>
          <u>
            <seg>
              Dessa utmaningar står i fokus för regeringens och EU:s Libanonpolitik.
              Den samlade EU-positionen är att det är viktigt för stabiliteten,
              både i Libanon och i regionen, samt för vår möjlighet att bidra
              till denna stabilitet att kommunikationskanalerna hålls öppna
              till politiska nyckelaktörer och regeringsmedlemmar.
            </seg>
          </u>
          <u>
            <seg>
              En grundläggande princip i EU:s sanktionspolitik är att sanktions
              ­ instrumentet ska vara en del av en allomfattande politik som
              inkluderar politisk dialog och andra verktyg som finns till hands.
              Oavsett vad vi anser om Hizbullah som organisation är det ett
              faktum att den är en politisk nyckelaktör i Libanon. Hizbullah
              har ett brett stöd i stora delar av befolk ­ ningen, har suttit
              i det libanesiska parlamentet sedan 1992, har sedan 2012 ingått
              i flera av landets regeringar och får återkommande goda resultat
              i lokalvalen. Vi behöver kunna upprätthålla kontakterna och föra
              en dialog med alla politiska företrädare i Libanon, inklusive
              folkvalda företrädare för partiet Hizbullah.
            </seg>
          </u>
          <note type="speaker">
            Anf. 20 LARS ADAKTUSSON (KD):
          </note>
          <u>
            <seg>
              Fru talman! Jag vill inledningsvis tacka för svaret på interpellationen.
            </seg>
          </u>
          <u>
            <seg>
              När utrikesministern säger att Hizbullah utgör en negativ kraft
              i Mellanöstern är vi många som instämmer. Det är viktigt att detta
              sägs. Ord gör skillnad om de följs av handling. Dessvärre tycks
              viljan till handling saknas från regeringens sida just i det här
              fallet. Att definiera Hizbullah i dess helhet som terrororganisation
              är uppenbarligen inte aktuellt för regeringens del.
            </seg>
          </u>
          <u>
            <seg>
              Fru talman! Gemensamt för de definitioner som används i dag när
              det gäller terrorism är att de tar sikte på handlingar som har
              till syfte att skapa skräck, utförs för att nå ett ideologiskt
              mål och medvetet bortser från sä ­ kerheten för oskyldiga civila.
              Inte i något avseende går det att hävda att Hizbullah faller utanför
              de här kriterierna. Hizbullah är per definition en terroristorganisation
              grundad för att militärt förgöra Israel. Det är det uttal ­ ade
              syftet.
            </seg>
          </u>
          <u>
            <seg>
              Därför ser vi nu hur allt fler demokratier genom nationella beslut
              definierar Hizbullah i dess helhet som en terrororganisation.
              Det har skett i USA, i Kanada, i Tyskland, i Storbritannien, i
              Nederländerna och helt nyligen i Litauen. Fler länder uppges vara
              på väg i samma riktning, bland annat Österrike och Schweiz. Britterna
              tog beslutet om terrorstämpling i februari 2019, vilket bland
              annat innebär att personer som därefter är medlemmar i eller stöder
              Hizbullah riskerar att dömas till tio år fängelse.
            </seg>
          </u>
          <u>
            <seg>
              Den brittiske inrikesministern säger att det inte går att skilja
              mellan en militär och en politisk gren av Hizbullah, som EU gör
              – det är en konstrue ­ rad distinktion. Att rörelsen ska ses som
              en sammanhållen enhet under ­ stryks även av Hizbullahs egna företrädare.
              Hizbullahs vice generalsekre ­ terare Naim Qassem har sagt på
              det här sättet: Vi har ingen militär eller politisk gren. Vi har
              inte Hizbullah å ena sidan och motståndsrörelsen å den andra.
              Varje element av Hizbullah, allt från de militära befälhavarna
              till medlemmarna och våra samlade resurser, är i motståndets tjänst.
              Inget annat än motståndet är vår prioritet.
            </seg>
          </u>
          <u>
            <seg>
              Ann Linde! Varför blunda för verkligheten? Varför upprätthålla
              distinktionen mellan en politisk och en militär gren, när till
              och med Hizbullahs ledning förnekar en sådan uppdelning?
            </seg>
          </u>
          <note type="speaker">
            Anf. 21 Utrikesminister ANN LINDE (S):
          </note>
          <u>
            <seg>
              Fru talman! En grundläggande princip i EU:s sanktionspolitik
              är att sanktionsinstrumentet ska vara en del av en allomfattande
              politik som inkluderar en politisk dialog och andra verktyg som
              finns till hands. Oavsett vad vi anser om Hizbullah som organisation
              är det ett faktum att de n är en politisk nyckelaktör i Libanon.
              Hizbullah har ett brett stöd i stora delar av befolkningen. De
              har suttit i parlamentet sedan 1992 och i olika regeringar sedan
              2012. De får återkommande goda resultat i lokalvalen. Både lokala
              och nationella val där Hizbullah har rönt framgångar har betecknats
              som legitima av internationella bedömare. Hizbullah kommer med
              stor sannolikhet också att ingå i den nya regering som nu förhandlas
              fram i kölvattnet av explosionen i Beiruts hamn.
            </seg>
          </u>
          <u>
            <seg>
              Till skillnad från andra shiitiska partier i landet, till exempel
              Amalpartiet, har Hizbullah stöd från shiiter i många olika delar
              av landet – i södra Libanon, i Beirut, i Bekaadalen och i Hermel
              i nordost. Hur olyckligt det än må vara från vår synpunkt sett
              ingår Hizbullah helt enkelt i Libanons politiska mosaik. Vi och
              EU har därför gjort bedömningen att vi inte ska stänga dörren
              för dialog.
            </seg>
          </u>
          <u>
            <seg>
              Det innebär dock inte att vi har en okritisk inställning till
              Hizbullah. Sveriges fördömande av Hizbullahs terroristdåd är otvetydigt.
              Som delaktig i Libanons politiska system har organisationen också
              en uppenbar del i den korruption och det vanstyre som möjliggjorde
              hamnexplosionen i augusti och som ligger bakom den pågående ekonomiska
              krisen i landet.
            </seg>
          </u>
          <u>
            <seg>
              Vi och omvärlden har varit tydliga med vilka förväntningar som
              finns. FN:s säkerhetsresolutioner 1559 och 1701 kräver att inhemska
              miliser, det vill säga Hizbullah men också drusiska och kristna
              sådana, ska avväpnas. Det här kravet är inte uppfyllt i dag. Tvärtom
              fortsätter Hizbullah att försöka utöka sin vapenarsenal. Hizbullahs
              roll i Syrienkonflikten står i direkt strid med Libanons så kallade
              disassociationspolitik, genom vilken man har avsvurit sig en roll
              i regionala konflikter. Sverige och EU är starkt kritiska till
              dessa tendenser, och det säger vi också till organisationens företrädare.
            </seg>
          </u>
          <u>
            <seg>
              Frågan om att utöka listningen av Hizbullah har vid flera tillfällen
              diskuterats inom EU, och den samlade bilden är att en sådan listning
              i dagsläget inte är aktuell. Regeringen och EU bör ha möjlighet
              till dialog även med aktörer vars metoder är förkastliga. Detta
              är för övrigt en inställning som även tycks delas av de länder
              som frågeställaren tar upp. Besluten som har tagits i Tyskland
              och Litauen har primärt bäring på den inhemska hanteringen av
              Hizbullah. Däremot har de inte signalerat någon avsikt att försöka
              ändra EU:s listning. Åtminstone i det tyska fallet tycks det även
              finnas en ambition att upprätthålla dialogen med organisationen
              i fält.
            </seg>
          </u>
          <note type="speaker">
            Anf. 22 LARS ADAKTUSSON (KD):
          </note>
          <u>
            <seg>
              Fru talman! Det vi just hörde bidrar inte till den tydlighet
              som borde vara självklar när gäller regeringens position i en
              så här viktig fråga.
            </seg>
          </u>
          <u>
            <seg>
              Det finns ingen uppdelning mellan en militär och en politisk
              gren. Hizbullah är en enhetlig shiamuslimsk motståndsrörelse som
              mördar civila och hotar att utplåna Israel. Det borde vara en
              given slutsats att behandla hela den organisationen som den vedervärdiga
              terrororganisation den faktiskt är.
            </seg>
          </u>
          <u>
            <seg>
              Fru talman! Sedan Hizbullah grundades i början av 1980-talet
              har organisationen varit inblandad i utländska terrordåd, men
              också i blodiga strider i Syrien och i en farlig destabilisering
              av hela Mellanöstern. Trots representationen i Libanons parlament,
              som utrikesministern talar om, är Hizbullah direkt knutet till
              diktaturen i Iran – religiöst, politiskt och ekonomiskt.
            </seg>
          </u>
          <u>
            <seg>
              Ibland sägs det att den sköra maktbalansen i Libanon och kopplingen
              till Iran gör omvärldens relation till Hizbullah till en komplicerad
              fråga. Utrikesministern är inne på detta. Men det är inget annat
              än ett villospår. Den iranska regimen har i över 40 år förtryckt
              sin egen befolkning och avrättat oskyldiga. Samtidigt har Islamiska
              republikens revolutionsgarde mördat och skövlat i svårt plågade
              grannländer som Syrien, Jemen och Irak.
            </seg>
          </u>
          <u>
            <seg>
              Kring detta, Ann Linde, krävs det klarspråk. Det gör det också
              om det faktum att Iran är världens största finansiär av internationell
              terrorism. Så har ayatollorna i Teheran exempelvis beväpnat Hizbullah
              i en omfattning som för länge sedan borde ha fått omvärlden att
              resa sig. En arsenal av 130 000 missiler är i detta nu riktad
              mot Israel. Utveckling av egen preci ­ sionsstyrd ammunition pågår.
              Detta innebär att Hizbullah med Irans hjälp kan hota hela den
              judiska staten.
            </seg>
          </u>
          <u>
            <seg>
              Fru talman! Utan att se verkligheten som den är, utan att se
              sambanden, riskerar vi att en dag tvingas konstatera att katastrofen
              är ett faktum. Hizbullah är en terroristorganisation. Iran styrs
              av en terrorregim. Delar utrikesministern den djupa oro som långt
              fler än Kristdemokraterna känner inför detta?
            </seg>
          </u>
          <note type="speaker">
            Anf. 23 Utrikesminister ANN LINDE (S):
          </note>
          <u>
            <seg>
              Fru talman! Går det verkligen att tala om en militär och en politisk
              gren av Hizbullah? Hizbullah har ett brett stöd i stora delar
              av befolkningen. Man representeras i det libanesiska parlamentet
              och har ingått i flera reger ­ ingar. Man hade till exempel posten
              som hälsominister i den senaste reger ­ ingen, och man kommer
              med stor sannolikhet att delta i den nya regering som kommer.
            </seg>
          </u>
          <u>
            <seg>
              Hizbullahs ledare, shejk Nasrallah, har uttryckt att Hizbullahs
              väpnade och politiska kamp är två sidor av samma mynt. Han sägs
              också vara hjärnan bakom organisationens så kallade twin-track
              approach. Det innebär att man parallellt med den militära kampen
              ska öka sitt sociala och politiska engagemang.
            </seg>
          </u>
          <u>
            <seg>
              Den väpnade kampen mot Israel har haft en central betydelse för
              Hiz ­ bullah ända sedan organisationens bildande. Det är något
              som vi starkt fördömer. Den huvudsakliga militära friktionsytan
              sedan Israel drog sig tillbaka från Libanon år 2000 är numera
              de så kallade Shebaagårdarna som annekterades av Israel från Syrien
              1981.
            </seg>
          </u>
          <u>
            <seg>
              Huruvida det går att separera den militära grenen från det politiska
              arbetet är i någon mån en akademisk fråga. Vissa bedömare pekar
              på likheterna med debatten om IRA och Sinn Fein för att illustrera
              att rörelsen inrymmer både våldsammare och mer konstruktiva element.
              Tydligt är att Hizbullahs sociala verksamhet bidrar till att organisationen
              har fått denna popularitet bland befolkningen.
            </seg>
          </u>
          <u>
            <seg>
              Fru talman! Det stämmer att ett antal länder i Europa har ett
              annat förhållning s sätt till Hizbullah. Serbien och Kosovo meddelade
              sin nya stånd ­ punkt i samband med statsbesöket i Washington
              DC för några veckor sedan. Inom EU har Litauen nyligen fattat
              ett nationellt beslut om att belägga personer med Hizbullahanknytning
              med inreseförbud. Tysklands inrikesdepartement har också belagt
              organisationen med verksamhetsförbud i Tyskland.
            </seg>
          </u>
          <u>
            <seg>
              Men varken Litauen eller Tyskland driver för närvarande frågan
              om en utökning av EU-listningen i Bryssel. Tvärtom har man från
              tyskt håll uttryckligen klargjort att det rör sig om ett nationellt
              beslut som inte ska förhindra deras kontakter med Hizbullah i
              fält.
            </seg>
          </u>
          <u>
            <seg>
              När EU:s utrikesministrar talade om Libanon i samband med sammanträdet
              i rådet för utrikesfrågor den 21 september lyftes heller inte
              några röster för en breddad listning av organisationen. Fokus
              låg i stället på att uttrycka EU:s stöd för den libanesiska befolkningen
              och att driva på för bildandet av en regering som skyndsamt kan
              ta sig an de reformer som krävs för att vända utvecklingen i landet.
            </seg>
          </u>
          <u>
            <seg>
              EU:s ansats är alltjämt att det krävs en möjlig dialog och politiska
              företrädare för att en fungerande regering ska kunna komma på
              plats och kunna ta sig an de omfattande utmaningar som landet
              står inför.
            </seg>
          </u>
          <note type="speaker">
            Anf. 24 LARS ADAKTUSSON (KD):
          </note>
          <u>
            <seg>
              Fru talman! Utrikesministern har i debatten uppehållit sig kring
              detta med sanktioner. Det är som att tala om sanktioner mot al-Qaida
              eller sank ­ tioner mot Islamiska staten. Det är terrororganisationer
              vi talar om. De ska förbjudas. Anhängarna är terrorister. De ska
              dömas och fängslas. Sank ­ tio ­ ner, Ann Linde, är inte svaret
              på den internationella terrorism som i grun ­ den hotar demokrati
              och det öppna samhälle som vi värnar.
            </seg>
          </u>
          <u>
            <seg>
              Förra sommaren, i juli, varnade Hizbullahs ledare Hassan Nasrallah
              för att Israel kan utplånas vid ett krig mellan Iran och USA.
              Nasrallah hänvisade bland annat till de avancerade vapen som Hizbullah
              förfogar över i Libanon.
            </seg>
          </u>
          <u>
            <seg>
              Det är ingen tvekan om att det uttalade målet för Hizbullah och
              andra terrororganisationer är att utplåna Israel. Det hotet är
              reellt. EU, liksom medlemsländernas regeringar, borde rakryggat
              ställa sig på Israels sida i kampen mot terrorismen och göra allt
              som går för att undanröja det existentiella hotet mot det judiska
              folket
            </seg>
          </u>
          <u>
            <seg>
              Att terrorklassa Hizbullah i dess helhet är ett viktigt steg
              i just den riktningen. För Kristdemokraterna är det en självklarhet
              att stödja detta. Det är en del av den internationella kampen
              mot terrorismen.
            </seg>
          </u>
          <u>
            <seg>
              Fru talman! Jag hade hoppats att utrikesministern i den här diskus
              ­ sio ­ nen skulle ge uttryck för en liknande uppfattning. Nu
              blev det inte så. Men jag vill ändå tacka för debatten.
            </seg>
          </u>
          <note type="speaker">
            Anf. 25 Utrikesminister ANN LINDE (S):
          </note>
          <u>
            <seg>
              Fru talman! EU och Sverige har tydliggjort att vi kommer att
              agera med kraft mot alla våldsyttringar. Jag har ingen annan åsikt
              än interpellanten om att helt fördöma de oacceptabla terroristattacker
              na , hot om våld och förekommande våld mot staten Israel. Vi står
              upp för Israels absolut legitima säkerhetsbehov. Det är ingen
              skillnad där.
            </seg>
          </u>
          <u>
            <seg>
              De sanktioner som EU har som är utformade i dag är en signal
              om att de t enda acceptabla för Hizbullah är att välja en annan
              väg och att delta i politiken på samma premisser som andra partier
              i Libanon utan att använda våld eller militärt våld.
            </seg>
          </u>
          <u>
            <seg>
              EU:s bedömning är att en listning av Hizbullahs politiska gren
              skulle riskera att tvärtom öka legitimiteten och öka det folkliga
              stödet bland Libanons shiamuslimer. För att främja ett mer demokratiskt,
              jämlikt och stabilt Libanon bör i stället fokus ligga på att främja
              fungerande samhällstjänster, stabil ekonomi, frihet från korruption
              och en väg ut ur det sekteristiska politiska systemet , som blir
              en hämsko för en verklig förändring i landet. Det är också de
              frågorna som framhävs under de folkliga protester som har blossat
              upp i landet de senaste åren.
            </seg>
          </u>
          <note>
            Tack, Lars Adaktusson, för interpellationen!
          </note>
          <note>
            Interpellationsdebatten var härmed avslutad.
          </note>
          <note>
            § 5 Svar på interpellation 2020/21:9 om den i Iran dödsdömde
            svenske medborgaren Ahmadreza Djalali
          </note>
          <note type="speaker">
            Anf. 26 Utrikesminister ANN LINDE (S):
          </note>
          <u>
            <seg>
              Fru talman! Lars Adaktusson har frågat mig om jag kommer att
              vidta några åtgärder med anledning av att Ahmadreza Djalali nu
              har ställts inför en iransk åklagare, om jag kommer att vidta
              några åtgärder med anledning av Djalalis allvarliga hälsotillstånd
              och den uttalade risken för insjuknande i c ovid-19 samt hur jag
              i övrigt kommer att agera i fallet Djalali. Vidare har Lars Adaktusson
              frågat mig om jag kommer att ta något initiativ för att kontakta
              de länder som har erbjudit sig att ta upp ärendet med den iranska
              regimen.
            </seg>
          </u>
          <u>
            <seg>
              Jag vill börja med att framhålla det stora allvar med vilket
              jag och regeringen ser på Ahmadreza Djalalis fall. Hans situation
              är utan tvekan fortsatt mycket allvarlig , och våra ansträngningar
              för honom fortsätter med oförminskad styrka. Ahmadreza Djalali
              har inom sin profession, katastrofmedicin, bott och arbetat i
              flera länder , och jag kan konstatera att det finns ett intresse
              och engagemang för hans fall också i bland annat dessa länder.
            </seg>
          </u>
          <u>
            <seg>
              Sverige kräver att dödsdomen mot Ahmadreza Djalali inte verkställs
              , och vi har tillsammans med övriga EU protesterat mot dödsstraffet
              vid upprepade tillfällen. EU är en drivande aktör i arbetet för
              att avskaff a dödsstraff et, och Sverige h ar en aktiv del i detta
              arbete.
            </seg>
          </u>
          <u>
            <seg>
              I våra kontakter med företrädare för Iran framhåller vi också
              oro över Ahmadreza Djalalis hälsotillstånd , och vi understryker
              vikten av att han ges den vård han behöver.
            </seg>
          </u>
          <u>
            <seg>
              I enlighet med de rättigheter som följer av Wienkonventionen
              om konsulära förbindelser begär vi kontinuerligt – också på hög
              nivå – att konsulära besök ska kunna genomföras hos Ahmadreza
              Djalali . Iran har dock valt att inte gå oss till mötes , och
              man har inte beviljat tillstånd för besök med hänvisning till
              att man betraktar Ahmadreza Djalali som enbart iransk medborgare.
              Även detta ser jag och regeringen mycket allvarligt på , och vi
              delar inte den bilden.
            </seg>
          </u>
          <u>
            <seg>
              I samband med utbrottet av c ovid-19 släpptes ett stort antal
              fångar i Iran . I anslutning till att information en om dessa
              frigivningar nådde oss reste vi även Ahmadreza Djalalis fall och
              betonade ånyo hans hälsositua ­ tion. Detta skedde dock utan att
              vi fick gehör.
            </seg>
          </u>
          <u>
            <seg>
              Regeringens röst är tydlig i kraven gentemot Iran , och vi kommer
              inte att ge upp våra konsulära ansträngningar för Ahmadreza Djalali.
            </seg>
          </u>
          <note>
            Lars Adaktusson nämner i sin interpellation även ett möte på
            Sveriges ambassad i Teheran nyligen , där Ahmadreza Djalalis advokat,
            men inte Djalalis syster, släpptes in.
          </note>
          <u>
            <seg>
              Jag vill upplysa om att det på grund av den svåra situation som
              råder med c ovid-19 i Iran har fattats beslut om att minska antalet
              besök till ambassaden , d etta för att skydda både besökare och
              ambassadens personal. Den som avser att besöka ambassaden informeras
              alltid om dessa regler på förhand.
            </seg>
          </u>
          <u>
            <seg>
              UD i Stockholm står liksom tidigare i nära kontakt med Ahmadreza
              Djalalis hustru Vida Mehrannia. Ambassaden i Teheran står i kontakt
              med Ahmadreza Djalalis juridiska ombud och Djalalis i Iran bosatta
              anhöriga.
            </seg>
          </u>
          <note type="speaker">
            Anf. 27 LARS ADAKTUSSON (KD):
          </note>
          <u>
            <seg>
              Fru talman! Inledningsvis vill jag tacka för svaret på mina frågor
              om detta djupt tragiska fall.
            </seg>
          </u>
          <u>
            <seg>
              Jag delar bedömningen att situationen för Ahmadreza Djalali är
              djupt allvarlig. Hans hälsotillstånd har på sistone försämrats.
              Samtidigt konstaterar jag att utrikesministern inte svarar på
              frågorna i interpellationen, exempelvis om vilka åtgärder som
              har vidtagits från svensk sida med anledning av det försämrade
              hälsoläget och om kontakter har tagits med de länder som erbjudit
              sig att hjälpa till att ta upp fallet Djalali med den iranska
              regimen. Förhoppningsvis får vi svar på de frågorna längre fram
              i debatten.
            </seg>
          </u>
          <u>
            <seg>
              Fru talman! Det är riktigt att det finns ett stort både intresse
              och engagemang för Djalali s öde utanför Sveriges gränser, som
              Ann Linde påpekar. Flera oberoende FN-experter, Amnesty International,
              Europaparlamentet, 135 Nobelpristagare, kollegor vid Karolinska
              institutet i Stockholm – samtliga anser utifrån olika granskningar
              att Djalali är oskyldig och som en följd av detta omedelbart måste
              friges.
            </seg>
          </u>
          <u>
            <seg>
              Det som kallas oskuldspresumtion, den centrala rättsprincip som
              anger att en anklagad person ska betraktas som oskyldig tills
              motsatsen bevisats, måste självklart vara grundläggande också
              i UD:s hantering av konsulära ärenden. Därför, fru talman, är
              det anmärkningsvärt att utrikesministern i sina offentliga uttalanden
              om Djalali inte ställer krav på att han omedelbart ska friges.
            </seg>
          </u>
          <u>
            <seg>
              Precis som i andra sammanhang säger Ann Linde i svaret på min
              interpellation att ”Sverige kräver att dödsdomen mot Ahmadreza
              Djalali inte verkställs”. Men något krav på frigivande finns inte.
              Detta väcker förstås frågor. Det noteras bland de människorättsorganisationer
              och företrädare för andra länder som är engagerade i fallet. Med
              största sannolikhet noteras det också i Teheran – dessvärre.
            </seg>
          </u>
          <u>
            <seg>
              Helt nyligen ställdes Ahmadreza Djalali inför en åklagare. Utrikesministern
              nämnde detta. I hotfulla ordalag meddelades att hans tid snart
              är ute och att agerandet från Sverige tyder på att ingen på allvar
              bryr sig om hans fall. Hånfullt konstaterades att ett verkställande
              av dödsstraffet visserligen skulle leda till svensk kritik men
              att det snart skulle blåsa över.
            </seg>
          </u>
          <u>
            <seg>
              Så, fru talman, agerar en skurkregim vars fullständiga förakt
              för sanning, humanitet och människovärde genomsyrar allt den gör.
            </seg>
          </u>
          <u>
            <seg>
              Jag vill fråga utrikesministern hur hon ser på den iranska regimens
              agerande i det här fallet. Och varför uttalar inte Ann Linde något
              offentligt krav på ett omedelbart frigivande av den svenske medborgaren
              Djalali?
            </seg>
          </u>
          <note type="speaker">
            Anf. 28 Utrikesminister ANN LINDE (S):
          </note>
          <u>
            <seg>
              Fru talman! Situationen för mänskliga rättigheter i Iran är fortsatt
              allvarlig. Jag vill ta upp några aspekter på läget i Iran och
              vad den svenska regeringen anser om det.
            </seg>
          </u>
          <u>
            <seg>
              Låt mig börja med Ahmadreza Djalalis situation. Regeringens röst
              är mycket tydlig i kraven gentemot Iran. Vi kräver med emfas att
              hans dödsdom inte ska verkställas. Detta är också något som jag
              personligen har tagit upp i mina kontakter med min motsvarighet,
              utrikesminister Zarif.
            </seg>
          </u>
          <u>
            <seg>
              Den omfattande tillämpningen av dödsstraffet i Iran, även när
              det gäller minderåriga förövare, är mycket bekymmersam. Sveriges
              hållning när det gäller dödsstraffet är väl känd. Det är ett omänskligt,
              grymt och oåter ­ kalleligt straff som strider mot de mänskliga
              rättigheterna. Vi fördömer dödsstraffets tillämpning i alla dess
              former.
            </seg>
          </u>
          <u>
            <seg>
              Sverige har också varit tydligt med hur allvarligt vi ser på
              uppgifterna om de höga dödstalen i samband med demonstrationerna
              i Iran under senhösten 2019. Jag har själv tydligt fördömt det
              våld som demonstranterna utsattes för i samband med demonstrationerna
              och framhållit vikten av att mänskliga rättigheter i Iran respekteras,
              inklusive yttrande ‑ , mötes- och föreningsfrihet.
            </seg>
          </u>
          <u>
            <seg>
              Jag uppmärksammade också nyligen en rapport som Amnesty International
              publicerade den 2 september om kränkningar av mänskliga rättigheter
              efter demonstrationerna i Iran i november 2019. Här uttryckte
              jag regeringens stöd för en full utredning av rapportens uppgifter.
            </seg>
          </u>
          <u>
            <seg>
              Den svenska regeringen kommer att fortsätta ha en uppriktig bilateral
              dialog med iranska företrädare i dessa frågor. Den tydliga svenska
              linjen framförs ibland endast direkt till Iran och ibland, när
              det bedöms gynna saken, också offentligt.
            </seg>
          </u>
          <note>
            Jag uttryckte på sociala medier den 14 september min bestörtning
            över avrättningen av brottaren Navid Afkari. Dessförinnan, den
            9 september, uttalade Sverige genom vår MR-ambassadör Annika Ben
            David kravet att Navid Afkaris dödsdom inte skulle verkställas.
          </note>
          <u>
            <seg>
              Vi arbetar också aktivt inom EU och FN. Inom EU, som står enat
              i frågan om dödsstraffet, bidrar Sverige till gemensamma uttalanden.
              EU fördömde samlat avrättningen av Afkari i ett uttalande den
              14 september. Sverige deltar också i att uppvakta de iranska myndigheterna,
              ofta till stöd för enskilda dödsdömda fångar. Så har även skett
              i fallet Ahmadreza Djalali. Detta gemensamma agerande ger ökad
              tyngd.
            </seg>
          </u>
          <u>
            <seg>
              Jag vill här framhålla att vi självfallet samråder med andra
              länder i Djalalis fall, även om jag inte kan gå närmare in på
              med vilka länder detta sker.
            </seg>
          </u>
          <u>
            <seg>
              I november 2019 granskades Iran återigen i FN:s universella granskningsmekanism
              Universal Periodic Review. Denna gång gav Sverige Iran rekommendationer
              om avskaffande av dödsstraffet, fullt tillträde till specialrapportören
              för mänskliga rättigheter i Iran och skydd av människorättsförsvarare.
              Inom FN är Sverige också aktivt genom EU i förhandlingar om en
              årlig resolution om situationen för mänskliga rättigheter i Iran.
            </seg>
          </u>
          <u>
            <seg>
              Regeringen fortsätter oförtrutet att främja respekten för mänskliga
              rättigheter i Iran, både bilateralt och i multilaterala forum,
              genom att använda en bred palett av olika instrument. Självfallet
              fortsätter våra ansträngningar för Ahmadreza Djalali med oförminskad
              styrka.
            </seg>
          </u>
          <note type="speaker">
            Anf. 29 LARS ADAKTUSSON (KD):
          </note>
          <u>
            <seg>
              Fru talman! Den här debatten handlar ju om ett konsulärt ärende
              mellan Sverige och Iran. Men den handlar framför allt om en tragedi
              för en oskyldigt dömd 49-årig svensk medborgare och hans familj
              – hustrun Vida och två barn som sedan 2016 lever i en konstant
              oro för sin pappa.
            </seg>
          </u>
          <u>
            <seg>
              Utrikesministern intygar att fallet tas på största allvar, att
              stora ansträngningar görs och att Djalalis situation tas upp direkt
              med den iranska regimen när tillfälle ges. Detta välkomnas självfallet
              av alla som är engagerade i fallet.
            </seg>
          </u>
          <u>
            <seg>
              Men även det som inte görs, Ann Linde, måste kunna diskuteras,
              speciellt i den situation som råder. Varför ställs inte krav på
              en omedelbar frigivning? Varför kontaktas inte USA, Belgien och
              Schweiz, de länder som enligt Djalalis advokat har erbjudit sig
              att hjälpa till? Varför får sam ­ ma advokat beskedet från svenska
              ambassaden i Teheran att inget mer finns att göra i fallet Djalali
              , när UD här hemma säger något helt annat?
            </seg>
          </u>
          <u>
            <seg>
              De här och andra frågor behöver besvaras för att ge Ahmadreza
              Djalali och hans anhöriga hopp , men också för att allmänheten
              ska känna förtroende för den myndighet som är ansvarig för det
              som görs – och för det som inte görs.
            </seg>
          </u>
          <u>
            <seg>
              Svara gärna på frågorna, Ann Linde !
            </seg>
          </u>
          <note type="speaker">
            Anf. 30 Utrikesminister ANN LINDE (S):
          </note>
          <u>
            <seg>
              Fru talman! Våra ansträngningar för Ahmadreza Djalali fortsätter
              med oförminskad kraft. Vi tar kontinuerligt upp hans fall med
              företrädare för Iran på hög nivå både i Stockholm och Teheran.
              Jag har själv tagit upp fallet med min iranska motsvarighet, utrikesminister
              Zarif, vid upprepade tillfällen. I kontakterna kräver vi att påföljden
              omvandlas. Vi framhåller också Ahmadreza Djalali s oroande hälsotillstånd,
              och vi understryker vikten av att han får den vård som han behöver.
            </seg>
          </u>
          <u>
            <seg>
              Som Lars Adaktusson vet är Sveriges hållning när det gäller dödsstraff
              mycket känd. Sverige och EU fördömer tillämpningen av dödsstraffet
              i alla former. Ett intensivt arbete sker för Ahmadreza Djalali
              både i Stockholm och vid ambassaden i Teheran. Vi står i fortsatt
              nära och kontinuerlig kontakt med företrädare för Iran. I de här
              kontakterna framför vi med emfas Sveriges och övriga EU:s syn
              på dödsstraffet och att Djalali s dödsstraff ska omvandlas.
            </seg>
          </u>
          <u>
            <seg>
              Genom vår ambassad i Teheran deltar vi i gemensamma EU-démarcher
              till det iranska utrikesdepartementets rättsväsen. Vid den senaste
              EU-démarchen i fallet togs också den oroande informationen om
              Ahmadreza Djalali s hälsotillstånd upp.
            </seg>
          </u>
          <note type="speaker">
            Anf. 31 LARS ADAKTUSSON (KD):
          </note>
          <u>
            <seg>
              Fru talman! Det är bra och ska välkomnas att Sverige går i bräschen
              i kampen mot dödsstraffet. Det gäller i alla sammanhang och överallt,
              var det än sker i världen.
            </seg>
          </u>
          <u>
            <seg>
              Men tyst diplomati, undvikande svar och diskreta kontakter har
              sin tid och sin givna plats i hanteringen av svåra konsulära ärenden.
              Problemet är att i fallet Djalali är det skedet passerat. Såväl
              han själv som hans närmaste larmar om att situationen är akut.
              Tiden håller på att rinna ut, Ann Linde.
            </seg>
          </u>
          <u>
            <seg>
              Av det skälet måste den svenska regeringens budskap till den
              iranska regimen tydliggöras och skärpas väsentligt . Normala relationer
              och fortsatt diplomatiskt umgänge med en diktaturregim som vägrar
              frige en oskyldig och svårt sjuk svensk medborgare är en omöjlighet.
              Fortsatt svenskt stöd till det för Iran så viktiga internationella
              kärnenergiavtalet JCPOA borde likaledes vara en omöjlighet i den
              här situationen. Det är den typen av besked som måste förmedlas
              till regimen i Teheran.
            </seg>
          </u>
          <u>
            <seg>
              Jag hoppas att regeringen är villig att agera på det sättet innan
              det blir för sent.
            </seg>
          </u>
          <note type="speaker">
            Anf. 32 Utrikesminister ANN LINDE (S):
          </note>
          <u>
            <seg>
              Fru talman! Tack, Lars Adaktusson, för interpellationen i den
              här viktiga frågan!
            </seg>
          </u>
          <u>
            <seg>
              Sveriges position när det gäller mänskliga rättigheter, demokrati
              och rättsstatens principer är tydlig, och vi framför den regelbundet
              och offentligt i våra kontakter med Iran.
            </seg>
          </u>
          <u>
            <seg>
              Vår syn på MR-situationen i Iran framgår också av de offentliga
              rapporter som UD tar fram och som uppdateras regelbundet. De täcker
              inte minst frågor om diskriminering av kvinnor och flickor, respekt
              för yttrandefrihet och naturligtvis också tillämpningen av dödsstraffet.
            </seg>
          </u>
          <u>
            <seg>
              Jag vill försäkra att Sverige kommer att fortsätta att vara en
              drivande och tydlig röst för respekten för de mänskliga rättigheterna,
              demokrati, rättsstatens principer och allas lika värde. Vi kommer
              att fortsätta att regelbundet ta upp de här frågorna med Iran.
            </seg>
          </u>
          <u>
            <seg>
              Jag vill avslutningsvis upprepa att jag ser med stort allvar
              på Ahmadreza Djalali s situation, och våra ansträngningar för
              honom fortsätter med oförminskad styrka.
            </seg>
          </u>
          <u>
            <seg>
              Sverige kommer att fortsätta att kräva att dödsdomen mot Ahmadreza
              Djalali inte verkställs. Våra krav på fullt konsulärt tillträde
              kvarstår. Vi är oroade över Ahmadreza Djalali s hälsotillstånd
              och fortsätter att kräva av iranska företrädare att han ska ges
              den vård han behöver.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 6 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 24 september
          </note>
          <note>
            2020/21:95 Återvätning av torvmark
          </note>
          <note>
            av Betty Malmberg (M)
          </note>
          <u>
            <seg>
              till miljö- och klimatminister Isabella Lövin (MP)
            </seg>
          </u>
          <u>
            <seg>
              2020/21:96 Kadmiumfonden
            </seg>
          </u>
          <note>
            av Betty Malmberg (M)
          </note>
          <u>
            <seg>
              till miljö- och klimatminister Isabella Lövin (MP)
            </seg>
          </u>
          <note>
            2020/21:97 Generella dispenser för mobilkranar
          </note>
          <note>
            av Monika Lövgren (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:98 Generella dispenser knutna till fordonstyp
          </note>
          <note>
            av Monika Lövgren (SD)
          </note>
          <note>
            till infrastrukturminister Tomas Eneroth (S)
          </note>
          <u>
            <seg>
              2020/21:99 Missbruksvården
            </seg>
          </u>
          <note>
            av Christina Östberg (SD)
          </note>
          <note>
            till socialminister Lena Hallengren (S)
          </note>
          <note>
            2020/21:100 Schablonen för timersättning inom assistansersättningen
          </note>
          <note>
            av Pia Steensland (KD)
          </note>
          <note>
            till finansminister Magdalena Andersson (S)
          </note>
          <note>
            2020/21:101 Placering av oberoende institution för mänskliga
            rättigheter
          </note>
          <note>
            av Elin Gustafsson (S)
          </note>
          <note>
            till kultur- och demokratiminister Amanda Lind (MP)
          </note>
          <u>
            <seg>
              2020/21:102 Preems utbyggnad
            </seg>
          </u>
          <note>
            av Jens Holm (V)
          </note>
          <u>
            <seg>
              till miljö- och klimatminister Isabella Lövin (MP)
            </seg>
          </u>
          <note>
            2020/21:103 Särbehandling av sjukskrivna vid dag 180
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            § 7 Kammaren åtskildes kl. 10.3 5 .
          </note>
          <note>
            Sammanträdet leddes av tredje vice talmannen.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Ärenden för hänvisning till utskott
          </note>
          <note>
            § 2 Svar på interpellationerna 2020/21:12 och 13 om månggiften
            i Sverige
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 MIKAEL ESKILANDERSSON (SD)
          </note>
          <note>
            Anf. 3 SARA GILLE (SD)
          </note>
          <note>
            Anf. 4 Justitie- och migrationsminister MORGAN JOHANSSON (S)
          </note>
          <note>
            Anf. 5 MIKAEL ESKILANDERSSON (SD)
          </note>
          <note>
            Anf. 6 SARA GILLE (SD)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            Anf. 8 MIKAEL ESKILANDERSSON (SD)
          </note>
          <note>
            Anf. 9 TREDJE VICE TALMANNEN
          </note>
          <note>
            Anf. 10 SARA GILLE (SD)
          </note>
          <note>
            Anf. 11 Justitie- och migrationsminister MORGAN JOHANSSON (S)
          </note>
          <note>
            § 3 Svar på interpellation 2020/21:5 om skyddet av doktor Mukwege
          </note>
          <note>
            Anf. 12 Utrikesminister ANN LINDE (S)
          </note>
          <note>
            Anf. 13 DÉSIRÉE PETHRUS (KD)
          </note>
          <note>
            Anf. 14 Utrikesminister ANN LINDE (S)
          </note>
          <note>
            Anf. 15 DÉSIRÉE PETHRUS (KD)
          </note>
          <note>
            Anf. 16 Utrikesminister ANN LINDE (S)
          </note>
          <note>
            Anf. 17 DÉSIRÉE PETHRUS (KD)
          </note>
          <note>
            Anf. 18 Utrikesminister ANN LINDE (S)
          </note>
          <note>
            § 4 Svar på interpellation 2020/21:6 om terrorklassning av islamiströrelsen
            Hizbullah
          </note>
          <note>
            Anf. 19 Utrikesminister ANN LINDE (S)
          </note>
          <note>
            Anf. 20 LARS ADAKTUSSON (KD)
          </note>
          <note>
            Anf. 21 Utrikesminister ANN LINDE (S)
          </note>
          <note>
            Anf. 22 LARS ADAKTUSSON (KD)
          </note>
          <note>
            Anf. 23 Utrikesminister ANN LINDE (S)
          </note>
          <note>
            Anf. 24 LARS ADAKTUSSON (KD)
          </note>
          <note>
            Anf. 25 Utrikesminister ANN LINDE (S)
          </note>
          <note>
            § 5 Svar på interpellation 2020/21:9 om den i Iran dödsdömde
            svenske medborgaren Ahmadreza Djalali
          </note>
          <note>
            Anf. 26 Utrikesminister ANN LINDE (S)
          </note>
          <note>
            Anf. 27 LARS ADAKTUSSON (KD)
          </note>
          <note>
            Anf. 28 Utrikesminister ANN LINDE (S)
          </note>
          <note>
            Anf. 29 LARS ADAKTUSSON (KD)
          </note>
          <note>
            Anf. 30 Utrikesminister ANN LINDE (S)
          </note>
          <note>
            Anf. 31 LARS ADAKTUSSON (KD)
          </note>
          <note>
            Anf. 32 Utrikesminister ANN LINDE (S)
          </note>
          <note>
            § 6 Anmälan om frågor för skriftliga svar
          </note>
          <note>
            § 7 Kammaren åtskildes kl. 10.35 .
          </note>
          <u>
            <seg>
              Tryck: Elanders Sverige AB, Vällingby 2020
            </seg>
          </u>
        </div>
      </body>
    </text>
  </TEI>
</teiCorpus>
