<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--8</head>
          <docDate when="2020-09-16 00:00:00">2020-09-16 00:00:00</docDate>
        </div>
      </front>
      <body>
        <div>
          <note>
            § 1 Särskild debatt om den organiserade gängkriminaliteten
          </note>
          <note type="speaker">
            Anf. 1 JOHAN PEHRSON (L):
          </note>
          <note>
            Herr talman! Gängvåldet fräter sönder samhället. Våra unga som
            ska drömma om framtiden får inte göra det. Snarare rånas och beskjuts
            de och fastnar i de kriminella gängens vägspärrar.
          </note>
          <note>
            Liberalerna kräver repressiva insatser: skärpta straff, nya verktyg
            för polis och åklagare och att vi skoningslöst slår mot pengarna
            bland de personer som väljer brott som livsgärning. Liberalerna
            kräver samtidigt en historisk satsning på förebyggande sociala
            insatser. Kalla det en Marshallplan för förorten eller kalla det
            ett förortslyft.
          </note>
          <note>
            Herr talman! Vi har kallat till dagens debatt för att vi vill
            se en förändring på riktigt. Frågan är om ni andra partier är
            beredda att både krossa gängen och ge utsatta barn och ungdomar
            ett massivt stöd för en rimlig livschans. Kan ni kombinera detta?
          </note>
          <note>
            Sverige måste åter bli känt som möjligheternas land, inte som
            en plats för gängens avrättningar och det brutala våldet.
          </note>
          <note>
            (Applåder)
          </note>
          <note type="speaker">
            Anf. 2 Statsrådet MIKAEL DAMBERG (S):
          </note>
          <note>
            Herr talman! Jag vill inleda med att tacka Liberalerna för en
            både ange ­ lägen och plågsamt aktuell debatt om gängvåldet. Även
            om hela budgeten inte har presenterats från regeringens sida har
            vi i samarbete med Center ­ partiet och Liberalerna presenterat
            en rad avgörande satsningar både på en växande polis och på ett
            stärkt rättsväsen men också på flera förebyggande insatser, inte
            minst det förortslyft som Johan Pehrson nämnde här tidigare med
            insatser för språk, lärarresurser och omhändertagande av barn.
            Insat ­ sen att både jobba repressivt och förebyggande är helt
            central för att lyckas knäcka gängvåldet.
          </note>
          <note>
            Men jag ska gå tillbaka till debatten. En tolvårig flicka har
            blivit mördad vid bensinmack i Botkyrka. I Göteborg tror gängkriminella
            att de kan ta sig rätten att sätta upp vägspärrar. I Rinkeby blir
            en 20-årig man mördad. Bland vittnena fanns barn. Människor är
            rättmätigt förbannade. De som drabbas värst av gängkriminaliteten
            är människor som bor i våra mest utsatta och fattiga bostadsområden
            i Sverige, vanligt folk som vill kunna handla mat, hämta ungarna
            på förskolan och umgås i fred i parken och kvinnor som vill kunna
            gå hem ensamma på natten.
          </note>
          <note>
            Mellan januari och augusti i år skedde 228 skjutningar. Från
            januari till juli skedde 125 sprängningar. Ingenting ursäktar
            dessa dåd. Men 30 års statlig frånvaro och ökade klyftor och segregation
            får konsekvenser, och varje ung människa som väljer den kriminella
            banan är ett samhällsmisslyckande. Därför har denna regering genomfört
            och genomför stora satsningar både på att strypa nyrekryteringen
            till de kriminella gängen och på att sätta skyldiga bakom lås
            och bom.
          </note>
          <note>
            Sedan hösten 2014 har vi skärpt mer än 50 straff, infört mer
            än 20 nya brott och utvidgat det straffbara området för mer än
            50 brott. Vi bygger kraftigt ut polisen och är nu halvvägs mot
            målet om 10 000 fler polis ­ anställda år 2024. Men tusentals
            fler poliser kommer att anställas fram ­ över. Regeringen har
            gjort det enklare för polisen att sätta upp bevaknings ­ kameror
            på gator och torg. Bara det senaste året har man installerat över
            100 nya kameror i landet. Vi har fördubblat minimistraffet för
            grovt vapen ­ brott från ett till två år, vilket innebär obligatorisk
            häktning. Sedan lagen trädde i kraft har antalet häktade för vapenbrott
            femdubblats.
          </note>
          <note>
            Polisen ges nu nya verktyg och möjligheter. Med 34-punktsprogram
            ­ met presenterade vi det största paketet mot gängkriminalitet
            någonsin i Sverige. Vi har gett polisen möjlighet att läsa krypterad
            kommunikation. Vi ska ge polisen bättre möjligheter till husrannsakan.
            Vi avskaffar straff ­ reduktionen för unga myndiga vid grov brottslighet.
            Vi vill bryta tystnads ­ kulturen. Därför utreds just nu bland
            annat kronvittnen och vittnesskydd och om det bör införas möjligheter
            att vittna anonymt. Vi inför också på ­ följden ungdomsövervakning.
          </note>
          <note>
            Jag delar människors sorg och vrede, men jag är också beslutsam.
            Jag är fast övertygad om att det går att vända. Vi såg det under
            Rimfrost, där polisen kraftsamlade som mest. Vi såg att skjutningarna
            och sprängningarna minskade i Malmö. Men fler häktas också för
            grova vapenbrott i hela landet, och gängledare häktas genom internationella
            samarbeten.
          </note>
          <note>
            Steg för steg rullar vi nu ut nya verktyg och straffskärpningar.
            Steg för steg flyttar vi tillbaka staten till våra utsatta områden
            med fler poliser. Steg för steg ser vi till att andra myndigheter
            bidrar i arbetet med att sätta press på de gängkriminella från
            flera håll samtidigt, inte minst genom att jaga pengarna. Vi vill
            leverera fler poliser, fler kameror och fler straffskärpningar.
            Men det kommer inte att räcka. Det krävs också att vi stryper
            nyrekryteringen. Det samhällsmisslyckande som det innebär när
            en 17-åring skjuter ihjäl någon inleddes säkert tio år tidigare.
            Vi behöver en starkare polis, en jämlik skola, en närvarande socialtjänst
            och minskad segregation. Vi ska ta ansvar för situationen här
            i dag, men vi ska också ta ansvar för framtiden.
          </note>
          <note>
            (Applåder)
          </note>
          <note type="speaker">
            Anf. 3 JOHAN FORSSELL (M):
          </note>
          <note>
            Herr talman! Riksdagen håller i dag en debatt mot bakgrund av
            den alltmer alarmerande gängkriminaliteten som plågar Sverige.
            Vi kan konstatera att antalet skjutningar och sprängningar ser
            ut att ha bitit sig fast på en mycket hög nivå i Sverige. Skillnaden
            mot våra grannländer är påtaglig. Det är faktiskt svårt att hitta
            något annat jämförbart land som upplever det som Sverige genomgår
            just nu.
          </note>
          <note>
            Det är också svårt att beskriva denna regerings insatser på något
            annat sätt än som ett misslyckande. Redan i regeringsförklaringen
            2014 utlovade statsminister Stefan Löfven insatser mot brottsligheten.
            Det är ett löfte som sedan har upprepats 2015, 2016, 2017, 2018,
            2019 och nu återigen 2020. Vi känner igen mönstret: nya regeringsförklaringar,
            nya löften och nya misslyckanden.
          </note>
          <note>
            Regeringen låter tuff mot gängkriminaliteten. Men i verkligheten
            är man svag. Ett år efter att man presenterade sitt 34-punktsprogram
            lyser resultaten fortfarande med sin frånvaro. Trots alla löften
            om krafttag och mobilisering har det i år varit fler skjutningar,
            fler avlidna och fler sprängningar än förra året. Trots att arbetet
            skulle ges högsta prioritet är endast 2 av 34 punkter genomförda
            ett helt år senare.
          </note>
          <note>
            Herr talman! Samtidigt finns det hopp. Det behöver inte vara
            så här. Danska regeringar har lyckats med det som Stefan Löfven,
            Morgan Johansson och Mikael Damberg har misslyckats med, nämligen
            att angripa gängen med den kraft som behövs för att tvinga dem
            tillbaka. Vi måste bli lika tuffa mot de kriminella gängen som
            man länge har varit i Danmark. Det handlar inte om att göra flest
            saker utan om att göra rätt saker – det som är mönsterbrytande.
            Det handlar om visitationszoner, anonyma vittnen, dubblerade straff
            för gängkriminella, att kriminalisera deltagande i gäng, ett utökat
            föräldraansvar och en socialtjänst med skarpare verktyg. Självfallet
            ska vi också utvisa fler utländska medborgare som begår brott
            i Sverige.
          </note>
          <note>
            Herr talman! Vi moderater har bestämt oss: Vi ska göra allt som
            står i vår makt för att stoppa gängens framfart och göra Sverige
            tryggt. Det går att göra. Loppet är inte kört, utan problemen
            kan lösas. Men då måste den politiska ledningen börja kliva fram
            och ta kontroll över samhällsutveck ­ lingen – inte bara följa
            efter den. Det är så vi vinner mot de gängkriminella.
          </note>
          <note>
            (Applåder)
          </note>
          <note type="speaker">
            Anf. 4 ADAM MARTTINEN (SD):
          </note>
          <note>
            Herr talman! Vi har åter en debatt om det grova, allvarliga våldet
            i vårt land kopplat till gängkriminalitet.
          </note>
          <note>
            Låt mig inledningsvis bara deklarera att inget kriminalpolitiskt
            förslag kommer att åstadkomma en långsiktig förändring så länge
            vi har en fortsatt ansvarslös invandring och inte lyckas utvisa
            fler kriminella utlänningar än Sverige tar emot. I det avseendet
            är Sverigedemokraterna fortsatt det mest trovärdiga partiet för
            att på riktigt komma åt att knäcka den organiserade brottsligheten.
          </note>
          <note>
            Från regeringen och från flera olika partier hör vi om nya förslag
            och nya grepp mot gängkriminaliteten. Redan 2012 lanserade Sverigedemokraterna
            i Sveriges riksdag ett brett paket mot organiserad brottslighet.
            Det var ett gängpaket som innehöll massvis av olika förslag som
            vi nu, 2020, hör andra partier tycka är relevanta. Det hade varit
            ännu bättre om vi redan då hade kunnat genomföra många av de förslag
            som Sverigedemokraterna lyfte upp.
          </note>
          <note>
            Det handlade exempelvis om kronvittnessystem och deltagande i
            kriminell organisation. Det handlade om anonyma vittnen, och det
            handlade om att sänka gränsen för när hemliga tvångsmedel får
            användas – alltså många av de förslag som i dag verkar få en allt
            bredare acceptans bland fler partier. Hade vi gjort som Sverigedemokraterna
            föreslog 2012 hade vi inte haft den utveckling som Sverige tvingats
            genomlida under de två regeringar som har suttit fram till nu.
          </note>
          <note>
            Vi kan inte heller ha en regering som styrs från baksätet. Socialdemokraterna
            säger ofta att man skärper straffen för olika typer av brott och
            att man genomför än det ena, än det andra, men Socialdemokraterna
            gick inte till val på att införa anonyma vittnen så att vanliga
            medborgare törs vittna mot organiserad brottslighet. Tvärtom gick
            Socialdemokraterna till val på att inte införa anonyma vittnen.
          </note>
          <note>
            Anledningen till att vi i dag har en utredning på gång om anonyma
            vittnen och ett utökat vittnesstöd är att Sverigedemokraterna
            först tvinga ­ des övertyga en majoritet i Sveriges riksdag om
            att detta var ett nödvändigt förslag eftersom vi hade en utveckling
            i vårt land som var väldigt allvarlig. Därefter har en riksdagsmajoritet
            i denna kammare tvingat fram en posi ­ tion från regeringens sida
            där den nu efter valet påstår att detta kan vara en del för att
            komma åt den organiserade brottsligheten.
          </note>
          <note>
            Detta är ett tydligt exempel på att regeringen styrs från baksätet.
            Det är ett tydligt exempel på orsaken till att politiken alltid
            upplevs ligga efter den organiserade brottslighetens utveckling
            i vårt land. Vi måste ha en regering som styrs av en egen vilja
            och som har en egen idé och en egen uppfattning om hur man kommer
            åt de kriminella gängen – inte en regering som hela tiden drar
            i handbromsen till dess att den har en riksdagsmajoritet emot
            sig, och därefter kommer med förslag. Det är en oduglig hantering
            av vanliga människors liv ute i samhället och vanliga människors
            utsatthet för organiserad brottslighet.
          </note>
          <note>
            Sverigedemokraterna är den klarast lysande stjärnan i den här
            församlingen när det kommer till att bekämpa den grova organiserade
            brottsligheten.
          </note>
          <note type="speaker">
            Anf. 5 JOHAN HEDIN (C):
          </note>
          <note>
            Herr talman! Det är omöjligt att inte bli upprörd av de brott
            som begås inom ramen för gängkriminalitet. Det är svårt att hålla
            humöret tyglat när vi ser den hänsynslöshet som visas, och det
            är lätt att känna frustration över oförmågan att här och nu sätta
            stopp för den brottslighet som sprider skräck och skapar otrygghet.
          </note>
          <note>
            Det är begripligt att vi gör allt vi kan för att försöka komma
            på nya metoder, lagändringar och annat för att lösa problemen,
            och det är kanske också naturligt att se motståndarens svagheter
            på området och lyfta fram dem. Allt detta är befogat, men det
            för oss inte nödvändigtvis närmare en lösning. Någon klok person
            sa en gång att vi för att lyckas måste hålla huvudet kallt, hjärtat
            varmt och krutet torrt. Det ligger mycket i det.
          </note>
          <note>
            De enorma problem med gängkriminalitet vi ser har vuxit fram
            under en lång tid. Socialt och ekonomiskt utanförskap har fått
            växa, och även om det aldrig kan vara en ursäkt för människor
            att hemfalla till kriminalitet vet vi att det är en central orsak.
            Oförmågan att lösa utanförskapsproblemen speglas i oförmågan att
            stoppa de kriminella gängens framfart. Utan att lösa de problem
            som vår svenska arbetsmarknad lider av, utan att adressera den
            psykiska ohälsan hos unga och utan en vettig chans för den som
            flytt eller flyttat till vårt land att ta sig in i samhället stoppar
            vi inte inflödet till de kriminella gängen. Och gör vi inte det
            kommer vi att få stå här och debattera detta allvarliga ämne gång
            på gång, år för år. Det, herr talman, duger inte.
          </note>
          <note>
            Vi måste alla ta vårt ansvar för att bryta gängvåldets utveckling.
            Vi måste orka se bortom tillfälliga opinionsvinster och göra det
            som är rätt för Sverige. Vi måste lägga prestigen åt sidan, inse
            och erkänna att vi har gjort för lite och ibland till och med
            gjort fel. Vi måste vara beredda att ompröva gamla ställningstaganden
            när vi förstår att världen har förändrats.
          </note>
          <note>
            Vi måste utveckla politiken och våra lagar, men vi måste göra
            det långsiktigt och grundat i forskning och beprövad erfarenhet
            så långt det någonsin är möjligt. Det finns ingen quickfix. Den
            som tror det är inte mogen uppgiften att lösa de allvarliga problem
            som gängkriminaliteten innebär. Det finns inget enskilt förslag
            som i ett trollslag får bort brottsligheten, och det finns ingenting
            som vi i dag kan göra eller säga som över natten återskapar den
            trygghet som för så många har gått förlorad. Det kommer att krävas
            ett enträget och uthålligt arbete, och det kommer att krävas mer
            av samarbete och mindre av tjafs.
          </note>
          <note>
            (Applåder)
          </note>
          <note type="speaker">
            Anf. 6 LINDA WESTERLUND SNECKER (V):
          </note>
          <note>
            Herr talman! Oskyldiga drabbas av ett brutalt våld. Sverige dras
            isär mellan fattiga och rika, och klyftorna ökar. I över 30 år
            har regeringar satsat mer på att skapa klyftor än på att skapa
            trygghet. Man har medvetet lagt grunden för den kriminalitet vi
            ser på våra gator i dag, genom att med ekonomisk slägga rasera
            välfärden. Det tar tid att bygga upp det som är trasigt, men det
            skulle gå att göra – om vi hade en regering fylld med modiga politiker
            som vågade ta långsiktiga beslut. Det har vi inte i dag.
          </note>
          <note>
            Kriminalitet gror ur segregation. När hela samhället, med bostäder,
            skolor och vårdcentraler, lämnar förorten skapar det en enorm
            otrygghet. Det är därför jag blir rent ut sagt förbannad på regeringens
            politiska priori ­ teringar. Socialdemokraterna kallar statsbudgeten
            för en sjujäkla satsning på välfärden samtidigt som man bara går
            längre och längre högerut med krav på längre straff och hårdare
            lagar, trots att vi vet att duttande med lagstiftning inte kommer
            att lösa någonting.
          </note>
          <note>
            Detta vet svensk polis – de som arbetar i områdena. Polisen har
            under flera år sagt att de inte ensamma kan få bukt med gängkriminaliteten
            utan att det behövs omfattande åtgärder från hela samhället. Gängkriminaliteten
            ser trots allt väldigt likartad ut oavsett om det handlar om nätverk,
            kompis ­ gäng eller släktband. Kopplingen till utsatta områden
            är stor. Narkotika är grunden i kriminaliteten, liksom ekonomisk
            brottslighet, bedrägerier och utpressning. Tystnadskulturen och
            den interna lojaliteten är total. Gängen gör allt för att skapa
            ett parallellsamhälle med egna lagar och regler. Därför behöver
            gängen tryckas åt från varje håll – från polisen, Skatteverket,
            Kro ­ nofogden, socialtjänsten, kommunen och bostadsbolaget. ”Samverkan”
            är ordet som aldrig skapar rubriker, men det är något som fungerar.
          </note>
          <note>
            Ändå håller regeringen på och duttar med lagstiftning och vägrar
            ge polisen de förutsättningar som behövs för att till exempel
            Operation Rimfrost ska fungera på riktigt.
          </note>
          <note>
            Polisen står i dag ensam mot gängen; man har inte med sig resten
            av samhällets resurser. Den här regeringen har sett till att satsa
            på skattesänkningar i stället för att bygga upp samhället. Det
            är inte svårare än så. Detta är det yttersta beviset på att Socialdemokraterna
            inte menar allvar. Efter sex år i Regeringskansliet är det tydligt
            att de inte är särskilt intresserade. De vill inte knäcka gängen
            på riktigt. Om regeringen hade velat bygga ett tryggt Sverige
            för alla skulle vi inte ha haft utsatta områden längre – då hade
            vi bara haft trygga områden.
          </note>
          <note type="speaker">
            Anf. 7 ANDREAS CARLSON (KD):
          </note>
          <note>
            Herr talman! Jag vill inledningsvis tacka Liberalerna för initiativet
            till denna debatt, som ju är smärtsamt angelägen. Ingen kan längre
            påstå att de skjutningar och sprängningar som sätter stad efter
            stad i skräck är enskilda händelser, utan de är alla del av en
            synnerligen allvarlig våldsupptrappning.
          </note>
          <note>
            Det finns inga exempel från jämförbara länder i EU. I Norge och
            Danmark kallar man det vi är med om i vårt land för ”det svenska
            tillståndet”, som ett varnande exempel.
          </note>
          <note>
            Här krävs åtgärder. Det krävs ett batteri av åtgärder, och det
            krävs mycket mer än vad regeringen åstadkommer. För det första
            behöver vi få bort kriminella från gator och torg, och för det
            andra behöver vi samtidigt bryta nyrekryteringen och stoppa att
            barn växer in i kriminalitet. Vad tänker regeringen göra?
          </note>
          <note>
            Vi har hört det från Damberg i dag, och vi har hört det i regeringsförklaringen
            från Stefan Löfven. Vi har hört det ända sedan 2014. Vi har hört
            ordet ”oacceptabelt” alldeles för många gånger, herr talman. Men
            orden, presskonferenserna och de förutsättningslösa utredningarna
            kommer inte att knäcka gängen.
          </note>
          <note>
            Regeringen avstår från att gå fram med de åtgärder som på riktigt
            kan bryta utvecklingen. Redan när 34-punktsprogrammet lades fram
            för ett år sedan var det otillräckligt. Hittills har man bara
            kommit i mål med två av punkterna, och de övriga bitarna jobbar
            man med att ”beta av”. Samtidigt som utvecklingen bara har förvärrats
            är man fullt upptagen med att ”beta av” ett program som var otillräckligt
            redan när det lades fram.
          </note>
          <note>
            Regeringen måste ta in verkligheten, ta in vad som fungerar i
            länder som Danmark och Tyskland och ta in polisens rop på hjälp.
            Vi har de sen ­ aste veckorna hört från den högsta polisledningen
            att man vill se en utred ­ ning av att kriminalisera gängmedlemskap,
            att införa visitationszoner och att öka möjligheterna till avlyssning
            utan misstanke för att kunna punkt ­ bevaka de gängkriminella
            på ett helt annat sätt än vad som är möjligt i dag.
          </note>
          <note>
            Det behövs också en riktad lönesatsning för poliser i yttre tjänst
            och utredare. Det finns inga genvägar – vi behöver fler poliser
            längst ut i yttre tjänst, där vi ser att det faktiskt har gått
            bakåt under regeringens tid.
          </note>
          <note>
            Det behövs även riktade och tillräckliga medel till Åklagarmyndigheten.
            Det räcker inte med att satsa på polisen. Vi behöver också ha
            fler åklagare, inte färre, vilket är risken med regeringens politik.
          </note>
          <note>
            Varför är det då så svårt för Socialdemokraterna att genomföra
            vad som krävs? Jo, därför att ledarskapet brister. Januaripartierna
            är splittrade, rådvilla och sönderförhandlade. Det finns låsningar
            mellan Socialdemokraterna och Miljöpartiet, och det finns låsningar
            i de olika falangbråken. Bara en ny regering, herr talman, kan
            ge Sverige ett nytt ledarskap.
          </note>
          <note>
            (Applåder)
          </note>
          <note type="speaker">
            Anf. 8 JOHAN PEHRSON (L):
          </note>
          <note>
            Herr talman! Det pratas om att hoten, våldet och mördandet är
            systemhotande. Det har kommit mängder av rapporter om detta under
            20 års tid, och det som är systemhotat – förutom enskilda människoliv
            – är demokratin. Detta är på allvar, herr talman.
          </note>
          <note>
            Det finns ingen annan rättsordning som ska gälla i Sverige. Det
            ska inte gå till så att det flyttar in någon annan rättsordning
            i stora delar av Sverige som ersätter den svenska rättsordningen
            med egna lagar och egna system för att korrigera konflikter eller
            vad det nu är, utan det är den svens ­ ka lagen som ska gälla.
          </note>
          <note>
            Nu är det, som sagt, på riktigt. Liberalerna efterlyser en svensk
            anti ­ gängpakt, och vilka är bättre lämpade för detta än vi som
            är samlade här inne? Regeringen säger att de vill, oppositionen
            är väldigt glada att de vill och vi från Liberalernas sida vill.
            Detta är på riktigt.
          </note>
          <note>
            Det handlar om akuta insatser. Vi måste fortsätta satsningen
            på numerär. Vi måste se till att hela rättsväsendet får de resurser
            som behövs. Vi måste ha fler poliser. Vi måste ha kriminalvård
            som fungerar. Vi måste se till att fängelser byggs för att hantera
            de personer som behöver rehabilitering när de väl har blivit gripna.
          </note>
          <note>
            Vi måste se till att vi jobbar på bredden. Då handlar det, vilket
            någon tog upp tidigare, om det förebyggande. Vi måste se till
            att unga människor i den mentala istiden får ett bättre hopp.
            Det räcker inte med det som vi hittills har presenterat. Liberalerna
            tycker att detta är bra; vi är glada för de satsningar som vi
            nu gör på förortslyft för att se till att skolorna får bättre
            stöd, att vi jobbar med avhopparverksamhet och så vidare. Men
            vi måste göra detta långsiktigt, och vi talar om väldigt många
            miljarder under lång tid. Kalla det en Marshallplan eller ett
            förortslyft – kalla det vad ni vill, men det måste hända.
          </note>
          <note>
            De unga människorna måste få en chans att se till att de kommer
            ur en brottslighet som annars kommer att äta upp dem eller, i
            värsta fall, fysiskt döda dem och människor i deras omgivning.
            Här har vi en rad förslag på tvingande insatser och på tidiga
            och tydliga insatser. Det första brottet måste, som sagt, bli
            det sista brottet.
          </note>
          <note>
            Jag kommer också in på det som är så viktigt att komma ihåg:
            De här människorna är inte per definition sadister, utan de är
            per definition människor som skiter i allt – ursäkta språket,
            herr talman – och som är väldigt oengagerade och oempatiska. De
            är ute efter pengar. Vi måste se till att vi brett täpper till
            alla möjligheter att försörja sig genom bidragsfusk, genom att
            utnyttja lönegarantier och genom att på olika sätt mjölka våra
            offentliga system och våra bidragssystem på pengar. Det är så
            vi kan slå till mot detta. Det ska inte finnas en sekretessregel
            emellan. Om man inte jobbar kan man inte åka runt i en stor bil
            med dyra guldkedjor – om man inte kan visa varifrån pengarna kommer,
            såklart.
          </note>
          <note>
            Vi måste samlas brett, herr talman. Sverige behöver en svensk
            anti ­ gängpakt, och det nu.
          </note>
          <note type="speaker">
            Anf. 9 JOHANNA ÖFVERBECK (MP):
          </note>
          <note>
            Herr talman! Gängkriminaliteten är ett gift i vårt samhälle.
            Unga beväpnade män med stort våldskapital sprider otrygghet och
            skräck. Mot dessa måste samhället agera med alla medel. Kriminella
            och deras vapen ska bort från gatorna.
          </note>
          <note>
            Miljöpartiet i regering har gjort historiska satsningar på polisen.
            Vi har också stärkt rättsväsendet. Vi har bidragit till att skärpa
            straffen för över 50 brott. Detta har gett polisen möjligheter
            att häkta fler.
          </note>
          <note>
            Men att bara skärpa straffen räcker inte. Polisen själv lyfter
            vikten av andra – förebyggande – insatser. Det handlar om barn
            som får stöd att klara skolan, föräldrar som får hjälp i sitt
            föräldraskap och en socialtjänst som ger tidiga insatser till
            unga som är i behov av det. Detta har inte fått lika mycket uppmärksamhet.
            Det gör att det alltid finns fler unga att rekrytera in i gängen.
          </note>
          <note>
            Vi i Miljöpartiet vill göra mer för att minska gängens möjligheter
            att rekrytera ungdomar. Socialarbetare ska röra sig ute för att
            fånga upp unga i riskzon. Barn som finns i kriminella miljöer
            och som far illa ska omhändertas. Vi måste också skärpa straffen
            för dem som rekryterar in unga i kriminalitet. Inget barn föds
            kriminellt. Bakom varje barn som begår gängbrott finns en äldre
            kriminell som lockat in den unge. Detta cyniska utnyttjande av
            barn måste få ett stopp.
          </note>
          <note>
            Herr talman! För Miljöpartiet är det nödvändigt att vi attackerar
            gängkriminaliteten på alla fronter. Det duger inte att bara ropa
            på hårdare straff, utan vi måste kunna hålla flera tankar i huvudet
            samtidigt.
          </note>
          <note>
            För att ta knäcken på gängen behöver polisen rätt verktyg. En
            del lagar måste skärpas, men framför allt måste vi minska risken
            för ungdomar att rekryteras in i gängen.
          </note>
          <note>
            (Applåder)
          </note>
          <note type="speaker">
            Anf. 10 Statsrådet MIKAEL DAMBERG (S):
          </note>
          <note>
            Herr talman! Först av allt: När man lyssnar på den här debatten
            kan man få intrycket att de politiska partierna i Sveriges riksdag
            har väldigt olika uppfattningar. Frågan är om de svenska partierna
            i riksdagen har varit mer eniga om dessa frågor än vad de är just
            nu.
          </note>
          <note>
            Lyssna bara på debatten om 34-punktsprogrammet! Först får man
            intrycket att regeringens 34-punktsprogram inte innehåller någonting.
            Sedan tävlar partierna om att säga att deras förslag finns i 34-punktsprogrammet
            och att regeringen egentligen har tagit deras förslag. Det här
            säger något om att det finns en bred enighet om inriktningen av
            det största program mot gängkriminalitet som någonsin funnits
            i Sverige. Detta var medvetet. Regeringen valde att också plocka
            upp förslag som andra partier hade fört fram i gängsamtalen. Vi
            uppfattade att det fanns en vits med att få ett brett program
            med en bredare enhet om vägen framåt.
          </note>
          <note>
            Vi är dock inte färdiga med straffskärpningarna. Vi har en lång
            rad straffskärpningar som ligger på bordet och som ligger i utredningar.
            En del säger: Varför är inte hela 34-punktsprogrammet genomfört?
            Jo, för om vi bara hade tagit gamla förslag hade dessa varit genomförda.
            Men vill man ha nya straffskärpningar och ge polisen nya verktyg
            måste sådana utredas. Det måste komma förslag som sedan ska gå
            till omröstning i Sveriges riksdag. Just för att vi vill ha nya
            förslag tar det lite tid, men det är en kraftfull förändring av
            både polisens verktyg och de straff som vi kan utdöma för gängkriminella
            i Sverige och som kommer att bli verklighet.
          </note>
          <note>
            Detta kommer inte att räcka. Vi måste också jobba förebyggande.
            Jag reagerar mot att Vänsterpartiet säger att vi duttar med lagstiftning.
            Vi måste skärpa straff. Det ger polisen nya verktyg. Vi måste
            ge nya verktyg, till exempel hemliga tvångsmedel, för att komma
            åt gängen. Men vi måste också jobba förebyggande.
          </note>
          <note>
            Under förra mandatperioden hade vi och Vänsterpartiet ett bra
            samarbete. Resultatet av det är hundra tusen fler anställda i
            offentlig sektor. Vi försöker styra resurserna mot de mest utsatta
            områdena. Tyvärr har vi inte samma enighet här i kammaren om långsiktiga
            insatser i det förebyggande arbetet. Detta måste vi lyckas med
            om vi på sikt vill dra ned gängkriminaliteten i Sverige och ge
            unga människor en bättre framtid.
          </note>
          <note>
            (Applåder)
          </note>
          <note type="speaker">
            Anf. 11 JOHAN FORSSELL (M) replik:
          </note>
          <note>
            Fru talman! När Mikael Damberg tillträdde som inrikesminister
            förklarade han i en intervju att hans främsta uppdrag var att
            se till att polisen får de resurser och de befogenheter som den
            behöver. Det tycker jag är en vällovlig och rimlig ambition i
            den svåra situation som Sverige befinner sig i. Polisen gör ett
            viktigt jobb och behöver allt stöd den kan få.
          </note>
          <note>
            Men hur har det egentligen blivit? Vi moderater har lagt fram
            tre konkreta mönsterbrytande förslag: kriminalisera t deltagande
            i gängen, inför ande av ett system med visitationszoner för att
            få bort vapen och sprängmedel och ett enklare förfarande vid användning
            av hemliga tvångsmedel mot gängkriminella innan de begår brott.
            Jag kan nu konstatera att både rikspolischefen och den biträdande
            chefen har uttalat sig positivt om samtliga tre förslag, och de
            har uttryckt önskemål om att gå vidare med lagstiftning. Jag har
            förstått att regeringen säger nej till dessa förslag.
          </note>
          <note>
            Varför ställer regeringen ut löften som den inte håller?
          </note>
          <note type="speaker">
            Anf. 12 Statsrådet MIKAEL DAMBERG (S) replik:
          </note>
          <note>
            Fru talman! Det absolut viktigaste är att bygga ut polisen med
            mer lokalt närvarande poliser som kan öka tryggheten och bekämpa
            brott runt om i Sverige. Många sa att det var omöjligt att utöka
            polisen med 10 000 fler anställda. Vi ligger nu före planen. Vi
            har kommit halvvägs, men under de kommande åren kommer en väldig
            tillväxt av just antalet poliser. I början handlade det om fler
            civilanställda. Än så länge ligger vi alltså före vad gäller polisens
            tillväxt. Det handlar om plus 16 procent i lokalpolisområdena
            med utsatta områden för att öka tryggheten och finnas på plats
            där flest våldsbrott begås.
          </note>
          <note>
            När det gäller hemliga tvångsmedel har vi redan infört HDA. Vi
            har gjort det enklare att få hemliga tvångsmedel till stånd, och
            vi kommer inte minst också att gå vidare med åklagarens stora
            begäran om att göra det lättare att använda hemliga tvångsmedel.
          </note>
          <note>
            Kan Moderaterna berätta för mig vad det är polisen saknar för
            att i dag kunna göra visitation när det till exempel gäller vapen
            och narkotika?
          </note>
          <note type="speaker">
            Anf. 13 JOHAN FORSSELL (M) replik:
          </note>
          <note>
            Fru talman! Vi tar det igen. Mikael Damberg ställde ut löften
            om att polisen skulle få vad den vill ha. Men när polisen sedan
            begär att få ny lagstiftning på plats verkar inrikesministern
            inte längre känna till sitt löfte. Det tycker jag är väldigt märkligt.
          </note>
          <note>
            Det handlar om visitationszoner, ett enklare förfarande av hemliga
            tvångsmedel innan man begår brott – något helt annat än det som
            nyss nämndes – och kriminalisering av deltagande i gängen. Hur
            ska ni ha det? Ska ni ge polisen vad den vill ha eller inte?
          </note>
          <note type="speaker">
            Anf. 14 Statsrådet MIKAEL DAMBERG (S) replik:
          </note>
          <note>
            Fru talman! Jag kan intyga för Moderaterna att vi har en väldigt
            bra dialog med Polismyndigheten om vilka behov polisen har och
            om hur vi har jobbat med att ge den nya befogenheter. En del av
            dessa befogenheter tar längre tid än andra.
          </note>
          <note>
            Moderaterna tycker nu att man ska kriminalisera deltagande, vilket
            är en intressant tanke. Problemet, som Moderaterna aldrig nämner,
            är att det kräver en grundlagsändring. Det skulle alltså bli efter
            nästa val. Ert mest publika krav är något som kan genomföras efter
            en grundlagsändring efter nästa val. Det hjälper inte här och
            nu. Det gäller att ha fokus på det som ger effekt i det polisiära
            arbetet.
          </note>
          <note>
            (Applåder)
          </note>
          <note type="speaker">
            Anf. 15 ADAM MARTTINEN (SD) replik:
          </note>
          <note>
            Fru talman! Det blir nästan lite tragikomiskt när man hör Mikael
            Damberg i det föregående replikskiftet. Bara för att något kan
            vara lite svårt, avancerat och ta tid ska vi visst inte göra någonting
            alls. Men kriminalisering av deltagande i en kriminell organisation
            är ett verkningsfullt verktyg för att komma åt överhuvuden i exempelvis
            kriminella klannätverk. Hur ska regeringen annars komma åt dessa
            individer och åtala och fängsla dem som själva inte begår några
            brott men som drar nytta av sina kriminella nätverk? De har ett
            stort inflytande och utgör en huvudspelare för att dessa nätverk
            över huvud taget kan existera. Hur ska man komma åt dessa individer
            utan en kriminalisering? Varför börjar inte regeringen med detta
            arbete nu?
          </note>
          <note>
            Min andra fråga handlar om huruvida man över huvud taget inser
            allvaret. Har det blivit bättre under de sex år som den rödgröna
            regeringen har suttit vid makten? Eller upplever Mikael Damberg
            att den grova organiserade brottsligheten har blivit värre? Dessa
            frågor förtjänar allmänheten att få svar på.
          </note>
          <note type="speaker">
            Anf. 16 Statsrådet MIKAEL DAMBERG (S) replik:
          </note>
          <note>
            Fru talman! Vi har en mycket allvarlig situation när det gäller
            grov organiserad brottslighet i Sverige och med de skjutningar
            och sprängning ­ ar som genomförs. Därför genomför vi historiskt
            stora satsningar på rättsväsen och att få fler poliser, fler kameror,
            skärpta straff och bättre verktyg för polisen.
          </note>
          <note>
            För att komma åt gängledarna, som jag uppfattar att frågan gällde,
            har vi genomfört den skarpaste lagstiftning vi någonsin har haft
            i Sverige vad gäller hemlig dataavläsning. Det har vi gjort för
            att man ska kunna bryta sig in i mobiltelefoner och ge polisen
            möjlighet att läsa krypterad informa ­ tion. Detta är vad de säger
            att de behöver för att komma åt gängen.
          </note>
          <note>
            Just nu tittar vi på ett kronvittnessystem. Det har utretts många
            gånger i Sverige, men det har aldrig genomförts. Då skulle gängmedlemmar
            de facto kunna vittna mot de egna gängen och få ledarna fällda.
            Vi går även vidare med ytterligare förändringar av hemliga tvångsmedel
            så att dessa ska kunna användas i större utsträckning, eftersom
            det finns en tystnadskultur. Vi skärper straffen för de brott
            som gängkriminella ägnar sig åt, och vi gör det med inspiration
            från Danmark. Där används kriminella miljöer för att det hela
            ska leda till strängare straff.
          </note>
          <note type="speaker">
            Anf. 17 ADAM MARTTINEN (SD) replik:
          </note>
          <note>
            Fru talman! Problemet är att de individer som har ett inflytande
            över ett kriminellt nätverk, som drar nytta av det kriminella
            nätverket för egen vinning och som är en huvudspelare för att
            nätverken över huvud taget kan existera inte begår någon brottslig
            handling i dag. Frågan är vilken brotts ­ lighet de andra individerna
            ska vittna om som gör att man kan sätta dit huvudspelarna i nätverken
            och sätta dem i fängelse. I dag finns inget som är kriminaliserat
            på sådant sätt att vi kan sätta dit dem. Där utgör deltag ­ ande
            i kriminell organisation en huvudförklaring till hur vi kan komma
            framåt .
          </note>
          <note type="speaker">
            Anf. 18 Statsrådet MIKAEL DAMBERG (S) replik:
          </note>
          <note>
            Fru talman! Jag är säker på att vi är helt överens om att det
            är kriminella handlingar som ska leda till fängelsestraff och
            att man då burar in människor.
          </note>
          <note>
            Vad vi har lärt oss av Tyskland, Danmark och andra länder som
            har lång erfarenhet av att bekämpa kriminella gäng är att man
            också måste ge sig på pengarna. Därför har vi efter polisens inrådan
            skärpt det myndighetsgemensamma arbetet med Skatteverket, Arbetsförmedlingen
            och Migrationsverket.
          </note>
          <note>
            Sverigedemokraterna måste också lyssna på polisen. Det förebyggande
            arbetet är helt frånvarande i ert resonemang om hur man bekämpar
            gängen. Dessutom gör ni stora besparingar när det gäller att bekämpa
            segregation. Det funkar inte.
          </note>
          <note type="speaker">
            Anf. 19 LINDA WESTERLUND SNECKER (V) replik:
          </note>
          <note>
            Fru talman! Jag tror att du och jag, Mikael Damberg, är helt
            överens om att vi behöver satsa på välfärden. Vi behöver rusta
            upp förorterna, och vi måste börja bygga trygghet. Vi kan inte
            ha den ekonomiska skillnad som i dag finns mellan fattiga och
            rika.
          </note>
          <note>
            Vad som bekymrar mig är regeringens politik för att bygga trygghet
            på riktigt. Det behövs till exempel bostäder, men regeringen vill
            införa marknadshyror. Det behövs jobb, men regeringen vill helt
            slå sönder anställningstryggheten. Det behövs en ordentlig och
            bra skola, men regeringen har nu beslutat att man inte längre
            ska ha insyn i friskolorna. Vi har dessutom religiösa skolor som
            till och med har extremistisk undervisning. Integrationen vill
            regeringen helt slå sönder genom tillfälliga uppehållstillstånd.
            När det kommer till vård och sjukvård fortsätter privatiseringen
            av vårdcentraler, som bara behöver finnas i rika områden.
          </note>
          <note>
            Hur skapar detta trygghet i utsatta områden?
          </note>
          <note type="speaker">
            Anf. 20 Statsrådet MIKAEL DAMBERG (S) replik:
          </note>
          <note>
            Fru talman! Vi är verkligen överens om att det krävs långsiktiga
            insatser, både för det förebyggande arbetet och för att öka rättvisan.
            De flesta brott i Sverige begås i de fattigaste bostadsområdena.
            Vill man skapa ett samhälle där staten är närvarande och där inte
            parallella samhällssystem får breda ut sig måste polisen och andra
            myndigheter vara närvarande. Svensk lag ska gälla lika för alla
            områden i Sverige. Då krävs det också starka skolor. Det finns
            kommuner som har lyckats skapa en positiv trend, till exempel
            Malmö, där man åtta nio år i rad har haft positiva skolresultat
            därför att kommunen har satsat på det. Man har där ett väldigt
            bra samarbete med polisen.
          </note>
          <note>
            Men vi har också idémässiga skillnader. Linda Westerlund Snecker
            säger att vi duttar med lagstiftning. Men polisen behöver verkligen
            skärpta straff. Vi behöver också nya verktyg till polisen. Annars
            kommer man inte åt de här gängkriminella. Vi har ett annat Sverige,
            och då måste polisen få nya verktyg att bekämpa kriminalitet.
          </note>
          <note type="speaker">
            Anf. 21 LINDA WESTERLUND SNECKER (V) replik:
          </note>
          <note>
            Fru talman! Ja, regeringen duttar med lagstiftning. Ni kommer
            aldrig att komma åt kriminaliteten på allvar när ni sänker skatten
            med 13 miljar ­ der. Det så kallade Förortslyftet, som lyfts fram
            i debatten, är väl bra. Men när regeringen arbetade med Vänsterpartiet
            lade vi 22 miljarder på för ­ orten. 22 miljarder gör skillnad.
            3 miljarder gör ingenting, särskilt inte när de lagar som föreslås
            inte gör någon stor skillnad.
          </note>
          <note type="speaker">
            Anf. 22 Statsrådet MIKAEL DAMBERG (S) replik:
          </note>
          <note>
            Fru talman! Jag är helt övertygad om att vi kommer att behöva
            långsiktiga satsningar på skola, socialtjänst och arbetsmarknadspolitik
            för att se till att vi inte häller bensin på den problematik vi
            i dag har i de fattiga bostadsområdena. Det gäller även efter
            pandemin; i samband med den finns risken att vi kommer att få
            ökad arbetslöshet och ökad social utslagning. Gör vi inte stora
            investeringar på att sätta igång Sverige men också rikta resurser
            till de fattigaste bostadsområdena får vi större problem.
          </note>
          <note>
            Men att säga att man duttar med lagstiftning när man ger polisen
            nya verktyg eller hårdare straff är inte seriöst.
          </note>
          <note type="speaker">
            Anf. 23 ANDREAS CARLSON (KD) replik:
          </note>
          <note>
            Fru talman! Jag har två frågor till inrikesministern.
          </note>
          <note>
            Den första frågan rör det citat av ministern som Johan Forssell
            tog upp tidigare om att det främsta uppdraget är att ge polisen
            de resurser och befogenheter den behöver. När rikspolischefen
            gick ut och sa sig vara positiv till förslaget att kriminalisera
            gängmedlemskap, ett förslag som Kristdemokraterna drivit i flera
            år, sa justitieministern, fru talman, att det skulle vara ett
            slag i luften. Nu hör vi Mikael Damberg säga att det möjligen
            är ett intressant förslag. Hur ska regeringen ha det, och när
            ska man börja lyssna på polisledningen?
          </note>
          <note>
            Den andra frågan är: När ska man börja lyssna på åklagarna? Enligt
            budgetäskandet från Åklagarmyndigheten kommer 100 åklagare att
            behö ­ va sägas upp. I går skrev ett antal åklagare i Aftonbladet:
            ” Det räcker nu – vi har fått nog .” Häromdagen presenterades
            budgetsatsningar från januaripartierna – inte ett öre till åklagarna.
            Men ska man bekämpa gängkriminalitet behövs det också satsningar
            på åklagarna.
          </note>
          <note type="speaker">
            Anf. 24 Statsrådet MIKAEL DAMBERG (S) replik:
          </note>
          <note>
            Fru talman! Mina uppgifter handlar om att se till att polisen
            växer i hela landet, så att vi får ökad trygghet. Som jag konstaterade
            tidigare har vi gjort historiska satsningar, och de fortsätter
            i kommande budget för att polisen ska fortsätta växa. Vi ligger
            dessutom före plan, vilket är väldigt spännande. Nu ser vi att
            söktrycket till polisutbildningen ökar väldigt mycket och att
            vi fyller fler platser, trots att intaget till polisutbildningen
            stått stilla. Vi ser också att antalet som lämnar polisen minskar
            och att antalet som återkommer till polisen är högt. Just nu sker
            tillväxten i polisen på ett bra sätt.
          </note>
          <note>
            De nya verktygen är väldigt många. Om man går igenom vad polisen
            har begärt av politiken i någon mening kan man se att vi har bockat
            av förslag efter förslag efter förslag för att ge polisen nya
            verktyg. Det är det som 34-punktsprogrammet handlar om. Vi tog
            in synpunkter från både åklagarna och polisen om vad som skulle
            vara de viktigaste verktygen. Det var det som vi satt och lyssnade
            på, och så författade vi 34-punktsprogrammet. Vi prioriterar det
            som polisen och åklagarna har prioriterat högst.
          </note>
          <note type="speaker">
            Anf. 25 ANDREAS CARLSON (KD) replik:
          </note>
          <note>
            Fru talman! Jag var med under de samtalen. Inte alla förslag
            från polis och åklagare om åtgärder kom med. Det beklagade Kristdemokraterna.
            Detta är en viktig anledning till att vi inte kan ställa upp på
            det här. Vi måste göra vad som krävs. Då måste också åklagarna
            få de resurser de behöver.
          </note>
          <note>
            Jag upprepar frågan till Mikael Damberg: Var är pengarna till
            Åklagarmyndigheten? Det är viktigt att nå upp över 1 000 åklagare.
            Åklagarna har angett siffran 1 050. Men med det förslag som nu
            ligger riskerar 100 åklagare att behöva sägas upp.
          </note>
          <note type="speaker">
            Anf. 26 Statsrådet MIKAEL DAMBERG (S) replik:
          </note>
          <note>
            Fru talman! Åklagarna är en viktig kategori i hela rättskedjan.
            Om inte åklagarna kan göra ett bra jobb spelar det ingen roll
            hur många poliser vi har på gatorna, och då blir det svårare att
            fylla fängelserna med dömda kriminella. Åklagarna gör ett stort
            jobb runt om i hela Sverige. Vi kommer att fortsätta följa den
            ekonomi som åklagarna behöver och se hur vi kan ha kvalitet i
            rekryteringen och i utvecklingen av åklagaryrket. Vi ska också
            titta på åklagarnas arbetssituation och inte minst förändra en
            del av villkoren i domstolarna. Vi ska se till att en del av det
            som avlastar åklagarna kan göras framöver.
          </note>
          <note type="speaker">
            Anf. 27 JOHAN PEHRSON (L) replik:
          </note>
          <note>
            Fru talman! Jag är väldigt glad över att Mikael Damberg som inrikesminister
            vill samla människor. Vi i Liberalerna menar att det behövs en
            svensk antigängpakt. 34-punktsprogrammet var mer en intern arbetsordning.
            Det visar sig att den i stora delar inte håller. Vi går nu vidare
            med att förändra villkoren för straffrabatter för unga människor
            som ägnar sig åt väldigt grov brottslighet. Det är helt nödvändigt.
          </note>
          <note>
            Vi behöver samlas. I eftermiddag ska den så kallade Trygghetsberedningen
            sammanträda, men det är väldigt oklart vad den ska komma fram
            till. Vi vill från Liberalernas sida se handling nu.
          </note>
          <note>
            Vi måste se till att rättsväsendet, den så kallade kedjan, håller
            samman. Det gäller samtliga myndigheter. Vi har haft en tuff debatt,
            en tuff diskus ­ sion och en tuff förhandling i budgetläget, men
            ytterligare saker ska presenteras. Kan inrikesministern återkomma?
          </note>
          <note type="speaker">
            Anf. 28 Statsrådet MIKAEL DAMBERG (S) replik:
          </note>
          <note>
            Fru talman! Jag delar helt bilden att det krävs åtgärder här
            och nu. Det handlar inte minst om att ta bort straffrabatten för
            myndiga personer som begår grovt kriminell verksamhet. Det är
            en viktig förändring som jag uppfattar att vi är överens om. Lagstiftningen
            är nu ute på remiss, vilket är bra.
          </note>
          <note>
            Men det kommer att behövas mycket mer – inte bara ”här och nu”
            utan också långsiktiga perspektiv. Det är det som Trygghetsberedningen
            syftar till: Alla riksdagspartier ska kunna sitta under en längre
            tid och titta över straffrättssystemen men också hur man ökar
            tryggheten i samhället i stort. Jag tror att det är viktigt att
            inte fångas i ”här och nu” utan även jobba långsiktigt och bygga
            en gemensam bas för inte minst forskningsbaserad politikutveckling
            på området. Det är två olika perspektiv.
          </note>
          <note>
            Vi talar om hela rättskedjan, och våra partier är överens om
            ett budgetsamarbete där vi nu stärker vissa delar av rättskedjan
            extra mycket därför att det finns behov. Men den här gången, i
            den här budgeten, handlar det väldigt mycket om pandemin och om
            att återstarta Sverige. Jag menar att även det är väldigt viktiga
            prioriteringar. Annars får vi större problem med kriminalitet.
          </note>
          <note type="speaker">
            Anf. 29 JOHAN PEHRSON (L) replik:
          </note>
          <note>
            Fru talman! Självklart är långsiktiga satsningar på polisen extremt
            viktiga. Det är också extremt viktigt att vi drar igång cementblandaren
            och verkligen bygger ut kriminalvården, inklusive häkten, så att
            människor kan placeras. Annars får polisen springa och jaga samma
            personer hela tiden. Människor står i soningskö och begår nya
            brott i väntan på att komma i fängelse. Så kan vi inte ha det.
          </note>
          <note>
            Med en svensk antigängpakt skulle man till exempel kunna titta
            myck ­ et mer på hur vi ska lösa konflikterna här inne. Nu behövs
            det ju snarare en terapeut. Vi måste samlas och lyssna på vad
            Moderaterna eller Krist ­ demokraterna vill. Vi måste ha åtgärder
            här och nu.
          </note>
          <note type="speaker">
            Anf. 30 Statsrådet MIKAEL DAMBERG (S) replik:
          </note>
          <note>
            Fru talman! Jag tror att vi alla kan bidra genom att ha ett tonläge
            i debatten som fungerar och gör att vi kommer närmare varandra.
            Jag uppfattar att partierna lyssnar på varandra. Man ser att partierna
            har lite olika tonvikter. Men vi har i stort samma inriktning
            just nu i nästan hela Sveriges riksdag.
          </note>
          <note>
            Det handlar om att bygga ut polisen och de rättsvårdande myndigheterna,
            att se till att ge polisen och åklagarna nya verktyg och att skärpa
            straff så att de gängkriminella åker in längre. Vi kan ta inspiration
            från andra länder som Danmark och Tyskland som har haft de här
            problemen längre. Men det gäller också att jobba med det förebyggande
            arbetet.
          </note>
          <note>
            (Applåder)
          </note>
          <note type="speaker">
            Anf. 31 JOHAN FORSSELL (M):
          </note>
          <note>
            Fru talman! Vår rättspolitik i dag är byggd för ett Sverige som
            inte längre finns. Nu ser vi en väldigt allvarlig gängkriminalitet
            med skjutning ­ ar, sprängningar, kidnappningar och till och med
            vägspärrar. Det är brottsoffer som far illa och medborgare som
            känner stor oro. Men precis som jag har sagt tidigare behöver
            det inte vara så här. Danmark visar oss att problemen går att
            hantera om man verkligen bestämmer sig för det.
          </note>
          <note>
            Antalet personer i gängkriminella miljöer i Danmark har minskat
            kraftigt de senaste tio åren. I Sverige har antalet exploderat.
            Bara i Stockholm finns det i dag fler personer i de gängkriminella
            miljöerna än vad det finns i hela Danmark. Efter de senaste domarna
            i Danmark tror jag att det kommer att dröja innan svenska gängkriminella
            söker sig över Sundet.
          </note>
          <note>
            Den danska rättspolitiken är betydligt mer kraftfull än den svenska.
            Det är inte en massa halvmesyrer, utan det är olika mönsterbrytande
            förslag. Det är dubblerade straff för gängkriminella, visitationszoner
            och anonyma vittnen. Det är saker som vi moderater i flera fall
            har pekat på redan 2017.
          </note>
          <note>
            Om regeringen tycker att det kommer att dröja innan de sakerna
            kan bli verklighet så är en förklaring till det att regeringen
            inte lyssnade på oss för vi föreslog de sakerna redan för tre
            år sedan.
          </note>
          <note>
            Vad som också är intressant är att de tre gängpaket som har genomförts
            i Danmark har genomförts tillsammans av de borgerliga partierna
            med Socialdemokraterna. Jag hoppas att den insikten ska nå fram
            också till svens ­ ka socialdemokrater en vacker dag.
          </note>
          <note>
            Den stora faran i Sverige just nu är att människor håller på
            att tappa hoppet och att de tror att det inte kan förändras och
            att utvecklingen inte kan vända. Till er vill jag säga: Det behöver
            inte vara så. Det är inte någon naturlag att det ska vara på det
            sättet.
          </note>
          <note>
            Det går att vara tuff mot de gängkriminella och göra Sverige
            tryggt och säkert. Men det kräver en helt annan handlingskraft
            än den vi ser i dag.
          </note>
          <note>
            (Applåder)
          </note>
          <note type="speaker">
            Anf. 32 Statsrådet MIKAEL DAMBERG (S) replik:
          </note>
          <note>
            Fru talman! Min fråga handlar om det Johan Forssell inte talade
            om i just det här inlägget. Det är det mer långsiktiga arbetet
            och hur man egentligen kommer till rätta med nyrekryteringen av
            gängen och det förebyggande arbetet.
          </note>
          <note>
            Jag upplever att Moderaterna ibland talar om det förebyggande
            arbetet. Men när det kommer till de mer skarpa prioriteringarna
            ekonomiskt har det inte alltid varit samma sak.
          </note>
          <note>
            Jag kommer ihåg när ni fick igenom M-KD-budgeten. Då strök man
            pengarna för de långa åtgärderna för att bekämpa segregation.
            Nu lägger vi dit nya pengar till förorterna. Kommer de också att
            bli motröstade av Moderaterna, eller kommer det att finnas stöd
            för dem?
          </note>
          <note type="speaker">
            Anf. 33 JOHAN FORSSELL (M) replik:
          </note>
          <note>
            Fru talman! Vi moderater älskar förebyggande arbete. Men vi har
            kan ­ ske en lite annan syn på vad som är förebyggande. Vi tror
            inte så mycket på de tillfälliga projekten utan mer på de långa
            linjerna. Det handlar om bra skola, kunskaper i svenska språket
            och en arbetsmarknad som är inkluderande.
          </note>
          <note>
            När det gäller just de pengarna valde vi i vår budget att flytta
            stora delar av dem till svensk idrottsrörelse. Vi tror att den
            har fantastiska möjligheter att fostra människor in i det svenska
            samhället och se till att de kan stå på egna ben. Vi kommer att
            fortsätta att göra den typen av prioriteringar.
          </note>
          <note type="speaker">
            Anf. 34 Statsrådet MIKAEL DAMBERG (S) replik:
          </note>
          <note>
            Fru talman! Jag hade inte hört den förklaringen förut. Jag har
            inga problem att göra stora satsningar på idrottsrörelsen. Vi
            gör det också. Men i de här bostadsområdena krävs det en skola
            som håller måttet, att vi har en socialtjänst som orkar att bära
            kostnaderna för detta och att vi jobbar med språkutveckling. Det
            ligger inte minst i förortssatsningen vi gör nu.
          </note>
          <note>
            Eftersom Moderaterna sa att de var beredda att backa upp 34-punktsprogrammet
            hoppas jag att de delarna också kan backas upp i budgeten. De
            kommuner som har de här problemen behöver långsiktigt stöd och
            inga nya projektpengar.
          </note>
          <note type="speaker">
            Anf. 35 JOHAN FORSSELL (M) replik:
          </note>
          <note>
            Fru talman! Jag delar uppfattningen att det har varit för mycket
            av projektpengar. Det är just därför jag säger att vi moderater
            valde att göra en annan prioritering i den budget som vi fick
            igenom, till exempel att flytta stora delar till just svensk idrottsrörelse.
            Det är väldigt välkommet om nu regeringen sent omsider också har
            anammat den uppfattningen. Då kan vi säkert bli överens i det.
          </note>
          <note>
            Jag vill bara vara tydlig i en sak. En väldigt förebyggande åtgärd
            just nu är att bura in de gängkriminella, de ledare som rekryterar
            nya personer till sin vidriga verksamhet utanför landets skolor.
            Det är brottsförebyggande.
          </note>
          <note type="speaker">
            Anf. 36 JOHAN PEHRSON (L) replik:
          </note>
          <note>
            Fru talman! Jag uppskattar mycket Moderaternas vilja att tänka
            nytt och inspireras av omvärlden. Jag var också med och träffade
            den danska tidigare justitieministern här i förra veckan. Vi pratade
            om den breda enighet som rådde för den danska pakten för att bekämpa
            gängen.
          </note>
          <note>
            Från Liberalernas sida vill vi se en svensk antigängpakt. För
            att vi ska nå fram till den krävs det bredd. Hur bred tycker Johan
            Forssell att en sådan kan vara?
          </note>
          <note type="speaker">
            Anf. 37 JOHAN FORSSELL (M) replik:
          </note>
          <note>
            Fru talman! Jag ska vara helt ärlig och säga att jag fortfarande
            inte vet exakt vad Liberalerna menar med sin antigängpakt. Man
            kan hitta olika typer av instrument för att komma åt kriminaliteten.
          </note>
          <note>
            Jag tror att det kanske egentligen inte är brist på olika verksamheter
            eller politiska grupperingar som är problemet just nu. Det är
            att det händer för lite konkret på lagstiftningssidan.
          </note>
          <note>
            Vi moderater är konstruktiva. Vi är beredda att sätta oss ned
            och diskutera. Men det får inte bara bli att man diskuterar kriminaliteten.
            Det måst e hända saker också.
          </note>
          <note type="speaker">
            Anf. 38 JOHAN PEHRSON (L) replik:
          </note>
          <note>
            Fru talman! Absolut. Det är klart att det ska hända någonting.
            Vi som verkligen lyssnade på biträdande rikspolischefen Mats Löfving
            vet att han tog upp halva programmet med att prata om åtgärder
            inom skola, arbetsmarknad och integration. Det var vad han pratade
            om och hur viktigt det var med en kommunal pakt.
          </note>
          <note>
            Det behövs en sådan pakt också på svensk nivå. Det gäller att
            vi är långsiktiga och orkar. Det är därför det är så viktigt att
            det finns en bredd i en sådan pakt. Det är i varje fall Liberalernas
            intention att se till att Mode ­ raterna deltar i den. Sedan kan
            vi diskutera enskilda straffsatser hit och dit. Det är jätteviktigt.
          </note>
          <note type="speaker">
            Anf. 39 JO HAN FORSSELL ( M ) replik:
          </note>
          <note>
            Fru talman! Då förstår jag lite mer vad som åsyftas. Svaret är
            att vi är beredda att sitta och samtala under förutsättning att
            det också kan hända någonting. Det senaste året har det varit
            väldigt mycket snack, men resulta ­ ten har uteblivit. Vi har
            båda delat samma upplevelse under fjolårets gäng ­ förhandlingar.
          </note>
          <note>
            Vi har ett arbete i arbetsgruppen som ska sitta och jobba fram
            till 2024 och diskutera olika utmaningar. Vem som helst kan se
            utmaningarna genom att gå ut på gatan eller öppna en tidning.
            Men blir det konkret politik är vi såklart med.
          </note>
          <note type="speaker">
            Anf. 40 JOHANNA ÖFVERBECK (MP) replik:
          </note>
          <note>
            Fru talman! Ulf Kristersson sa häromdagen att omhänderta barn
            som lever i kriminella familjer skickar en kristallklar signal.
          </note>
          <note>
            Lagen med särskilda bestämmelser om vård av unga är en skyddslag
            som är till för att skydda barn från att fara illa. Redan i dag
            är det möjligt att omhänderta barn som befinner sig i kriminella
            miljöer, dock alltid med utgångspunkt från vad som är bäst för
            just de barnen.
          </note>
          <note>
            Därför undrar jag: Är det barnens bästa som är avgörande för
            Moderaterna när barn ska omhändertas, eller är det att skicka
            en kristallklar signal till familjerna?
          </note>
          <note type="speaker">
            Anf. 41 JOHAN FORSSELL (M) replik:
          </note>
          <note>
            Fru talman! Barnens bästa är när deras föräldrar tar ansvar för
            dem och inte begår brott eller tvingar sina barn in på en brottslig
            bana. Det är grundproblemet i dag.
          </note>
          <note>
            Vi har tusentals barn runt om i Sverige som lever i familjemiljöer
            som är djupt skadliga för dem. Vi har en situation som inte alls
            fungerar med LVU-placeringar i hemmen som helt enkelt inte fungerar.
          </note>
          <note>
            Vi tror att fler omhändertaganden är en tråkig men tyvärr nödvändig
            åtgärd för att hantera det problemet.
          </note>
          <note type="speaker">
            Anf. 42 JOHANNA ÖFVERBECK (MP) replik:
          </note>
          <note>
            Fru talman! Moderaterna föreslog också att polis och åklagare
            ska kunna fatta beslut om att skilja barn från föräldrarna. Det
            är förstås oerhört viktigt att barn inte växer upp i kriminella
            miljöer. Denna bedömning är dock något socialtjänsten är utbildad
            att göra.
          </note>
          <note>
            Min fråga till Johan Forssell är: Varför vill du ge polisen fler
            arbetsuppgifter i detta ansträngda läge? Vore det inte bättre
            att tillföra resurser till socialtjänsten, som har utbildad och
            erfaren personal just för detta?
          </note>
          <note type="speaker">
            Anf. 43 JOHAN FORSSELL (M) replik:
          </note>
          <note>
            Fru talman! Personer inom socialtjänsten gör ett fantastiskt
            arbete i Sverige i dag. Men min bild, efter att ha samtalat med
            ganska många av dem, är att de i dag möter en verklighet som de
            inte är utbildade för.
          </note>
          <note>
            Det är dessutom så att det regelverk vi har bygger på att det
            ytterst är en domstol som fattar besluten. Det vill vi inte förändra.
            Vad vi säger är att vi skapar en väg till, via åklagare, för att
            råda bot på det problem vi ser: att så många barn trots det regelverk
            vi har i dag far illa. De far illa för att de har föräldrar som
            inte klarar av att ta hand om dem. Det måste vi hantera.
          </note>
          <note type="speaker">
            Anf. 44 ADAM MARTTINEN (SD):
          </note>
          <note>
            Fru talman! Regeringen tänker inte göra någonting som oppositionen
            inte lyckas skapa en majoritet för ännu. Vad är det för ledarskap?
          </note>
          <note>
            Fru talman! Personer som har kännedom om och inflytande över
            ett organiserat våldskapital och som har personlig vinning av
            detsamma måste kunna åtalas och fängslas på lång tid. Det är så
            vi raserar pyramiden uppifrån och slår ut huvudspelarna i exempelvis
            kriminella klannätverk. Därför behövs en ny kriminalisering av
            deltagande i kriminell organisation.
          </note>
          <note>
            För att hela detta arbete ska fungera krävs det givetvis också
            att vi har ett kronvittnessystem och möjligheten att vittna anonymt
            mot kriminella nätverk på plats. Det krävs också en radikal utvisningspolitik.
            Men reger ­ ingen vill inte, för det är enligt Damberg här i dag
            komplicerat, och det tar lång tid. Därför väljer man att inte
            trycka på startknappen. Det tycker inte jag vittnar om ett värdigt
            ledarskap för denna sakpolitiska debatt.
          </note>
          <note>
            Dessvärre ser vi också resultatet av just detta ledarskap. Vi
            ser hur det har utvecklat sig under den tid som den rödgröna regeringen
            har haft makten. För varje år blir det värre. För varje år flyttas
            gränserna fram för hur våldet utspelar sig och drabbar oskyldiga
            människor.
          </note>
          <note>
            Fru talman! Sverige behöver ett nytt ledarskap baserat på en
            ny reger ­ ing. Sverigedemokraterna är beredd att ta ansvar, inte
            bara för den sakens skull utan också just för den kriminalpolitiska
            utvecklingen i vårt land så att vi en gång för alla gör det som
            krävs i tid innan det är för sent.
          </note>
          <note type="speaker">
            Anf. 45 JOHAN HEDIN (C):
          </note>
          <note>
            Fru talman! Ett av de många problem som kringgärdar gängkriminaliteten
            är att gängkriminella genom sitt våldskapital kan hota vittnen
            och förmå dem att låta bli att vittna och på så vis undgå rättvisan.
          </note>
          <note>
            I de gängsamtal som vi förde förra året vid den här tiden, och
            som har nämnts flera gånger här i dag, fanns det ett par saker
            som jag och Centerpartiet drev särskilt hårt. En fråga var att
            stärka vittnesskyddet. Det gäller dels det rena personskyddet
            och att fler skulle kunna ingå i ett vittnesskyddsprogram, dels
            att skärpa straffen för övergrepp i rättssak, det vill säga det
            brott som begås när någon hotar ett vittne.
          </note>
          <note>
            Tyvärr avbröts samtalen innan vi hade hunnit precisera vilket
            straffvärde vi tycker är riktigt. Men denna fråga bereds, och
            regeringen får gärna ta det som ett eftertryckligt medskick att
            en lämplig nivå skulle vara fängelse i minst två år. Den gränsen
            medför en hel del viktiga instrument för polis och åklagare. Obligatorisk
            häktning innebär att någon som hotar ett vittne åker bort från
            gatan i minst två år.
          </note>
          <note>
            I dag lanserar vi från Centerpartiet en vidare utveckling av
            denna idé: att straffet för övergrepp i rättssak ska undantas
            från den så kallade asperationsprincipen så att det fulla straffvärdet
            utdöms oaktat domar för andra brott.
          </note>
          <note>
            Det ska aldrig löna sig att chansa på att försöka hota ett vittne
            till tystnad. Det ska alltid ge två års ytterligare strafftid.
          </note>
          <note>
            En annan viktig del är att försöka säkra långsiktigheten i vårt
            arbete, att hitta sätt att enas kring problemens natur och omfattning
            och att därefter kunna värdera lösningar som vi på goda grunder
            kan anta är maximalt verkningsfulla. Vi ska utröna vilka som ger
            störst trygghetsskapande nytta till lägsta möjliga kostnad och
            andra för- och nackdelar.
          </note>
          <note>
            Vårt förslag var att en trygghetsberedning skulle tillsättas,
            och den är nu i full gång. Många av oss som debatterar här i dag
            kommer att delta i Trygghetsberedningens sammanträde om drygt
            en timme. Min förhoppning är att denna beredning blir infrastrukturen
            för just detta skriande behov.
          </note>
          <note type="speaker">
            Anf. 46 ANDREAS CARLSON (KD) replik:
          </note>
          <note>
            Fru talman! Det låter som ett intressant förslag som Centerpartiet
            lanserar här i kammaren. Det tittar givetvis Kristdemokraterna
            närmare på, och vi skulle säkert kunna hitta överenskommelser
            i riksdagen om ni inte får gehör från regeringspartierna för detta.
          </note>
          <note>
            Men just eftersom Centern är en del av budgetunderlaget skulle
            jag vilja ställa en fråga om den riktade polislönesatsning som
            regeringen tog bort i den budget som Centern stöder. Jag skulle
            vilja höra Johan Hedins bevekelsegrunder för varför det var viktigt
            att ta bort denna riktade polislönesatsning.
          </note>
          <note type="speaker">
            Anf. 47 JOHAN HEDIN (C) replik:
          </note>
          <note>
            Fru talman! Det går naturligtvis att hitta enskildheter i en
            total budget som man skulle ha velat se annorlunda. Det är en
            helhet som ska bedömas som en helhet, och vi gör kraftiga satsningar
            på polisen. En av de viktigaste delarna i januariavtalet är just
            satsningen på 10 000 fler polisanställda, där vi också är överens
            på hela det politiska spelfältet.
          </note>
          <note>
            Det räcker kanske inte. Vi måste också öka kvaliteten, och därför
            vill vi öka det akademiska inslaget i polisutbildningen så att
            alla poliser blir ännu mer kapabla i att utöva sitt viktiga arbete.
          </note>
          <note type="speaker">
            Anf. 48 ANDREAS CARLSON (KD) replik:
          </note>
          <note>
            Fru talman! Då förstår jag att Centern kanske inte var så nöjd
            med just den delen av budgeten. Men det är faktiskt en viktig
            del i den M-KD-budget som gick igenom här i kammaren och som gick
            rakt till en höjning av lönerna, framför allt för poliser i yttre
            tjänst. Enligt Polisförbundets tidning går det faktiskt bakåt
            och nedåt när det gäller dem. Det är färre poliser i yttre tjänst.
            Det handlade om att få en riktad lönesatsning just till gator
            och torg, där vi behöver fler poliser.
          </note>
          <note>
            Jag beklagar därför att denna satsning försvann, och jag hoppas
            att Centern kan få igenom detta och att vi kan hitta fler konstruktiva
            förslag.
          </note>
          <note type="speaker">
            Anf. 49 JOHAN HEDIN (C) replik:
          </note>
          <note>
            Fru talman! Jag vill tacka Andreas Carlson för den konstruktiva
            andan och för stödet till det förslag som vi lanserar här och
            nu och som handlar om övergrepp i rättssak.
          </note>
          <note>
            Jag kan ärligt säga att jag saknar den tid då vi samarbetade
            nära tillsam ­ mans i allianspartierna. Det var ett fruktbart
            samarbete. Vi var inte överens om allt, men där vi var överens
            hittade vi ofta slagkraftiga lösningar och fick saker och ting
            genomförda. Jag önskar att vi kunde komma tillbaka till den tiden,
            men olika ställningstaganden från olika partier har lett oss i
            olika riktningar.
          </note>
          <note type="speaker">
            Anf. 50 LINDA WESTERLUND SNECKER (V):
          </note>
          <note>
            Fru talman! Det finns i dag ett delat läge. Det finns de som
            inte längre ryggar för att dra paralleller mellan kultur eller
            etnicitet och förmåga till brottslighet.
          </note>
          <note>
            Den rasistiska kontexten är ett faktum bland väldigt många partier
            när lösningar som minskad invandring, att bygga fängelser utomlands
            och att ha kravallpolis i förorten presenteras som lösningar.
            Det är faktiskt helt bisarrt.
          </note>
          <note>
            Sedan finns det andra, som ser kriminalitetens komplexitet. De
            ser att kriminalitet växer ur fattigdom, klass och utsatthet och
            att kriminalitet därför måste bekämpas på flera sätt. Det finns
            inte några enkla lösningar.
          </note>
          <note>
            När en socialdemokratisk regering anpassar sig efter partier
            som inte har några problem med att hävda att kriminalitet beror
            på ökad invandring är det en socialdemokratisk regering som har
            problem – stora problem.
          </note>
          <note>
            Då behövs modiga politiker som vågar satsa långsiktigt på att
            bygga ett Sverige som kan bli någonting mycket, mycket bättre.
            Det handlar om att satsa på utsatta områden och att få bort segregationen
            och utsattheten.
          </note>
          <note>
            Vi behöver rusta förorterna, och inte sälja ut deras centrum
            till risk ­ kapitalbolag. Vi behöver bygga lägenheter med rimliga
            hyror som vanligt folk har råd att bo i. Vi måste se till att
            arbetslösa får en chans till utbild ­ ning och jobb. Barn ska
            få stöd och en chans till en bra framtid. Tolv ­ åring ­ ar ska
            spela fotboll, och inte springa gängens ärenden.
          </note>
          <note>
            Därför måste vi bygga en stark välfärd. Samhället är skyldig
            oss det. Politik måste vara något annat än att bara ha makt. Man
            måste vilja förändra till det bättre. Det vill inte regeringen.
          </note>
          <note type="speaker">
            Anf. 51 ANDREAS CARLSON (KD):
          </note>
          <note>
            Fru talman! Jag sa i mitt första anförande att det krävdes två
            saker: dels att få bort kriminella från gator och torg, dels att
            samtidigt bryta nyrekryteringen och få stopp på att barn lockas
            och växer in i kriminalitet.
          </note>
          <note>
            För att vi ska kunna bryta nyrekryteringen behöver många olika
            åtgärder vidtas sida vid sida och också uthålligt. En viktig del
            i detta är att avskaffa ungdomsrabatten, som bjuder in gängkriminella
            att utnyttja barn och unga till att begå grova brott. Fler unga
            brottslingar behöver dömas till sluten ungdomsvård. Kristdemokraterna
            har föreslagit att Kriminalvården ska ta ett större ansvar i den
            delen.
          </note>
          <note>
            Vi lanserade förra året en social insatsmiljard. När polisens
            insatsstyrka har gjort sitt arbete måste det följas av en social
            insatsstyrka. Vi lanserade då satsningar på socialtjänsten, och
            vi sa också att det borde införas en nationell krissocialjour
            med kompetens som kan komma och avlasta kommuner som har särskilt
            utsatta områden med stora problem, så att man kan bygga upp kompetensen
            också lokalt.
          </note>
          <note>
            Vi har presenterat satsningar på Statens institutionsstyrelse
            – det är väl uppenbart för alla, tror jag, att mer behöver göras
            där – men också satsningar på Kriminalvården för att dels öka
            kompetensen i hur man arbetar med gängkriminella och återfallsförbrytare,
            dels förstärka avhopparverksamheten.
          </note>
          <note>
            Det krävs många olika delar som Kristdemokraterna har föreslagit,
            men en enskild viktig del är att punktbevaka de gängkriminella.
            De ska veta att de har ögonen på sig både före, under och efter
            det att de begått brott. Vi måste också kunna plocka av dem alla
            de statussymboler som är så viktiga för dem i rekryteringen av
            unga.
          </note>
          <note>
            Detta är några av Kristdemokraternas förslag för att bryta nyrekryteringen.
          </note>
          <note type="speaker">
            Anf. 52 JOHANNA ÖFVERBECK (MP) replik:
          </note>
          <note>
            Fru talman! Kristdemokraterna vill använda pengar från det svenska
            biståndet till att bygga fängelser i andra länder dit utländska
            medborgare dömda i Sverige ska kunna skickas för att avtjäna sina
            straff. Pengarna ska enligt Kristdemokraterna specifikt gå till
            länder som inte respekterar mänskliga rättigheter.
          </note>
          <note>
            Därför är min fråga: Hur lever Kristdemokraternas ambition att
            utvisa människor till länder som inte respekterar mänskliga rättigheter
            upp till Sveriges åtagande enligt Europakonventionen?
          </note>
          <note type="speaker">
            Anf. 53 ANDREAS CARLSON (KD) replik:
          </note>
          <note>
            Fru talman! Jag tackar så mycket för frågan. Jag får väl först
            förklara att den består av två delar. Den första delen är en anslagshöjning
            till Kriminalvårdens anslag för att hyra eller köpa platser utomlands
            på 400 miljoner kronor. Det är där i första hand de som i dag
            sitter i svenska fängelser ska kunna sitta, utomlands eller i
            tredje land.
          </note>
          <note>
            Vi kan också konstatera, och det är del två i förslaget, att
            situationen på fängelser runt om i världen är minst sagt bedrövlig.
            Att bygga upp rättsinstitutioner är en viktig del som man kan
            använda biståndet till. Det gör vi redan i dag i exempelvis Kenya.
          </note>
          <note type="speaker">
            Anf. 54 JOHANNA ÖFVERBECK (MP) replik:
          </note>
          <note>
            Fru talman! Ebba Busch säger själv att fängelserna inte kommer
            att hålla fullgod svensk standard. På frågan om de dömda kommer
            att få en sjyst behandling i dessa fängelser svarar hon: Det borde
            den dömde ha tänkt på innan den kom till Sverige och begick allvarliga
            brott.
          </note>
          <note>
            Speglar det Kristdemokraternas syn på rättssäkerhet för dömda
            brottslingar? Hur kan Kristdemokraterna vara säkra på att fångarna
            på dessa anstalter kommer att få en rättvis och human behandling?
          </note>
          <note type="speaker">
            Anf. 55 ANDREAS CARLSON (KD) replik:
          </note>
          <note>
            Fru talman! Jag tror att det är viktigt att säga det: Det borde
            alla kriminella tänka på innan de begår kriminell verksamhet.
            Man kan hamna i fängelse. Av dem som fyller våra platser i dag
            i kriminalvården har 30 procent inte ens svenskt medborgarskap.
            Att vi ska kunna utvisa fler är också regeringens ambition. Fler
            ska kunna avtjäna sina straff i hemländerna.
          </note>
          <note>
            De här fängelserna ska naturligtvis leva upp till de krav på
            mänskliga rättigheter som ska ställas. Men vi vet också att den
            svenska kriminalvården är väldigt bra. Man kan leva upp till kraven
            på mänskliga rättigheter utan att nå upp till svensk nivå – det
            är mitt svar.
          </note>
          <note type="speaker">
            Anf. 56 JOHAN PEHRSON (L):
          </note>
          <note>
            Fru talman! Det är som det brukar vara när vi debatterar detta:
            Det är stort och smått.
          </note>
          <note>
            Från Liberalernas sida vill jag gärna kommentera några av de
            straffrättsförslag som är uppe just nu. Det är väl relevant att
            diskutera detta, trots allt, i det här sammanhanget.
          </note>
          <note>
            Kriminalisera gängen kan vi väl gärna göra om det får någon effekt,
            och det kommer att ta tid. För vår del kan vi gärna utreda detta.
            Vi sitter ju och tittar aktivt på hur vi ska kriminalisera IS
            verksamhet – ni vet, människor som ägnar sig åt att hugga huvudet
            av folk och sätta upp det på en stolpe. Inte ens den typen av
            gäng kan vi kriminalisera i dag. Då kan man fundera på hur det
            här ska gå. Men vi utreder och tittar gärna på det. Det är klart
            att människor ska göra något annat av sin fritid. Det finns en
            massa bra gäng inom Vuxenskolan, idrottsföreningar eller vad ni
            nu vill att ägna sin tid åt.
          </note>
          <note>
            Visitationszoner eller utvidgad möjlighet till husrannsakan är
            vilket som. Man måste lyssna på polisen. Några är positiva, andra
            är mer negativa och säger att det kan skapa konflikter. Vi kan
            lyssna på dem i Malmö som har jobbat med Sluta skjut, som inte
            minst är kopplat till avhopparverksamhet och väldigt viktigt.
            Vi kan titta på detta också i en svensk antigängpakt, så att säga.
          </note>
          <note>
            Dubbla straffen för vissa gäng, säger några. Då måste man definiera
            de gängen. För min och Liberalernas del kan vi gärna tredubbla
            vissa straff. Den svenska straffrätten i dag, fru talman, är ju
            helt irrelevant för alla människor som väljer brottet som livsstil.
            Det är fullständigt relevant för alla som nu sitter här inne och
            lyssnar, hoppas jag. Vi avstår från diverse brott som finns i
            brottsbalken. Det är bra avvägt. Men de här människorna struntar
            ju i det. Vi måste ha en helt annan syn på upprepad brottslighet.
            Vi måste ha en helt annan syn på mängdbrott och brott som begås
            i serie för att på det sättet komma åt de grova brottslingarna
            och låsa in dem längre.
          </note>
          <note>
            Sedan vill jag säga några ord om de tidiga och tydliga insatserna.
            Här krävs det ett omtag. Regeringen borde verkligen komma fram
            med en ny socialtjänstlag. Den är skriven på 1970-talet och tillämpad
            på 1980-talet. Vi har ett annat Sverige i dag och måste ha tidigare
            och tydligare insatser för minskad brottslighet.
          </note>
          <note>
            (Applåder)
          </note>
          <note type="speaker">
            Anf. 57 ADAM MARTTINEN (SD) replik:
          </note>
          <note>
            Fru talman! Det är på det här sättet jag uppskattar Liberalerna
            i kriminalpolitiken. Det finns en flexibilitet och en möjlighet
            att ompröva egna ställningstaganden. Det tycker jag är väldigt
            gott.
          </note>
          <note>
            Nu får vi höra från Johan Pehrson i talarstolen att just kriminalisering
            av deltagande i kriminell organisation är en tänkbar väg framåt.
            Vi har ju utredningar från regeringens sida när det kommer till
            deltagandebrottet i terrororganisation och liknande. Kan Johan
            Pehrson här i dag utfästa att vi från utskottets sida, i majoritet
            tillsammans med M och KD, ger ett tilläggsuppdrag till regeringen
            att utreda just den här delen?
          </note>
          <note type="speaker">
            Anf. 58 JOHAN PEHRSON (L) replik:
          </note>
          <note>
            Fru talman! Som ni hörde var jag också positivt överraskad av
            att inrikesministern här öppnade dörren lite för detta. Det är
            klart att vi kan utreda det, det är jätteviktigt, men vi kan inte
            ha för stora förhoppningar. Vi är liberaler, och vi tittar på
            individen. Även om vi ser strukturer måste vi, om vi ska kunna
            bekämpa de här brotten, gå på individerna och se till att de slås
            ut och låses in länge, oavsett vilket brott vi tillämpar. Ägnar
            man sig åt att mörda folk i parti och minut ska man vara inlåst
            på livstid – det kan inte vara jättesvårt att förstå.
          </note>
          <note type="speaker">
            Anf. 59 ADAM MARTTINEN (SD) replik:
          </note>
          <note>
            Fru talman! Det är just det som är så viktigt: Om vi ska komma
            framåt måste vi börja någonstans. Om vi aldrig börjar någonstans
            kommer vi aldrig framåt.
          </note>
          <note>
            Okej, jag har respekt för att detta är en komplicerad lagstiftningsprocess
            och att den kan ta tid, men om Sverigedemokraterna hade fått bestämma
            hade vi påbörjat den redan 2012.
          </note>
          <note>
            Det känns lovande att Liberalerna är så flexibla och öppna. Jag
            hoppas att vi i utskottet kan ta ett gemensamt initiativ för att
            ge ett tilläggsuppdrag till regeringens utredning om deltagandebrottet
            i terrororganisation, just för att komma åt huvudpersonerna i
            exempelvis dessa klanstrukturer som vi har debatterat så ofta.
          </note>
          <note type="speaker">
            Anf. 60 JOHAN PEHRSON (L) replik:
          </note>
          <note>
            Fru talman! Det finns ingen annan åsikt från liberalt håll än
            att människor som systematiskt väljer brottet som livsstil, kliver
            över lik, skapar lik och bara ägnar sig åt detta naturligtvis
            ska vara inlåsta på väldigt lång tid. Det är meningslöst med dubbla
            straff; det är väl bättre med tredubbla straff. De här personerna
            måste plockas bort. De ska inkapaciteras. Då begår de inga brott.
          </note>
          <note>
            Detta står inte i motsats till ett aktivt förebyggande, att nypa
            till med silkesvanten första gången den unge begår ett brott.
          </note>
          <note type="speaker">
            Anf. 61 ANDREAS CARLSON (KD) replik:
          </note>
          <note>
            Fru talman! Tack, Johan Pehrson, för initiativet till den här
            debatten och för ett konstruktivt samarbete i riksdagens justitieutskott!
          </note>
          <note>
            Liberalerna är en del av det underlag som samarbetar med regeringen
            om budgeten. Jag fick inte riktigt något svar från inrikesministern
            på om det i den budget som ska presenteras på måndag kommer mer
            pengar till åklagarna . Jag tänkte därför höra om Johan Pehrson
            kan avslöja något här i kammaren och ge ett lugnande besked till
            alla som vill att kampen mot gängkriminalitet ska kunna vässas
            ytterligare.
          </note>
          <note type="speaker">
            Anf. 62 JOHAN PEHRSON (L) replik:
          </note>
          <note>
            Fru talman! Budgetsamarbete innebär att det också ska presenteras.
            Det är lite som med julkalendern. Man får ta en i taget av de
            24 luckorna, och på slutet ligger det en stor godis i lucka 24.
            Jag vill inte frångå att låta inrikesminister Mikael Damberg stå
            upp för hela den budget som kommer att läggas fram.
          </note>
          <note>
            Vi har haft hårda förhandlingar. Jag är varken stolt eller nöjd.
            Men jag konstaterar att vi tar steg framåt som kommer att göra
            stor nytta för svenskt rättsväsen.
          </note>
          <note type="speaker">
            Anf. 63 ANDREAS CARLSON (KD) replik:
          </note>
          <note>
            Fru talman! Jag vet inte riktigt hur jag ska tolka det. Men jag
            får väl tolka det positivt och hoppas på en stor lucka den 24:e,
            med rejäl förstärk ­ ning för Åklagarmyndigheten . Det tråkiga
            är att det hade behövts tidigare . Förra gången var det faktiskt
            M-KD-budgeten som stoppade en uppsägningsvåg på myndigheten. För
            att Åklagarmyndigheten ska kunna bygga ut behöver man förutsättningar
            som gäller under längre tid. Det hoppas jag att Liberalerna instämmer
            i.
          </note>
          <note type="speaker">
            Anf. 64 JOHAN PEHRSON (L) replik:
          </note>
          <note>
            Fru talman! Luckorna är stora. Behovet är stort. Under den här
            mandatperioden har Liberalerna varit med och sett till att vi
            har fått ökningar på kanske 7, 8 förhoppningsvis upp till 9 miljarder
            för hela det svenska rättsväsendet, det som kallas utgiftsområde
            4. Det är centralt för att bygga upp dessa institutioner.
          </note>
          <note>
            Det är inte på det sättet att inga institutioner har utvecklats
            under den här mandatperioden. Men om någon skulle ta fram en säck
            miljarder skulle jag utan problem kunna fördela dem på det svenska
            rättsväsendet.
          </note>
          <note type="speaker">
            Anf. 65 JOHANNA ÖFVERBECK (MP):
          </note>
          <note>
            Fru talman! Den bästa insatsen är den som lyckas stoppa utvecklingen
            innan någon blir kriminell, innan någon blir ett brottsoffer.
            Samhället har verktyg för att göra det. Dessvärre använder vi
            oss inte av alla.
          </note>
          <note>
            Men det finns exempel att lära av. Medan antalet skjutningar
            ökar i delar av Sverige har de i Malmö gått ned. Jag hade häromveckan
            ett möte med Stefan Sintéus, polismästare i Malmö, och fick då
            höra om insatser som har gjort skillnad. Sluta skjut-modellen,
            som har fått de kriminella att lyfta fingret från avtryckaren,
            har gett effekt. Modellen bygger på samarbete mellan polis, socialtjänst
            och frivård. De kriminella får ett tydligt val: sluta skjut, eller
            få polisens totala fokus! Men de erbjuds också alternativ: hjälp
            att bryta det kriminella livet. Det är något som flera av dem
            har tagit emot och har lämnat kriminaliteten.
          </note>
          <note>
            Polismästaren nämnde också unga som har lyfts ur en påbörjad
            kriminell spiral, som har fått stöd att komma ur kriminaliteten
            innan den har hunnit eskalera. Men här var han tydlig med att
            det behövs mer hjälp från samhället för att se till att barn inte
            ens kommer nära den kriminella miljön. Stefan Sintéus efterlyste
            tidiga insatser som färre skolmisslyckanden, stöd i tidig ålder,
            insatser till föräldrar så att de kan sätta gränser och samarbete
            med hyresvärdar, civilsamhälle och dem som bor i de utsatta områdena.
            Det är något som kan göra skillnad på riktigt, som kan se till
            att det när en kriminell person grips inte finns någon som kan
            ta hans plats.
          </note>
          <note>
            För att kunna attackera gängkriminaliteten på alla fronter måste
            vi kunna hålla flera tankar i huvudet samtidigt.
          </note>
          <note type="speaker">
            Anf. 66 JOHAN FORSSELL (M) replik:
          </note>
          <note>
            Fru talman! Jag tänkte ställa samma fråga som jag ställde till
            inrikesministern, kopplat till de tre konkreta mönsterbrytande
            förslag som vi i Moderaterna har lagt fram. Det handlar om att
            införa visitationszoner, att kriminalisera deltagande i kriminella
            gäng och att möjliggöra för att använda hemliga tvångsmedel mot
            gängmedlemmar innan de begår brott.
          </note>
          <note>
            Vi vet att polisledningen välkomnar och vill se den typen av
            lagstiftning. Hur ställer sig Miljöpartiet till de tre förslagen?
          </note>
          <note type="speaker">
            Anf. 67 JOHANNA ÖFVERBECK (MP) replik:
          </note>
          <note>
            Fru talman! Det är viktigt att påpeka att det finns olika åsikter
            inom polisen om de förslag som ni har lagt fram, Johan Forssell.
          </note>
          <note>
            Det absolut viktigaste för oss i Miljöpartiet är att titta på
            det som har effekt. Det är de insatser som har effekt mot kriminaliteten
            som vi ska använda oss av. Det är de lagarna vi ska skärpa. Vi
            måste alltid utgå från forskning och beprövad erfarenhet.
          </note>
          <note type="speaker">
            Anf. 68 JOHAN FORSSELL (M) replik:
          </note>
          <note>
            Fru talman! Jag tackar för det möjligen något kryptiska svaret.
          </note>
          <note>
            Det kan väl bland våra 20 000 poliser finnas en och annan uppfattning
            som skiljer sig åt när det gäller det här. Men nu är det ändå
            rikspolischefen och biträdande rikspolischefen som har välkomnat
            det här och som har sagt att de vill ha den lagstiftningen. Som
            moderat drar jag slutsatsen att vi bör lyssna på det, om vi är
            seriösa med att vi vill bekämpa gängbrottsligheten.
          </note>
          <note>
            Menar Miljöpartiet att rikspolischefen och biträdande rikspolischefen
            inte riktigt är värda att lyssna till i de frågorna?
          </note>
          <note type="speaker">
            Anf. 69 JOHANNA ÖFVERBECK (MP) replik:
          </note>
          <note>
            Fru talman! Poliser som jag har pratat med har pekat på att det
            inte är visitationszoner som behövs just nu utan att det som möjligtvis
            behöver ses över är möjligheten att göra husrannsakan.
          </note>
          <note>
            Att införa visitationszoner för inte bara fördelar med sig. Man
            vet att det kan ha en inledande lugnande effekt. Men därefter
            finns det stor risk att det skapar en misstro mot polisen hos
            människor i dessa områden om de gång på gång blir stoppade, utan
            att det finns brottsmisstanke, där de varje dag rör sig, går till
            jobbet och lever och bor.
          </note>
          <note type="speaker">
            Anf. 70 ADAM MARTTINEN (SD) replik:
          </note>
          <note>
            Fru talman! Vi har haft en intensiv debatt i medier och annat
            om just de kriminella klannätverken, som utgör ett exempel på
            allvarlig kriminalitet i vårt samhälle. Förslaget om att kriminalisera
            deltagande i en kriminell organisation har fått ett breddat stöd
            i Sveriges riksdag. Motståndet finns hos regeringspartierna.
          </note>
          <note>
            Jag vill fråga Miljöpartiet: Hur tänker ni göra? Vad är ert konkreta
            förslag för att komma åt individerna i toppskikten i de kriminella
            klannätverken?
          </note>
          <note type="speaker">
            Anf. 71 JOHANNA ÖFVERBECK (MP) replik:
          </note>
          <note>
            Fru talman! Jag tackar för frågan.
          </note>
          <note>
            Miljöpartiet tycker att vi ska använda oss av de metoder som
            det finns stöd för. Det betyder att vi måste titta på och utreda
            vilka lagar som behöver skärpas. Man kan inte bara ta förslag
            som känns nödvändiga för dagen, så som Sverigedemokraterna gör.
            Vi måste titta på det som det finns forskning på och på det som
            det finns beprövad erfarenhet av. Sedan ska vi tillämpa det.
          </note>
          <note type="speaker">
            Anf. 72 ADAM MARTTINEN (SD) replik:
          </note>
          <note>
            Fru talman! Sverigedemokraterna har inspirerats av USA men också
            andra europeiska länder där man framgångsrikt har använt exempelvis
            USA:s RICO-lagar för att bryta ned maffiastrukturer. Nu ser vi
            att maffiastrukturer etableras i Sverige, till följd av den ansvarslösa
            invandringspolitik som Miljöpartiet är en huvudspelare för.
          </note>
          <note>
            Frågan kvarstår: Med tanke på den beprövade erfarenhet och kunskap
            som finns i världen när det gäller just deltagande i brott och
            kriminella organisationer, varför finns det ett motstånd hos Miljöpartiet?
            Och varför fortsätter man att förespråka en politik som gör allting
            värre på alla fronter?
          </note>
          <note type="speaker">
            Anf. 73 JOHANNA ÖFVERBECK (MP) replik:
          </note>
          <note>
            Fru talman! Man ska ha med sig att det är olagligt att medverka
            till brott, att försöka utföra brott, att förbereda brott och
            att uppmana andra att begå brott. Praktiskt taget alla handlingar
            som bidrar till kriminella gängs verksamheter är redan kriminaliserade.
          </note>
          <note>
            Det vi behöver är åtgärder som ger effekt. Det är inte plakatpolitik,
            Adam Marttinen. Det är framför allt inte förslag som ni får det
            att låta som skulle kunna genomföras i en handvändning när vi
            vet att det krävs en grundlagsförändring.
          </note>
          <note>
            (Applåder)
          </note>
          <note type="speaker">
            Anf. 74 ANDREAS CARLSON (KD) replik:
          </note>
          <note>
            Fru talman! Det är positivt att Johanna Öfverbeck ger oss referat
            av de synpunkter som har kommit från Stefan Sintéus i Malmö. Jag
            har träffat honom vid flera tillfällen, och Sluta skjut är definitivt
            ett viktigt arbete som skulle behöva byggas ut.
          </note>
          <note>
            Men det är också viktigt att lyssna på polisens högsta ledning
            och Polismyndigheten när den efterlyser åtgärder. Jag undrar helt
            enkelt, också med tanke på tidigare inlägg, om Johanna Öfverbeck
            tycker att rikspolischefen och biträdande rikspolischefen har
            fel?
          </note>
          <note type="speaker">
            Anf. 75 JOHANNA ÖFVERBECK (MP) replik:
          </note>
          <note>
            Fru talman! Jag och Andreas Carlson är helt överens om att Sluta
            skjut har haft effekt och att det självklart borde testas på andra
            platser i Sverige. Man bör till exempel se om man kan överföra
            de erfarenheter man har från Malmö till andra platser. Jag har
            också fått veta av polisen att detta är möjligt att göra i dag.
            Det finns infrastruktur på en hel del ställen, där man skulle
            kunna skala upp motsvarande Sluta skjut-satsning.
          </note>
          <note type="speaker">
            Anf. 76 ANDREAS CARLSON (KD) replik:
          </note>
          <note>
            Fru talman! D å får jag m öjlighet att upprepa min andra fråga,
            som jag inte riktigt hann ställa innan de 30 sekunderna hade tickat
            förbi.
          </note>
          <note>
            Anser Johanna Öfverbeck att rikspolischefen och biträdande rikspolischefen,
            som båda företräder Polismyndigheten, har fel när de säger att
            det vore bra att utreda att kriminalisera gängmedlemskap och att
            det vore bra med visitationszoner och ytterligare flexibla avlyssningsmöjligheter
            för att kunna punktmarkera och knäcka gängen? Har de fel?
          </note>
          <note type="speaker">
            Anf. 77 JOHANNA ÖFVERBECK (MP) replik:
          </note>
          <note>
            Fru talman! Oavsett vilka förslag som förs fram i debatten och
            oavsett vem som för fram dem måste man alltid titta på om det
            finns forskningsbelägg för att införa det som föreslås: Är detta
            något som föreslås för att någon har fått en idé men inte granskat
            vad det beror på att det ser ut som om det har fått effekt? Innan
            vi inför något, skärper en lag, förändrar en lag eller gör något
            annat som medför stora ingrepp i människors vardagsliv måste vi
            gå igenom det noggrant och se vad det får för effekter.
          </note>
          <note type="speaker">
            Anf. 78 Statsrådet MIKAEL DAMBERG (S):
          </note>
          <note>
            Fru talman! Tack, riksdagspartierna, för en viktig debatt!
          </note>
          <note>
            Detta är inga frågor som kan lösas med en quickfix. Det kommer
            att krävas engagemang, målmedvetenhet och kraftfulla åtgärder
            framöver.
          </note>
          <note>
            Ni har hört mig säga att vi nu levererar det största paketet
            mot gäng ­ kriminalitet någonsin i Sverige, men jag kommer inte
            att nöja mig med det. Det kommer ytterligare insatser, både kopplat
            till de budgetpresenta ­ tioner som har varit och i form av nya
            initiativ. Det kommer inte att räcka med att vi anställer kanske
            1 200 nya poliser i år, att det sätts upp ytterli ­ gare kameror,
            att vi skärper straff, att vi ändrar regler när det gäller hus
            ­ rannsakan och straffreduktion för unga myndiga eller att vi
            inför en ny påföljd för unga. Det krävs ett förebyggande arbete,
            och framför allt krävs att vi tar gemensamma tag.
          </note>
          <note>
            Myndigheter och kommuner ska angripa gängen från alla håll. Erfaren
            ­ heten från andra länder är att det ger resultat. Det går att
            vända – det har inte minst Malmö visat. Låt oss lära av vad som
            sker i Malmö. Låt oss sprida det över hela landet, och låt oss
            sätta hårt tryck tillsammans mot gängen.
          </note>
          <note>
            (Applåder)
          </note>
          <note>
            Den särskilda debatten var härmed avslutad.
          </note>
          <note>
            § 2 Avsägelser
          </note>
          <note>
            Förste vice talmannen meddelade
          </note>
          <note>
            att Josefin Malmqvist (M) avsagt sig u ppdraget som ledamot i
            arbetsmarknadsutskottet och
          </note>
          <note>
            att Ann-Sofie Lifvenhage (M) avsagt sig uppdrage t som suppleant
            i arbetsmarknadsutskottet.
          </note>
          <note>
            Kammaren biföll dessa avsägelser.
          </note>
          <note>
            § 3 Anmälan om kompletteringsval
          </note>
          <note>
            Förste vice talmannen meddelade att Moderaternas riksdagsgrupp
            anmält Ann-Sofie Lifvenhage som ledamot i arbetsmarknadsutskottet,
            Tobias Billström som suppleant i utrikesutskottet och Malin Höglund
            som suppleant i arbetsmarknadsutskottet.
          </note>
          <note>
            Förste vice talmannen förklarade vald a till
          </note>
          <note>
            ledamot i arbetsmarknadsutskottet
          </note>
          <note>
            Ann-Sofie Lifvenhage (M)
          </note>
          <note>
            suppleant i utrikesutskottet
          </note>
          <note>
            Tobias Billström (M)
          </note>
          <note>
            suppleant i arbetsmarknadsutskottet
          </note>
          <note>
            Malin Höglund (M)
          </note>
          <note>
            § 4 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2019/20:469
          </note>
          <note>
            Till riksdagen
          </note>
          <note>
            Interpellation 2019/20:469 Offentliga bidrag till Ibn Rushd
          </note>
          <note>
            av Amineh Kakabaveh (-)
          </note>
          <note>
            Interpellationen kommer att besvaras fredagen den 18 september
            2020.
          </note>
          <note>
            Skälet till dröjsmålet är tidigare inbokade engagemang.
          </note>
          <note>
            Stockholm den 14 september 2020
          </note>
          <note>
            Utbildningsdepartementet
          </note>
          <note>
            Anna Ekström
          </note>
          <note>
            Interpellation 2020/21:7
          </note>
          <note>
            Till riksdagen
          </note>
          <note>
            Interpellation 2020/21:7 Straffrättsliga åtgärder mot brister
            vid transport av farligt gods
          </note>
          <note>
            av Thomas Morell (SD)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 13 oktober.
          </note>
          <note>
            Stockholm den 15 september 2020
          </note>
          <note>
            Justitiedepartementet
          </note>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2020/21:8
          </note>
          <note>
            Till riksdagen
          </note>
          <note>
            Interpellation 2020/21:8 Åtgärder kopplade till gängkriminalitet
          </note>
          <note>
            av Louise Meijer (M)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 13 oktober.
          </note>
          <note>
            Stockholm den 15 september 2020
          </note>
          <note>
            Justitiedepartementet
          </note>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2020/21:5 till socialförsäkringsutskottet
          </note>
          <note>
            2020/21:6 och 8 till justitieutskottet
          </note>
          <note>
            Följande dokument anmäldes:
          </note>
          <note>
            Motioner
          </note>
          <note>
            med anledning av prop. 2020/21:4 Extra ändringsbudget för 2020
            – Förlängda och förstärkta stöd och ersättningar med anledning
            av coronaviruset
          </note>
          <note>
            2020/21:85 av Jonas Sjöstedt m.fl. (V)
          </note>
          <note>
            2020/21:98 av Oscar Sjöstedt m.fl. (SD)
          </note>
          <note>
            2020/21:99 av Jakob Forssmed m.fl. (KD)
          </note>
          <note>
            Kammaren biföll talmannens förslag att ovanstående motioner omedelbart
            skulle hänvisas till finansutskottet.
          </note>
          <note>
            § 6 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 15 september
          </note>
          <note>
            2020/21:10 Övergödningsutredningen och hästhållningen
          </note>
          <note>
            av Sofia Westergren (M)
          </note>
          <note>
            till miljö- och klimatminister Isabella Lövin (MP)
          </note>
          <note>
            § 7 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 15 september
          </note>
          <note>
            2020/21:43 Fredsavtalet mellan Israel och Bahrain
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:44 Avrättningen av Navid Afkari
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:45 Ökande förföljelser av kristna i Indien
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:46 Diplomatiska förbindelser mellan Israel och Bahrain
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:47 Situationen i Myanmar
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:48 Kriminellas övertagande av företag
          </note>
          <note>
            av Björn Söder (SD)
          </note>
          <note>
            till statsrådet Mikael Damberg (S)
          </note>
          <note>
            2020/21:49 Rysslands ockupation av andra länder
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            § 8 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 15 september
          </note>
          <note>
            2020/21:4 Coronaersättning
          </note>
          <note>
            av Ann-Sofie Lifvenhage (M)
          </note>
          <note>
            till statsrådet Ardalan Shekarabi (S)
          </note>
          <note>
            § 9 Kammaren åtskildes kl. 12 . 04 .
          </note>
          <note>
            Sammanträdet leddes
          </note>
          <note>
            av talmannen från dess början till och med § 1 anf. 10 (delvis)
            och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Särskild debatt om den organiserade gängkriminaliteten
          </note>
          <note>
            Anf. 1 JOHAN PEHRSON (L)
          </note>
          <note>
            Anf. 2 Statsrådet MIKAEL DAMBERG (S)
          </note>
          <note>
            Anf. 3 JOHAN FORSSELL (M)
          </note>
          <note>
            Anf. 4 ADAM MARTTINEN (SD)
          </note>
          <note>
            Anf. 5 JOHAN HEDIN (C)
          </note>
          <note>
            Anf. 6 LINDA WESTERLUND SNECKER (V)
          </note>
          <note>
            Anf. 7 ANDREAS CARLSON (KD)
          </note>
          <note>
            Anf. 8 JOHAN PEHRSON (L)
          </note>
          <note>
            Anf. 9 JOHANNA ÖFVERBECK (MP)
          </note>
          <note>
            Anf. 10 Statsrådet MIKAEL DAMBERG (S)
          </note>
          <note>
            Anf. 11 JOHAN FORSSELL (M) replik
          </note>
          <note>
            Anf. 12 Statsrådet MIKAEL DAMBERG (S) replik
          </note>
          <note>
            Anf. 13 JOHAN FORSSELL (M) replik
          </note>
          <note>
            Anf. 14 Statsrådet MIKAEL DAMBERG (S) replik
          </note>
          <note>
            Anf. 15 ADAM MARTTINEN (SD) replik
          </note>
          <note>
            Anf. 16 Statsrådet MIKAEL DAMBERG (S) replik
          </note>
          <note>
            Anf. 17 ADAM MARTTINEN (SD) replik
          </note>
          <note>
            Anf. 18 Statsrådet MIKAEL DAMBERG (S) replik
          </note>
          <note>
            Anf. 19 LINDA WESTERLUND SNECKER (V) replik
          </note>
          <note>
            Anf. 20 Statsrådet MIKAEL DAMBERG (S) replik
          </note>
          <note>
            Anf. 21 LINDA WESTERLUND SNECKER (V) replik
          </note>
          <note>
            Anf. 22 Statsrådet MIKAEL DAMBERG (S) replik
          </note>
          <note>
            Anf. 23 ANDREAS CARLSON (KD) replik
          </note>
          <note>
            Anf. 24 Statsrådet MIKAEL DAMBERG (S) replik
          </note>
          <note>
            Anf. 25 ANDREAS CARLSON (KD) replik
          </note>
          <note>
            Anf. 26 Statsrådet MIKAEL DAMBERG (S) replik
          </note>
          <note>
            Anf. 27 JOHAN PEHRSON (L) replik
          </note>
          <note>
            Anf. 28 Statsrådet MIKAEL DAMBERG (S) replik
          </note>
          <note>
            Anf. 29 JOHAN PEHRSON (L) replik
          </note>
          <note>
            Anf. 30 Statsrådet MIKAEL DAMBERG (S) replik
          </note>
          <note>
            Anf. 31 JOHAN FORSSELL (M)
          </note>
          <note>
            Anf. 32 Statsrådet MIKAEL DAMBERG (S) replik
          </note>
          <note>
            Anf. 33 JOHAN FORSSELL (M) replik
          </note>
          <note>
            Anf. 34 Statsrådet MIKAEL DAMBERG (S) replik
          </note>
          <note>
            Anf. 35 JOHAN FORSSELL (M) replik
          </note>
          <note>
            Anf. 36 JOHAN PEHRSON (L) replik
          </note>
          <note>
            Anf. 37 JOHAN FORSSELL (M) replik
          </note>
          <note>
            Anf. 38 JOHAN PEHRSON (L) replik
          </note>
          <note>
            Anf. 39 JOHAN FORSSELL (M) replik
          </note>
          <note>
            Anf. 40 JOHANNA ÖFVERBECK (MP) replik
          </note>
          <note>
            Anf. 41 JOHAN FORSSELL (M) replik
          </note>
          <note>
            Anf. 42 JOHANNA ÖFVERBECK (MP) replik
          </note>
          <note>
            Anf. 43 JOHAN FORSSELL (M) replik
          </note>
          <note>
            Anf. 44 ADAM MARTTINEN (SD)
          </note>
          <note>
            Anf. 45 JOHAN HEDIN (C)
          </note>
          <note>
            Anf. 46 ANDREAS CARLSON (KD) replik
          </note>
          <note>
            Anf. 47 JOHAN HEDIN (C) replik
          </note>
          <note>
            Anf. 48 ANDREAS CARLSON (KD) replik
          </note>
          <note>
            Anf. 49 JOHAN HEDIN (C) replik
          </note>
          <note>
            Anf. 50 LINDA WESTERLUND SNECKER (V)
          </note>
          <note>
            Anf. 51 ANDREAS CARLSON (KD)
          </note>
          <note>
            Anf. 52 JOHANNA ÖFVERBECK (MP) replik
          </note>
          <note>
            Anf. 53 ANDREAS CARLSON (KD) replik
          </note>
          <note>
            Anf. 54 JOHANNA ÖFVERBECK (MP) replik
          </note>
          <note>
            Anf. 55 ANDREAS CARLSON (KD) replik
          </note>
          <note>
            Anf. 56 JOHAN PEHRSON (L)
          </note>
          <note>
            Anf. 57 ADAM MARTTINEN (SD) replik
          </note>
          <note>
            Anf. 58 JOHAN PEHRSON (L) replik
          </note>
          <note>
            Anf. 59 ADAM MARTTINEN (SD) replik
          </note>
          <note>
            Anf. 60 JOHAN PEHRSON (L) replik
          </note>
          <note>
            Anf. 61 ANDREAS CARLSON (KD) replik
          </note>
          <note>
            Anf. 62 JOHAN PEHRSON (L) replik
          </note>
          <note>
            Anf. 63 ANDREAS CARLSON (KD) replik
          </note>
          <note>
            Anf. 64 JOHAN PEHRSON (L) replik
          </note>
          <note>
            Anf. 65 JOHANNA ÖFVERBECK (MP)
          </note>
          <note>
            Anf. 66 JOHAN FORSSELL (M) replik
          </note>
          <note>
            Anf. 67 JOHANNA ÖFVERBECK (MP) replik
          </note>
          <note>
            Anf. 68 JOHAN FORSSELL (M) replik
          </note>
          <note>
            Anf. 69 JOHANNA ÖFVERBECK (MP) replik
          </note>
          <note>
            Anf. 70 ADAM MARTTINEN (SD) replik
          </note>
          <note>
            Anf. 71 JOHANNA ÖFVERBECK (MP) replik
          </note>
          <note>
            Anf. 72 ADAM MARTTINEN (SD) replik
          </note>
          <note>
            Anf. 73 JOHANNA ÖFVERBECK (MP) replik
          </note>
          <note>
            Anf. 74 ANDREAS CARLSON (KD) replik
          </note>
          <note>
            Anf. 75 JOHANNA ÖFVERBECK (MP) replik
          </note>
          <note>
            Anf. 76 ANDREAS CARLSON (KD) replik
          </note>
          <note>
            Anf. 77 JOHANNA ÖFVERBECK (MP) replik
          </note>
          <note>
            Anf. 78 Statsrådet MIKAEL DAMBERG (S)
          </note>
          <note>
            § 2 Avsägelser
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om fördröjda svar på interpellationer
          </note>
          <note>
            § 5 Ärenden för hänvisning till utskott
          </note>
          <note>
            § 6 Anmälan om interpellation
          </note>
          <note>
            § 7 Anmälan om frågor för skriftliga svar
          </note>
          <note>
            § 8 Anmälan om skriftligt svar på fråga
          </note>
          <note>
            § 9 Kammaren åtskildes kl. 12.04.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
