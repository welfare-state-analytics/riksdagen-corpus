<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--2</head>
          <docDate when="2020-09-08">2020-09-08</docDate>
        </div>
      </front>
      <body>
        <div>
          <note>
            § 1 Riksmötets öppnande
          </note>
          <note type="speaker">
            Anf. 1 TALMANNEN:
          </note>
          <note>
            Jag hemställer att Ers Majestät förklarar riksmötet öppnat.
          </note>
          <note type="speaker">
            Anf. 2 HANS MAJESTÄT KONUNGEN :
          </note>
          <note>
            Herr talman och ä rade ledamöter! I går eftermiddag hade 5 837
            svens ­ ka invånare avlidit med covid-19, till stor sorg för de
            sina och till förlust för vårt land.
          </note>
          <note>
            I spåren av pandemin har människor fått se sina livsverk raserade.
            Många, framför allt äldre, har behövt leva i långvarig isolering.
            Sjukvården och dess modiga medarbetare har prövats hårt och gjort
            ett enastående arbete. Vi alla är djupt tacksamma.
          </note>
          <note>
            I dag vet vi betydligt mer om detta virus och hur det sprids
            än vi gjorde för bara ett halvår sedan. Kunskapen är större och
            beslutsunderlaget bättre, och det är trösterikt. Ändå fortsätter
            ovissheten att vara stor. Pandemin är långt ifrån över.
          </note>
          <note>
            Samtidigt kvarstår andra utmaningar. Klimatförändringen, arbetslösheten,
            kriminaliteten och den psykiska ohälsan hör till de problem som
            har stor påverkan på vår framtid och som fortsätter vänta på att
            lösas. Det arbetet får inte stanna av.
          </note>
          <note>
            Det fortsätter också vara en angelägen uppgift att värna vår
            demokrati. Under fyra år fram till 2022 pågår riksdagens firande
            av den svenska demokratins första hundra år – ett jubileum som
            får en särskild tyngd av händelseutvecklingen i vår omvärld.
          </note>
          <note>
            Herr talman och ä rade ledamöter! Pandemin har försatt Sverige
            och världen i ett läge som ställer krav på oss alla. Vi behöver
            anpassa oss, tänka om och finna nya vägar framåt. Det har Sverige
            alltid gjort, och det görs också i dag. Vi ser det i stort som
            i smått och i hela samhället – i näringslivet, kulturen, sjukvården,
            äldreomsorgen och utbildningsväsendet, i nya tekniska lösningar,
            nya sätt att arbeta, nya former för möten, umgänge och upplevelser.
            Detta gäller även riksdagens viktiga arbete.
          </note>
          <note>
            Herr talman och ärade ledamöter! Riksmötets öppnande har hållits
            i den här formen sedan 1975, och under dessa år har jag nog aldrig
            sett så många tomma bänkar vid öppnandet som i dag. Från regeringen
            deltar färre statsråd än brukligt. Den diplomatiska kåren representeras
            vad jag förstått endast av en ambassadör. Även min egen familj
            har begränsat sin närvaro.
          </note>
          <note>
            Det är en annorlunda ceremoni, men den visar också på Sveriges
            för ­ måga att anpassa sig och att vara i tiden. Formerna är delvis
            nya, men tra ­ ditionen upprätthålls. Vårt samhälle fortsätter
            att fungera. Ni, ärade leda ­ möter, fortsätter att förvalta det
            förtroende som medborgarna gett er att fatta kloka och väl underbyggda
            beslut till gagn för vårt land och alla som lever här. Det är
            ett ansvar som väger särskilt tungt ett år som detta. Jag önskar
            er valda ombud för Sveriges folk kraft, mod och visdom i ert viktiga
            arbete.
          </note>
          <note>
            Härmed förklarar jag 2020/21 års riksmöte öppnat.
          </note>
          <note>
            (Applåder)
          </note>
          <note type="speaker">
            Anf. 3 TALMANNEN:
          </note>
          <note>
            Jag hemställer att statsministern avger sin regeringsförklaring.
          </note>
          <note type="speaker">
            Anf. 4 Statsminister STEFAN LÖFVEN (S):
          </note>
          <note>
            Eders Majestäter! Herr talman! Ärade ledamöter av Sveriges riksdag!
            Sverige är ett land att vara stolt över. Vi är världsledande i
            klimatomställningen. Vi har en sagolik natur, levande folkrörelser
            och en enastående föräldraförsäkring. Generationerna före oss
            har tillsammans byggt ett land där var och en förväntas ta sitt
            ansvar för Sverige men där varje person också har alla möjligheter
            att bli sitt bästa jag. Vi har skyddsnät och stöd till den som
            blir arbetslös eller sjuk. Vi har fri utbildning och innovativa
            företag. Det är vårt Sverige, som vi ska vara stolta över. Det
            är vårt land, som vi ska göra ännu bättre. Att göra det är vår
            gemensamma uppgift.
          </note>
          <note>
            Herr talman! Coronakrisen prövar vårt land. Jag vill tacka riksdagens
            samtliga partier och ledamöter för ett gott samarbete under en
            svår tid för Sverige. Ni har gett varje svensk invånare skäl att
            vara stolt över vår demokrati.
          </note>
          <note>
            Det nya coronaviruset kommer att prägla vårt land under lång
            tid, och samhället är också rustat för eventuella nya utbrott.
            Regeringen har beslutat att delta i EU-gemensamma upphandlingar
            av vaccin. Storskalig testning, fysiskt avstånd och smittspårning
            fortsätter. En kommission utvärderar nu samhällets samlade åtgärder
            för att hantera coronakrisen. Kommissionens första rapport kommer
            före årsskiftet, och uppdraget ska slutredovisas i februari 2022.
          </note>
          <note>
            Vi har talat mycket – ovanligt mycket – om ansvar och sammanhåll
            ­ ning under året. Varje person har behövt ta ett stort ansvar
            för att Sverige ska klara av coronakrisen, och varje person kommer
            också att behövas för att bygga vårt land starkare. Det Sverige
            som drabbades av det nya corona ­ viruset var inte perfekt, med
            brister i äldreomsorgen, pågående klimatför ­ ändringar som påverkar
            våra barns framtid och revor i den välfärd som ska garantera människors
            trygghet. Därför ska vi inte återgå till hur Sverige var före
            krisen, utan vi ska bygga någonting ännu bättre.
          </note>
          <note>
            Vi har nu möjlighet att skapa jobb och samtidigt åtgärda samhällsproblem.
            Vi ska göra det genom investeringar i sjukvården, äldreomsorgen
            och klimatomställningen.
          </note>
          <note>
            Grunden för regeringens politik är januariavtalet, ett brett
            politiskt arbete som ger stabilitet, värnar ett öppet demokratiskt
            samhälle och som också innebär konkreta lösningar på Sveriges
            samhällsproblem.
          </note>
          <note>
            Den sammanhållning som präglar vårt land under krisen behövs
            också framöver. Uppgiften att stärka Sverige är gemensam. Där
            ingår också ar ­ betsmarknadens parter, civilsamhället och enskilda
            människors engagemang.
          </note>
          <note>
            Tillsammans hanterar vi det nya coronaviruset. Tillsammans ska
            vi jobba Sverige ur den ekonomiska krisen. Och tillsammans ska
            vi bygga vårt land starkare än tidigare.
          </note>
          <note>
            Herr talman! Det nya coronaviruset har slagit hårt mot människors
            liv och hälsa. Men också samhällsekonomin har drabbats. Många
            företagare och löntagare har ett mycket tufft år.
          </note>
          <note>
            När det nya coronaviruset kom hade Sverige den lägsta statsskulden
            sedan 1977. Den ekonomiska styrkan möjliggjorde åtgärder som korttidspermittering
            och omställningsstöd, vilket har räddat jobb och företag.
          </note>
          <note>
            Nu går vi vidare. Vi behöver fortsätta att hålla nere smittspridningen.
            Men nu börjar också omställningen från krispolitik till långsiktiga
            investeringar. Det innebär för nästa år en historisk budget med
            förslag på över 100 miljarder kronor.
          </note>
          <note>
            Hela samhället måste vara med för att vi ska kunna jobba Sverige
            ur krisen. Genom investeringar i sjukvården, äldreomsorgen och
            klimatomställningen stärker vi Sverige, samtidigt som människor
            får jobb här och nu. Företagare ska kunna anställa och unga enklare
            få sin första anställning och bostad.
          </note>
          <note>
            En hög sysselsättning är avgörande för Sveriges välstånd. Men
            arbete är också avgörande för den enskilda människan, för alla
            som går upp när klockan ringer, tar en kopp starkt kaffe till
            frukosten och sedan går till jobbet. Arbete ger försörjning men
            också gemenskap och möjligheten att själv bygga sitt liv och bidra
            till sitt land. För att bättre kunna möta behoven fortsätter reformeringen
            av Arbetsförmedlingen.
          </note>
          <note>
            Människor behöver vara rustade för de jobb som finns. Därför
            fortsätter utbyggnaden av Kunskapslyftet i hela landet, och särskilt
            fokus riktas mot bristyrkesutbildningar.
          </note>
          <note>
            Forskning och innovation krävs för att skapa jobb och stärka
            Sveriges konkurrenskraft. En forsknings- och innovationsproposition
            kommer att presenteras i höst.
          </note>
          <note>
            Arbetsrätten ska moderniseras och anpassas till dagens arbetsmarknad,
            samtidigt som balansen mellan parterna ska upprätthållas. Om arbetsmarknadens
            parter når en överenskommelse om hur lagen om anställningsskydd
            ska reformeras kommer regeringen att lägga fram förslag i enlighet
            med den.
          </note>
          <note>
            Under coronakrisen har många av dem som har kunnat arbetat från
            hemmet. Distansjobb, onlinefika med kollegorna och digitala möten
            har blivit rutin. Den digitala infrastrukturen fortsätter att
            byggas ut i hela landet.
          </note>
          <note>
            Det ska gå att leva och arbeta i hela landet. Och möjligheten
            att driva företag på landsbygden ska fortsätta att förbättras.
            Investeringar i bostäder och infrastruktur är ett effektivt sätt
            att stimulera ekonomin och samtidigt skapa arbetstillfällen i
            Sverige.
          </note>
          <note>
            Vi har en historisk möjlighet att genomföra åtgärder här och
            nu som också stärker Sverige. Den möjligheten tar vi. Tillsammans
            ska vi jobba Sverige ur krisen och bygga samhället mer hållbart.
          </note>
          <note>
            Herr talman! Den globala uppvärmningen är vår tids ödesfråga.
            Konsekvenserna av ett varmare klimat – bränder, torka, stigande
            havsnivåer – fortsätter att drabba människor. Världens fattigaste
            bär minst skuld till klimatkrisen, men det är samtidigt de som
            drabbas värst.
          </note>
          <note>
            Sverige ska bli världens första fossilfria välfärdsland. Vi ska
            fortsätta att vara världsledande i arbetet med att motverka den
            globala uppvärmningen och i genomförandet av Agenda 2030.
          </note>
          <note>
            Att Sverige är världsledande inom klimatomställningen och elektrifieringen
            gynnar våra företag, vår export, våra arbetstagare, vår välfärd,
            vårt land.
          </note>
          <note>
            En grön skatteväxling ska genomföras, vilket innebär att skatter
            höjs på miljöförstörande verksamhet och sänks på arbete och företagande.
          </note>
          <note>
            Sveriges första klimathandlingsplan genomförs.
          </note>
          <note>
            Regeringen genomför nu också den största järnvägssatsningen i
            modern tid. Under nästa år avser regeringen att återkomma med
            en infrastrukturproposition till riksdagen med förslag till långsiktig
            utveckling av vår infrastruktur.
          </note>
          <note>
            Den sammanhållning och beslutsamhet som samhället uppvisar under
            coronakrisen behövs också för en rättvis klimatomställning. Tillsammans
            ska vi ställa om vårt samhälle för klimatets skull och för Sveriges
            skull.
          </note>
          <note>
            Under denna speciella sommar har fler svenskar än tidigare upptäckt
            vårt fantastiska land på nytt. Många har nyttjat vår grundlagsskyddade
            allemansrätt och vandrat i vår vackra fjällvärld eller i våra
            djupa skogar, hört tystnaden, känt den friska luften och märkt
            hur gott en chokladkaka kan smaka efter en lång tur.
          </note>
          <note>
            Hållbar turism är viktigt för Sverige. Regeringen kommer därför
            att förbättra förutsättningarna för besöksnäringens återhämtning.
            Och den som vandrar i naturen lär sig att inte lämna något skräp
            efter sig – en princip som ska gälla annars också. Vi behöver
            ställa om från dagens ohållbara resursanvändning. Regeringen tar
            nu fram den första svenska handlingsplanen för hur en cirkulär
            ekonomi ska förverkligas. Nya regler för engångsplast införs.
          </note>
          <note>
            De svenska kusterna ska vara platser som vi är stolta över. Våra
            hav är fulla med liv. Regeringen fortsätter att arbeta med minskad
            påverkan från övergödning, att få ett hållbart fiske och att ingen
            plast ska hamna i havet. Svensk natur med stor biologisk mångfald,
            välskött skog och naturreservat är någonting som också kommande
            generationer ska kunna njuta av.
          </note>
          <note>
            Herr talman! Sveriges välfärd är vår gemensamma välfärd. Vi har
            stora sjukhus och små byskolor. Vi har förskolor och hemtjänst,
            skyddsnät och språngbrädor. Vi har ett välfärdssystem byggt på
            tanken att ingen människa ska lämnas efter men inte heller hållas
            tillbaka.
          </note>
          <note>
            Regeringen började rusta svensk skola, äldreomsorg och sjukvård
            redan före krisen. Sedan 2014 har vi gjort stora investeringar
            i välfärden, som nu har 100 000 fler medarbetare. Vi behöver göra
            mer, och vi kommer att göra mer.
          </note>
          <note>
            Under coronakrisen har revor i vårt samhälle blivit tydliga,
            revor som enbart kan åtgärdas genom stora satsningar och ett hårt
            politiskt arbete.
          </note>
          <note>
            De äldre som har varit med och byggt Sverige har rätt till en
            god ålderdom och en bra pension. Nu kan jag berätta att pensionärernas
            ekonomi fortsätter att förstärkas. Under nästa år införs ett särskilt
            pensionstillägg på upp till 600 kronor i månaden för den som har
            slitit ett helt yrkesliv men med låg lön. Det är pengar som kommer
            att göra skillnad. Skillnaden i beskattning mellan pension och
            lön ska tas bort helt.
          </note>
          <note>
            Regeringen tar samtidigt nästa steg för långsiktigt höjda pensioner
            genom fördjupade diskussioner inom Pensionsgruppen. Regeringens
            uppfattning är att inbetalningarna till pensionssystemet behöver
            öka.
          </note>
          <note>
            Den som jobbar inom äldreomsorgen har ett viktigt och ansvarsfullt
            jobb, och det behöver tydliggöras. Catrin Jansson, undersköterska
            i hemtjänsten, skrev i sin novell De levande så här:
          </note>
          <note>
            ” Värst är kvällarna, så många människor, så lite tid. Det är
            svårt att vara människa. Behoven är så stora, hjälpen så liten.
            Oron kommer på kvällen, tröttheten, tankarna, de återkommande
            larmen, det finns ingen tid för det plötsliga. Men det omöjliga
            blir möjligt. ”
          </note>
          <note>
            Det ska vara attraktivt att arbeta inom äldreomsorgen, och de
            som gör det ska få ett tydligt erkännande. För att höja kompetensen
            genomför regeringen ett äldreomsorgslyft. Det innebär att människor
            får möjlighet att utbilda sig till vårdbiträde eller undersköterska
            på betald arbetstid. Äldreomsorgslyftet beräknas leda till mer
            än 10 000 nya tillsvidareanställningar inom äldreomsorgen. Undersköterska
            blir en skyddad yrkestitel.
          </note>
          <note>
            När telefonen ringer finns det samtal som alla fruktar men som
            många har fått under detta år: att en anhörig har blivit inlagd
            på sjukhus eller att hälsotillståndet dessvärre har försämrats.
            Då stannar livet upp. Vardagsproblem som tidigare verkade stora
            blir plötsligt oviktiga.
          </note>
          <note>
            Sverige ska ha en jämlik sjukvård i världsklass, och den ska
            finnas där för alla. Coronakrisen har inneburit den största påfrestningen
            på vården i modern tid. Personal i vård och omsorg har visat stor
            skicklighet under mycket tuffa förhållanden. Ni har imponerat
            på ett helt land, och ni har ett helt lands tacksamhet.
          </note>
          <note>
            För att säkra tillgången på akut sjukvård har många patienters
            besök eller operationer blivit uppskjutna. Sjukvården ska ha resurser
            att hantera de uppdämda vårdbehoven och den covid-19-relaterade
            sjukvården. Beho ­ ven i landet är stora. Förstärkningen av de
            allmänna bidragen till kommu ­ ner och regioner fortsätter.
          </note>
          <note>
            Primärvården ska reformeras. Regeringen vill göra det lättare
            att få en tid på vårdcentraler i hela landet, stärka vården för
            exempelvis äldre och utöka förutsättningarna för förebyggande
            insatser. En fast läkarkontakt är avgörande.
          </note>
          <note>
            Hälso- och sjukvårdens krisberedskap stärks. Offentliga såväl
            som privata aktörers ansvar för en säker försörjning av läkemedel
            utreds , liksom införandet av särskilda beredskapsapotek.
          </note>
          <note>
            Grundskolorna har varit öppna i Sverige under våren. Det är väl
            en mening som aldrig tidigare uttalats i en regeringsförklaring.
            Under dessa nya förhållanden har lärare och annan skolpersonal
            utfört ett fantastiskt arbete.
          </note>
          <note>
            Det ska vara ordning och reda i skolans klassrum – och ordning
            och reda i skolans styrning. En nationell plan för studiero och
            trygghet i skolan tas fram. Skolinspektionen ges ökade möjligheter
            att stänga fristående och kommunala skolor som har stora och återkommande
            brister.
          </note>
          <note>
            Kunskap och bildning är ledstjärnor för nya reviderade kurs-
            och ämnesplaner och därmed ledstjärnor för svensk skola. Elevernas
            kunskapsresultat har förbättrats i flera internationella kunskapsmätningar
            samtidigt som preliminär statistisk från våren visar att andelen
            niondeklassare som är behöriga till gymnasieskolan ökar.
          </note>
          <note>
            Regeringens fokus är att kunskaperna ska fortsätta att öka. Skolans
            resurser ska fördelas efter behov, och skolan ska bli mer jämlik.
            En utredning om statligt huvudmannaskap tillsätts. Köerna i barn-
            och ungdomspsykiatrin ska minska och elevhälsan värnas.
          </note>
          <note>
            Skickliga förskollärare, lärare och rektorer är grunden för en
            framgångsrik skola. Ett professionsprogram ska utformas som syftar
            till att förskollärare, lärare och rektorer ska växa i sin profession,
            utveckla undervisningen och bidra till forskningen.
          </note>
          <note>
            Svensk välfärd ska stärkas – i år och under kommande år.
          </note>
          <note>
            Herr talman! Sveriges utrikespolitik har som mål att skapa trygghet
            i vårt land och i vår omvärld. Vår tids stora utmaningar hanteras
            bäst genom multilateralt samarbete i FN, i EU och i vårt närområde.
            Gemensam säkerhet bygger vi tillsammans. EU är vår viktigaste
            utrikes- och säkerhetspolitiska arena. Inget annat samarbete är
            så avgörande för svensk säkerhet och fred.
          </note>
          <note>
            EU är också centralt för svensk ekonomi och välfärd och för vårt
            klimatarbete. Krisberedskapen ska stärkas, och den inre marknaden
            ska utvecklas för stärkt konkurrenskraft i den globala ekonomin.
            Sverige ska fullt ut delta i och forma EU-samarbetet på ett sätt
            som värnar både svens ­ ka och europeiska intressen.
          </note>
          <note>
            EU-samarbetet bygger på våra gemensamma värderingar. Sverige
            ska fortsätta att driva på för att alla länder ska respektera
            principer som oberoende domstolar och fria medier. Länder som
            inte respekterar rättsstatens principer ska inte kunna få EU-bidrag
            på samma sätt som tidigare.
          </note>
          <note>
            Sveriges säkerhetspolitiska linje ligger fast. Den militära alliansfrihe
            ­ ten tjänar vårt land väl och bidrar till stabilitet och säkerhet
            i norra Europa. Sverige kommer inte att förhålla sig passivt om
            en katastrof eller ett angrepp drabbar ett annat land i Norden
            eller i EU. Vi förväntar oss att dessa länder agerar på samma
            sätt om Sverige drabbas.
          </note>
          <note>
            Sverige står upp för Ukrainas suveränitet och territoriella integritet.
            Vi fördömer Rysslands aggression mot Ukraina och den illegala
            annektering ­ en av Krim. Vi står bakom EU:s sanktioner mot Ryssland.
            Samtidigt ska vi ha kontakter och söka dialog med Ryssland och
            det ryska samhället.
          </note>
          <note>
            Vi stöder det belarusiska folkets strävan efter demokrati. Utvecklingen
            i Belarus påverkar säkerheten i Sveriges närområde.
          </note>
          <note>
            Det säkerhetspolitiska läget i Sveriges närområde och i Europa
            har över tid försämrats. Regeringen bedömer att totalförsvarets
            förmåga därför behöver fortsätta att förstärkas och öka betydligt.
            Betydande tillskott tillförs det militära försvaret. Sveriges
            bilaterala och multilaterala försvars- och säkerhetspolitiska
            samarbeten bör fortsätta och fördjupas.
          </note>
          <note>
            Det civila försvaret förstärks kraftigt efter många år av nedmontering.
            Arbetet med att inrätta en myndighet för psykologiskt försvar
            fortsätter. Ett nationellt cybersäkerhetscenter inrättas under
            året. En bankskatt ska införas för att finansiera satsningar på
            försvaret.
          </note>
          <note>
            Europa måste ta ett större ansvar för sin egen säkerhet. Den
            europeiska säkerhetsordningen måste fortsätta att värnas, inklusive
            varje lands rätt att välja sin egen säkerhetspolitiska väg. År
            2021 är Sverige ordförande i Organisationen för säkerhet och samarbete
            i Europa, OSSE. Det är en ansvarsfull uppgift i en orolig tid.
          </note>
          <note>
            Vi välkomnar riksdagens enighet kring skrivelsen om Sveriges
            Kinapolitik. Sverige och EU ska bedriva en aktiv politik i relation
            till Kina med utgångspunkt i våra värderingar och intressen. Vi
            står bakom principen ”ett land, två system” för att bevara Hongkongs
            självstyrande ställning.
          </note>
          <note>
            Den transatlantiska relationen är central för Sveriges och Europas
            säkerhet och välstånd.
          </note>
          <note>
            Det nordiska samarbetet är unikt. Våra länder ska dra lärdomar
            av hanteringen av coronakrisen och stå enade i framtiden.
          </note>
          <note>
            Sverige ska fortsätta att vara den ledande kraften i världen
            för en femi ­ nistisk utrikespolitik. Coronakrisen har satt behovet
            av jämlikhet, hälsa och sjukvård världen över i blixtbelysning.
            Utvecklingssamarbetets demokratifokus fortsätter. Sverige kommer
            att vara drivande internationellt för ett effektivt och ansvarsfullt
            bistånd.
          </note>
          <note>
            Multilateralt samarbete är ledordet när FN i år fyller 75 år.
            Sverige ska fortsätta att göra sin del för fred, frihet och samarbete.
          </note>
          <note>
            Herr talman! Den 15 juni började 61 nya polisassistenter sin
            tjänstgöring i polisområde Stockholm s yd. I polisområde n ordvästra
            Skåne var de 22 nya, och i polisområde Västerbotten var de 11
            nya.
          </note>
          <note>
            Sverige har nu nästan 21 000 poliser, det högsta antalet någonsin.
            Vi är också nästan halvvägs till målet om 10 000 fler polisanställda
            till 2024, och förstärkningen av polisen fortsätter.
          </note>
          <note>
            När gängen sprider skräck och våld är det ofta hårt arbetande
            människor som bor i utsatta områden som drabbas. Samhällets uppgift
            är att trycka tillbaka den organiserade brottsligheten. Våra lagar
            gäller i varje stad, i varje kvarter och på varje torg. Inga kriminella
            personer, ligor, gäng eller familjer ska tro att de är starkare
            än samhället.
          </note>
          <note>
            Straffen för gängrelaterad brottslighet ska skärpas, och myndigheter
            får nya verktyg för att samarbeta mot gängen. Åtgärder för att
            bryta tystnadskulturen och stärka rättsprocessen genomförs. Straffen
            ska skärpas för bland annat rekrytering av unga till kriminalitet
            och brott med kopplingar till kriminella uppgörelser.
          </note>
          <note>
            Regeringen föreslår att straffrabatten för unga myndiga ska avskaffas
            vid allvarlig brottslighet. Utbyggnaden av Statens institutionsstyrelses
            anläggningar och Kriminalvårdens anstalter och häkten fortsätter.
          </note>
          <note>
            Det är fullt möjligt att trycka tillbaka den grova brottsligheten.
            Alla straffskärpningar, ytterligare poliser och ökade resurser
            till rättsvårdande myndigheter har betydelse. Men för att lyckas
            är det avgörande att rekryteringen till brottslighet stoppas.
            Ingen tonåring ska se kriminalitet som sin framtid. För att klara
            det krävs ett helt samhälle som hjälps åt.
          </note>
          <note>
            I boken Osebol intervjuas Lars Jörlén av författaren Marit Kapla.
            Lars beskriver hur han och kollegorna på skolan åkte och hämtade
            elever vars föräldrar inte hade fått i väg dem på morgonen:
          </note>
          <note>
            ” Det var inte vår skyldighet, men folk ställde upp. Vi hade
            den inställningen – försökte i alla fall ha den – att alla barn
            är allas barn. Även om man har föräldrar är det samhällets barn.
            ”
          </note>
          <note>
            Socialsekreterare, lärare, fotbollstränare, skolpersonal och
            grannar – alla kan göra sin del för att stötta och styra upp en
            tonåring som håller på att hamna snett.
          </note>
          <note>
            Kommunerna ska få ett i lag fastställt ansvar för att förebygga
            brott. Regeringen prioriterar det förebyggande arbetet. Hela samhället
            behöver dra åt samma håll. Vi ska trycka tillbaka de kriminella
            gängen. Vi ska se till att dagens unga inte blir morgondagens
            brottslingar. Vi behöver ett helt, starkt samhälle för att klara
            av det.
          </note>
          <note>
            Herr talman! Sverige ska fortsätta att värna jämställdhet, jämlikhet
            och demokrati – här hemma och i världen.
          </note>
          <note>
            Trots att rasismen och nazismen borde ha lagts på historiens
            skräphög för länge, länge sedan frodas de i dag. Under året har
            exempelvis afro ­ svenskar höjt sina röster mot den rasism som
            de drabbas av. Rasism i alla dess former och uttryck ska motas
            tillbaka av hela samhället.
          </note>
          <note>
            Malmö internationella forum för hågkomst av Förintelsen och bekämpande
            av antisemitism har skjutits upp till följd av coronakrisen men
            äger rum hösten 2021.
          </note>
          <note>
            Den svenska migrationspolitiken ska vara rättssäker, effektiv
            och human. Asylrätten ska värnas. Sverige har tagit ett stort
            ansvar för att ge en fristad åt människor som lämnat sitt land
            för att söka skydd. Fler länder i EU måste ta sitt ansvar. Den
            migrationspolitiska kommittén lämnar snart sitt betänkande. Arbetet
            fortsätter då med ett långsiktigt hållbart regelverk för framtidens
            migrationspolitik.
          </note>
          <note>
            Den människa som kommer till Sverige men inte har rätt att stanna
            ska återvända. Men varje person som flyr till Sverige och har
            rätt att stanna ska få all hjälp att bli en del av samhället.
          </note>
          <note>
            Varje människa i Sverige ska vara delaktig i samhället och känna
            till sina rättigheter. Regeringen avser därför att inrätta ett
            oberoende, natio ­ nellt institut för mänskliga rättigheter under
            2021. Detta ska föregås av en bred parlamentarisk förankring.
          </note>
          <note>
            Sverige ska fortsätta att stärka den fria opinionsbildningen,
            skydda yttrandefriheten och stödja fria medier i hela landet.
            Samhällsinformationen till asylsökande utökas och blir en obligatorisk
            del av asylprocessen.
          </note>
          <note>
            Inget barn ska behöva oroa sig för våld eller för att tvingas
            bli bortgift. Därför tar vi nu fram en nationell strategi för
            att motverka alla former av våld mot barn, däribland hedersrelaterat
            förtryck. Dessutom införs ett särskilt hedersbrott.
          </note>
          <note>
            Alla i Sverige ska ha samma möjlighet att bli sitt bästa jag.
            För att det ska bli verklighet behöver den ekonomiska jämlikheten
            öka. Inget barns framtid ska heller avgöras av föräldrarnas inkomst
            – eller brist på inkomst. Jämlikhetskommissionen har lämnat viktiga
            förslag för att öka den ekonomiska jämlikheten.
          </note>
          <note>
            Reformerna för hbtq-personers rättigheter fortsätter. En könsneutral
            föräldraskapslagstiftning utreds.
          </note>
          <note>
            Sverige ska vara en kulturnation att räkna med. Kulturen förenar
            oss, vidgar perspektiv och inspirerar till nya tankar. Under coronakrisen
            har kulturen drabbats hårt. Det har påverkat alla kulturskapares
            ekonomi men också oss som land. Vardagen tappar färg när biografer,
            konserthus och teatrar är stängda.
          </note>
          <note>
            Om människor ska kunna drabbas av en storslagen dikt, njuta av
            en konsert eller få en ny favoritlåt måste det finnas människor
            som skapar allt detta. Kulturskapares ekonomiska trygghet ska
            värnas. En konstnärspolitisk skrivelse läggs fram. Kultur riktad
            till barn och unga ska stärkas.
          </note>
          <note>
            Idrott skapar gemenskap och hälsa. Svensk idrottsrörelse ska
            få förutsättningar att klara den pågående krisen och nå alla barn
            och unga som vill idrotta.
          </note>
          <note>
            Sverige ska fortsätta vara ett land där jämställdhet, jämlikhet
            och demokrati är självklart i samhällets alla delar.
          </note>
          <note>
            Herr talman! Det nya coronaviruset prövar som sagt Sverige. Men
            vi, vårt land, kommer att klara också denna prövning. Vi går igenom
            krisen tillsammans, som ett land där alla tar ansvar. De styrkor
            som krisen tydliggjort ska vi bära med oss när vi bygger vårt
            land ännu starkare än förut. Det är ansvar, sammanhållning och
            hur tydligt det har blivit att vi är beroende av varandra.
          </note>
          <note>
            Vi har ett nytt politiskt läge. Den regering jag leder ska göra
            vad som krävs för att åtgärda revorna i vårt samhälle. Men för
            att lyckas måste vi möta framtiden på samma sätt som vi har mött
            krisen: som ett land, där vi fortsätter att ta ansvar för varandra,
            för Sverige, för vårt samhälle, där vi fortsätter att möta svåra
            stunder och goda tider tillsammans.
          </note>
          <note>
            (Applåder)
          </note>
          <note>
            § 2 Ceremonin avslutades kl. 14 . 52 .
          </note>
        </div>
      </body>
    </text>
  </TEI>
</teiCorpus>
