<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--6</head>
          <docDate when="2020-09-11 00:00:00">2020-09-11 00:00:00</docDate>
        </div>
      </front>
      <body>
        <div>
          <note>
            § 1 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2019/20:461
          </note>
          <note>
            Till riksdagen
          </note>
          <note>
            Interpellation 2019/20 :4 61 Rasism och afrofobi i Sverige
          </note>
          <note>
            av Momodou Malcolm Jallow (V)
          </note>
          <note>
            Interpellationen kommer att besvaras tisdagen den 15 september
            2020.
          </note>
          <note>
            Skälet till dröjsmålet är sjukdom.
          </note>
          <note>
            Stockholm den 10 september 2020
          </note>
          <note>
            Arbetsmarknads departementet
          </note>
          <note>
            Åsa Lindhagen
          </note>
          <note>
            § 2 Anmälan om faktapromemoria
          </note>
          <note>
            Andre vice talmannen anmäl de att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2020/21:FPM2 Handlingsplan mot smuggling av illegala vapen COM(2020)
            60 8 till justitieutskottet
          </note>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2020/21:4 till finansutskottet
          </note>
          <note>
            Motioner
          </note>
          <note>
            2020/21:2 och 25 till utrikesutskottet
          </note>
          <note>
            EU-dokument
          </note>
          <note>
            COM(2020) 253 till näringsutskottet
          </note>
          <note>
            § 4 Svar på interpellation 2019/20:431 om artskyddsförordningen
            och klimatomställningen
          </note>
          <note type="speaker">
            Anf. 1 Miljö- och klimatminister ISABELLA LÖVIN (MP):
          </note>
          <note>
            Fru talman! Lars Thomsson har frågat mig vilka åtgärder jag avser
            att vidta för att klargöra att artskyddsförordningen och miljöprövningen
            ska förhålla sig till populationsperspektivet och inte till individperspektivet.
            Han har vidare frågat mig hur jag avser att agera så att den biologiska
            mångfaldsaspekten på individnivå inte bromsar nödvändiga klimatinvesteringar.
            Slutligen har han frågat mig vad jag avser att göra för att förhindra
            ett utvecklingsstopp för vindkraften på Gotland, som har utsetts
            till pilotlän för energi- och klimatomställningen.
          </note>
          <note>
            Lars Thomsson berör två mycket aktuella och för regeringen viktiga
            ämnen: skyddet av arter och målet att Sverige 2045 inte ska ha
            några netto ­ utsläpp av växthusgaser till atmosfären.
          </note>
          <note>
            En ambitiös utbyggnad av vindkraft och andra förnybara energislag
            som sker på ett långsiktigt hållbart sätt är en prioriterad fråga
            för reger ­ ingen. Regeringen arbetar därför aktivt för att utbyggnaden
            av förnybar energi ska kunna fortsätta att öka även under kommande
            år, detta för att kunna nå målet om 100 procent förnybar elproduktion
            2040.
          </note>
          <note>
            Bevarandet av den biologiska mångfalden är ett viktigt allmänt
            intresse. Skyddet av arter är av avgörande betydelse för arbetet
            för att bevara den biologiska mångfalden.
          </note>
          <note>
            De svenska bestämmelserna om artskydd finns till stor del i artskyddsförordningen.
            Förordningen innehåller bland annat fridlysningsbestämmelser som
            innebär förbud mot att på olika sätt skada eller störa vilda djur
            ‑ och växtarter.
          </note>
          <note>
            Kungsörn och havsörn är fridlysta enligt artskyddsförordningen
            och omfattas även av det artskydd som finns i EU:s fågeldirektiv.
            Det svenska artskyddet för dessa örnarter måste därför vara förenligt
            med EU:s artskydd.
          </note>
          <note>
            Enligt rättspraxis ska artskyddet ingå som en del i den lokaliseringsprövning
            som är en viktig del vid prövningen av tillstånd till olika verksamheter.
          </note>
          <note>
            Lars Thomsson hänvisar till ett avgörande om vindkraft på Gotland.
            Jag kan inte uttala mig om enskilda avgöranden, men jag kan konstatera
            att det finns domar i svensk rättspraxis om hur den fridlysningsbestämmelse
            som gäller för bland annat fåglar ska tillämpas för verksamheter
            som uppenbart inte syftar till att döda eller störa en art. Denna
            rättspraxis är alltså relevant vid prövningar av vindkraftverks
            påverkan på örnar.
          </note>
          <note>
            Det framgår av dessa domar att det krävs en risk för påverkan
            på artens bevarandestatus för att förbuden i fridlysningsbestämmelsen
            ska utlösas. Enligt denna praxis tillämpas fridlysningsbestämmelsen
            alltså inte som ett individskydd i sådana situationer.
          </note>
          <note>
            I sammanhanget bör nämnas att en svensk domstol genom en så kallad
            begäran om förhandsavgörande har ställt frågor till EU-domstolen.
            Den svenska domstolen har bland annat frågat om denna svenska
            praxis är förenlig med EU-rätten. EU-domstolens kommande avgörande
            kan få betydelse för det svenska artskyddet.
          </note>
          <note>
            Regeringen beslutade i maj i år att tillsätta en utredning med
            uppdrag att se över artskyddsförordningen. Utredningen grundar
            sig på januariavta ­ let och leds av den särskilda utredaren Lars
            Tysklind. I utredarens uppdrag ingår bland annat att se över fridlysningsbestämmelserna
            i artskyddsförordningen.
          </note>
          <note>
            I regeringens direktiv till utredaren behandlas både den rättspraxis
            som jag just har redogjort för och den svenska domstolens begäran
            om förhandsavgörande.
          </note>
          <note>
            Fru talman! Ett viktigt syfte med översynen av artskyddsförordningens
            fridlysningsbestämmelser är att säkerställa att de bidrar till
            ett effektivt artskydd och att de är utformade utifrån skyddsbehovet.
            De måste även vara förenliga med Sveriges EU-rättsliga åtaganden.
          </note>
          <note>
            Regeringen följer utredningsarbetet med stort intresse och ser
            fram emot att ta del av utredarens redovisning, som ska lämnas
            senast den 14 maj 2021.
          </note>
          <note type="speaker">
            Anf. 2 LARS THOMSSON (C):
          </note>
          <note>
            Fru talman! God morgon, statsrådet!
          </note>
          <note>
            Jag är i grund och botten en miljö- och klimatdriven politiker
            – jag har hållit på i 30 år och haft detta som mitt främsta skäl
            och min främsta drivkraft. Men jag är också en praktisk politiker.
            Jag är bonde och väldigt mycket naturmänniska. Jag kan säga att
            jag ser örn varenda dag på Gotland, och jag är väldigt glad över
            det.
          </note>
          <note>
            Varför lyfter jag den här frågan? Jo, jag har bland annat jobbat
            i sju år som nationell vindkraftsamordnare åt tre olika ministrar.
            Jag ser hur tolkningen av artskyddsförordningen totalt har havererat;
            det har blivit värre och värre sedan 2009–2010. Jag kommer att
            bemöta det statsrådet säger.
          </note>
          <note>
            Man kan ta Gotland som exempel på att detta faktiskt inte fungerar
            i praktiken. Gotland började med sin vindkraftsutbyggnad i början
            av 1980-talet; vi var först i landet. Då fanns det fem häckande
            kungsörnspar. Det fanns inget häckande havsörnspar över huvud
            taget. I dag, efter 35–40 års utbyggnad, har vi haft upp till
            180 vindkraftverk. Nu är det 140, för vi har gjort ett litet generationsskifte.
            Samtidigt som vi har byggt upp radikalt mycket vindkraft har örnstammen
            växt till 120 häckande par. Det har alltså gått från 5 till 120
            häckande par. Alla på Gotland ser att vi har mer örn än någonsin.
            Vi har ungefär hälften kungsörn och hälften havsörn; det är svårt
            att beräkna storleken exakt.
          </note>
          <note>
            Trots att alla vet att vi inte har någon konflikt i praktiken
            råder det nu idiotstopp för ny vindkraft i de rättsdomar som har
            kommit. Det går inte att komma igenom en tillståndsprövning för
            vindkraft. Detta blir ju helt absurt när vi ser att det finns
            så mycket örn att det till och med blir ett problem på Gotland.
            Det är ett problem för småviltet – ejdern minskar till exempel
            radikalt på grund av örn. Ändå kan vi inte bygga mer vindkraft
            på grund av att detta sägs hota örnstammen.
          </note>
          <note>
            Fågelforskarna på Gotland är helt överens om att vi har gynnsam
            beva ­ randestatus lokalt på Gotland. Det som har hänt under dessa
            tio år – Natur ­ vårdsverket tog fram sina riktlinjer och sin
            handbok för det här 2009–2010 – är att artskyddsförordningen i
            praktiken har blivit en individskyddsför ­ ordning. Det är det
            som rättstolkningen har blivit. Det har helt tappat sitt populationsfokus,
            vilket är ett jätteproblem för vindkraftens utbyggnad.
          </note>
          <note>
            Det är inte bara vindkraften som är drabbad, även om den kanske
            var först i linjen, utan detta påverkar också skogsbruk och andra
            branscher. Denna utredning är därför extremt välkommen.
          </note>
          <note>
            Som jag ser det finns det inget motsatsförhållande mellan klimatfrågan
            och biologisk mångfald. Vi vet att det största hotet mot biologisk
            mångfald är om vi inte lyckas i klimatfrågan. IPCC är tydliga
            med att om vi inte kan hejda klimatförändringarna, vilket verkligen
            inte ser lovande ut, tappar vi 40 procent av alla arter. Det måste
            vara fokus på klimatfrågan och på att få tillbaka en sund balans
            i rättstolkningen kring artskyddet, så att vi verkligen får ett
            populationsperspektiv. Något annat funkar inte. Rättstillämpningen
            har varit en uppförsbacke i 20 års tid.
          </note>
          <note>
            Jag hoppas verkligen att statsrådet kan komma med ett förtydligande
            kring detta.
          </note>
          <note type="speaker">
            Anf. 3 Miljö- och klimatminister ISABELLA LÖVIN (MP):
          </note>
          <note>
            Fru talman! Tack, Lars Thomsson, för viktiga frågor!
          </note>
          <note>
            Jag vill börja med att säga att jag är väldigt glad att vi delar
            engage ­ manget för biologisk mångfald, klimatet och vikten av
            en hållbar utveck ­ ling. Det är någonting som alla, med tanke
            på de nyheter vi ser dagligdags, behöver sätta betydligt mer i
            fokus.
          </note>
          <note>
            Sedan ska jag som minister naturligtvis inte uttala mig om eller
            lägga mig i domstolars domar. Här måste jag upprepa att den rättspraxis
            som domstolarna har använt när de bedömt planerade nya verksamheter
            inte handlat om att skydda sårbara arter på individnivå, utan
            de har tittat på huruvida de hotar en skyddad arts bevarandestatus.
            Frågan har nu gått till EU-domstolen om denna rättspraxis är förenlig
            med Sveriges EU-rättsliga åtaganden. Vi väntar nu på utlåtandet
            från EU-domstolen över detta. Det kommer att dröja ytterligare
            några månader. Vi ser fram emot det med intresse.
          </note>
          <note>
            Sverige är förstås bundet av EU-rätten men också av artskyddsförordningen,
            som Artskyddsutredningen nu tittar på. Vi ser också fram emot
            Artskyddsutredningens kommande slutsatser, som inte presenteras
            förrän i vår.
          </note>
          <note>
            Jag vill understryka att utbyggnaden av förnybar energi på Gotland,
            särskilt vindkraft, inte bara handlar om huruvida den är förenlig
            med vissa fåglar och skyddade arter, utan det finns också andra
            väl kända utmaningar kring utbyggnaden. Det handlar dels om fastlandsanslutningen,
            dels om att Gotland redan i dagsläget har nått maxkapacitet för
            hur mycket förnybar el man kan exportera till fastlandet och att
            det finns begränsningar i kabeln.
          </note>
          <note>
            Allt detta har Svenska kraftnät i uppdrag att följa och att se
            till att möjligheten att bygga ut förnybar elproduktion underlättas.
            Dessutom har vi ett pilotprojekt på Gotland, som ledamoten förstås
            väl känner till, där man ska ha 100 procent förnybar el och ett
            eget elsystem. Detta är Länsstyrelsen och Region Gotland i allra
            högsta grad involverade i. Det finns också en färdplan som Energimyndigheten
            har tagit fram.
          </note>
          <note>
            Sedan har vi ytterligare hinder för utbyggnaden. Det handlar
            om Försvarets intressen och det veto som finns om huruvida man
            får bygga ut, och det finns också en väderradarstation på Gotland
            som är viktig i sammanhanget.
          </note>
          <note>
            Utbyggnaden handlar alltså inte bara om havsörnens och kungsörnens
            bevarandestatus, utan det handlar om många andra faktorer.
          </note>
          <note type="speaker">
            Anf. 4 LARS THOMSSON (C):
          </note>
          <note>
            Fru talman! Tack, statsrådet, för svar och förtydligande!
          </note>
          <note>
            Nej, det handlar verkligen inte bara om artskydd och tolkning
            kring örnar på Gotland i vår utbyggnadsförfrågan, men det är det
            helt dominerande faktumet. Att man sedan inte har elkabeln klar
            är ett annat pinsamt faktum å regeringens vägnar.
          </note>
          <note>
            Jag zoomar ut bilden till att gälla Sverige. Jag tog Gotland
            som ett exempel, men det här är ju ett Sverigefenomen. Det är
            därför som det är så avgörande tungt. Det finns tre saker som
            tungt bromsar vindkraftsutbyggnaden i dag: Försvarets jättestora
            utbredning, ett lokalt veto och artskyddet. Samtliga tre ligger
            på regeringens bord att hantera.
          </note>
          <note>
            Vi har nu byggt otroligt mycket vindkraft. Vi har 20 terawattimmar
            i produktion och är på väg mot 45 terawattimmar om tre år. Men
            efter det är tillstånden i praktiken slut. Därmed behöver vi ansöka
            om nytt tillstånd, och då måste man åtgärda artskyddsförordningen.
            Den har ju den största bromseffekten efter veto och militära hänsyn.
          </note>
          <note>
            Det här gäller inte bara örnar. Det finns ju domar kring berguv,
            vråk, glada, fiskgjuse, dalripa, alfågel, nattskärra, måsfåglar,
            orre och tjäder när det gäller artskyddet. Det är några domar
            som har stoppat miljardinvesteringar i vindkraft därför att det
            har handlat om tjäderns spelplatser, samtidigt som vi har jakträtt
            på 20 000 tjädrar. Det är ju helt absurt att det kan bli så.
          </note>
          <note>
            Andra vindparker har stoppats på grund av örn, inte för att det
            finns örn och örnbon i området och inte ens för att det finns
            överflygande örn. Det handlar bara om risken för ett kommande
            bo och en kommande habitatform. Rättsprövningen blir ju absurd
            när den inte får någon praktisk tillämpning.
          </note>
          <note>
            Grundproblemet är att ingen dom tar hänsyn till bevarandestatus
            och därmed inte tillämpar fridlysningsbestämmelser. Det är precis
            det som det handlar om. Jag påstår att ministern i sitt svar inte
            talar om det som är rättsläget.
          </note>
          <note>
            Den prövning av Vänersborgsfallet som görs i EU-domstolen är
            ett bevis på att det inte finns någon rättspraxis på populationsnivå.
            Frågan har därför skickats vidare till EU om hur vi ska se på
            det här. Jag ser fram emot en bedömning.
          </note>
          <note>
            Vi vet allihop att vi kommer att behöva väldigt många klimatinsatser.
            Jag saknar verkligen mod från regeringen och Miljöpartiet att
            prioritera klimat före lokal påverkan på biologisk mångfald, för
            det fungerar inte med konstlade konflikter.
          </note>
          <note>
            Ledande fågelforskare i Sverige säger i dag rätt unisont att
            ingen fågelart i Sverige är hotad av vindkraft, inte en enda på
            populationsnivå. Därför är det inte styrande. Ändock bromsar det
            enormt mycket av vår utveckling av vindkraften.
          </note>
          <note>
            Vi vet också av de utredningar som finns att det dör ungefär
            17,5 miljarder fåglar per år. 50 000 av dem dör av vindkraften.
            Det är alltså helt marginellt. Ändå är det vindkraften som blir
            bromsad i sammanhanget.
          </note>
          <note>
            Frågan kvarstår: Vågar ministern prioritera om och sätta klimatet
            först? Det är ju precis det vi behöver just nu.
          </note>
          <note type="speaker">
            Anf. 5 Miljö- och klimatminister ISABELLA LÖVIN (MP):
          </note>
          <note>
            Fru talman! Jag skulle vilja försöka svara på frågan om vad vi
            ska sätta först utan att jag som minister lägger mig i hur våra
            domstolar tolkar den gällande lagstiftningen. Här ska inte Miljöpartiet
            peka med hela handen. Det kallas för ministerstyre om man talar
            om för domstolarna hur de ska göra sina avvägningar.
          </note>
          <note>
            Enligt den information jag har är det rättspraxis i de fall där
            man prövar enskilda tillstånd, till exempel för ny vindkraft,
            att inte göra en tolkning utifrån individperspektiv utan se på
            en hel skyddad arts bevarandestatus. Jag har ingen anledning att
            ifrågasätta att det är så det är.
          </note>
          <note>
            Mark- och miljödomstolen i Vänersborg har lämnat en begäran om
            ett så kallat förhandsavgörande i frågan i EU-domstolen om denna
            praxis är förenlig med EU-rätten. Detta behöver vi följa noga.
            Vi har också tillsatt Artskyddsutredningen i syfte att säkerställa
            att fridlysningsbestämmelserna bidrar till ett effektivt, välfungerande
            och rättssäkert artskydd och att de är förenliga med Sveriges
            EU-rättsliga åtaganden.
          </note>
          <note>
            Jag instämmer till stor del i att klimatfrågan är vår tids absoluta
            ödes ­ fråga. I detta sammanhang får man vara medveten om att
            så kallade natur ­ baserade lösningar också är en viktig väg ut
            ur klimatkrisen, det vill säga att vi återskapar våtmarker, skyddar
            skog och ser till att kustnära eko ­ system har förmåga att binda
            koldioxid – helt enkelt för att vi har skövlat så mycket av naturens
            naturliga kapacitet att behålla koldioxid.
          </note>
          <note>
            Det är inte digitalt på något sätt att vi å ena sidan har förnybar
            energi och å andra sidan har biologisk mångfald, utan vi vet att
            naturliga eko ­ system är det kanske absolut bästa sättet för
            oss att ha en livförsäkring där naturen klarar av att vara motståndskraftig
            mot all mänsklig påverkan.
          </note>
          <note>
            Jag är också glad över att jag nästan dagligen ser havsörn, även
            i Stockholms skärgård. Samtidigt är både havs- och kungsörn beskrivna
            som nära sårbara i Artdatabanken och den nationella rödlistan.
            Vi måste alltså vara försiktiga med dessa arter. De har återhämtat
            sig, men vi att de är sårbara och att de åter kan hamna i en sämre
            klassificering.
          </note>
          <note>
            Med det sagt styr jag dock inte över domstolarnas utfall, utan
            domstolarna måste arbeta utifrån de grunder som de gör.
          </note>
          <note>
            I övrigt är det viktigt att vi får ett hållbart elsystem. Det
            som sker på Gotland är intressant, och det handlar om att få det
            att fungera så att alla de stora industrierna där, till exempel
            Cementa, kan få den kraft de behöver.
          </note>
          <note type="speaker">
            Anf. 6 LARS THOMSSON (C):
          </note>
          <note>
            Fru talman! En politiker och ett statsråd ska givetvis inte lägga
            sig i enskilda domutslag. Däremot måste vi ha koll på vart praxis
            tar vägen. Sedan tio år är praxis på väg ned i diket, och då måste
            vi agera. Det är detta det handlar om, och det är inte ministerstyre.
            Vi måste vara beredda att ändra lagar som inte fungerar, och det
            är precis det vi ser. Frågar vi branschens företrädare kommer
            de att ge exakt den bild jag har gett: att detta inte håller.
            Det sker en tolkning på individnivå, och det skapar problem.
          </note>
          <note>
            Det är en konstig konflikt. Jag håller i grunden med statsrådet
            som säger att vi ska ha både klimatsatsningar och biologisk mångfald.
            Det går jättebra med samexistens. Men inte med denna lagtolkning.
            Det är precis därför jag lyfter denna fråga. Här går pyttesmå
            aspekter av biologisk mångfald före jättestora klimatsatsningar
            och bromsar dem. Det är absurt.
          </note>
          <note>
            Jag lyssnar mycket på Johan Rockström, och jag hör vad han säger
            som ledande forskare. Vi behöver halvera utsläppen på tio år och
            sedan halvera vart tionde år därefter. Då kan vi inte hålla på
            med såna här naturbevarande detaljer som bromsar de stora klimatsatsningarna.
            Men det är precis det vi gör just nu.
          </note>
          <note>
            Jag hoppas att Miljöpartiet kan steppa upp och bli ett miljöparti
            och inte ett naturbevarandeparti. Med vårt korta tidsfönster på
            tio år för att rädda klimatet måste vi våga prioritera detta,
            och då måste vi prioritera ned annat. Den här vägen håller inte,
            och det som har levererats under tiden med miljöpartistiska miljöministrar
            räcker inte för att klara klimatutmaningen.
          </note>
          <note type="speaker">
            Anf. 7 Miljö- och klimatminister ISABELLA LÖVIN (MP):
          </note>
          <note>
            Fru talman! Det var Miljöpartiet som drev igenom energiöverenskommelsens
            mål om 100 procent förnybar el till 2040. Det har varit en vision
            som vi har haft länge. Jag beklagar att det var partier i Sveriges
            riksdag som snabbt hoppade av överenskommelsen, men tack vare
            denna överenskommelse har vi sett en explosionsartad utbyggnad
            av vindkraft i Sverige de senaste fyra fem åren. Miljöpartiet
            har på inget sätt varit en bromskloss i detta, tvärtom.
          </note>
          <note>
            Europas största vindkraftspark kommer nu att etableras i norra
            Sverige tack vare det mål vi har satt upp. Jag hoppas bara att
            andra partier inte ska bromsa detta för att de har en märklig
            förkärlek för kärnkraft, som är mycket dyrare och där skattebetalarna
            i slutändan får stå för notan.
          </note>
          <note>
            Utbyggnaden sker i mycket högre takt än man någonsin hade kunnat
            ana för sex år sedan.
          </note>
          <note>
            Men givetvis behöver vi också vara försiktiga vad gäller skyddet
            av vår natur. FN:s panel för biologisk mångfald pekar på att vi
            kommer att förlora 1 miljon arter kommande årtionden om vi inte
            skyddar ekosystem och ser till att det finns förutsättningar för
            dem att klara sig.
          </note>
          <note>
            Ledamoten sa själv att det kommunala vetot och försvaret är de
            största hindren för utbyggnaden av vindkraft. Det är därför lite
            orättvist att peka ut artskyddet som den enskilt största faktorn,
            för så är det inte. Vi jobbar aktivt för att klara målet om 100
            procent förnybart till 2040, och jag ser alla förutsättningar
            för att vi ska lyckas, bland annat genom utbyggnad av havsbaserad
            vindkraft.
          </note>
          <note>
            Det som sker på Gotland är intressant, och jag hoppas att bli
            en bra lösning även utan kabel.
          </note>
          <note>
            Interpellationsdebatten var härmed avslutad.
          </note>
          <note>
            § 5 Svar på interpellation 2019/20:456 om konkurser inom fotbollen
          </note>
          <note type="speaker">
            Anf. 8 Kultur- och demokratiminister AMANDA LIND (MP):
          </note>
          <note>
            Fru talman! Hans Rothenberg har frågat mig v ad jag och regeringen
            avser att göra för att underlätta möjligheterna för den svenska
            elitfotbollen att snarast kunna spela matcher inför publik och
            för att motverka att svenska fotbollsklubbar tvingas i konkurs
            till följd av coronapandemins restriktioner .
          </note>
          <note>
            Jag vill börja med att tacka interpellanten för att han lyfter
            de ss a viktiga fråg or.
          </note>
          <note>
            Från den dag förordningen om förbud mot att hålla allmänna sammankomster
            och offentliga tillställningar trädde i kraft har jag haft en
            intensiv och konstruktiv dialog med företrädare för idrottsrörelsen
            och lyssnat till hur pandemin och de införda restriktionerna drabbar
            idrotten.
          </note>
          <note>
            Regeringen är medveten om att många har drabbats hårt av förbudet
            och att det upplevs som trubbigt. Eftersom det är viktigt att
            begränsningarna inte i onödan drabbar verksamheter som kan bedrivas
            på ett smittsäkert sätt har en promemoria med förslag på lättnader
            tagits fram inom Regeringskansliet. Promemorian har skickats ut
            på remiss, och remisstiden gick ut den 27 augusti. Regeringen
            kommer att ta i beaktande de synpunk ­ ter som har lämnats under
            remitteringen och återkomma i frågan så snart som möjligt.
          </note>
          <note>
            Regeringen kommer att forts ätta att följa och analysera konsekvenser
            ­ na av spridningen av det nya coronaviruset, inte minst för kultur,
            idrott och andra sektorer som vanligtvis samlar många människor.
          </note>
          <note>
            När det kommer till frågan om att motverka konkurser inom svensk
            idrott är jag stolt över att vi utöver stöd i form av till exempel
            möjligheten till korttidspermittering och omställningsstödet till
            företag i våras kunde tillföra idrottsanslaget 500 miljoner kronor
            och att vi har aviserat ytterligare 1 miljard i särskilt krisstöd
            till idrotten för 2020.
          </note>
          <note>
            Med dessa extraordinära stödnivåer och regeringens övriga stöd
            till företag och jobb förväntar jag mig att idrottsföreningar
            kommer att kunna vidta nödvändiga åtgärder för att överleva krisen.
          </note>
          <note type="speaker">
            Anf. 9 HANS ROTHENBERG (M):
          </note>
          <note>
            Fru talman! Jag tackar ministern för svaret.
          </note>
          <note>
            Denna fråga berör många och stör många. Denna fråga skär rakt
            in i det vi brukar kalla den svenska organiserade föreningsverksamheten.
          </note>
          <note>
            Vi ska vara klara över att svenska fotbollsklubbar är medlemsstyrda
            föreningar. Det är tiotusentals, kanske hundratusentals, människor
            som är medlemmar i dessa föreningar och står bakom dem. Vi diskuterar
            alltså svensk föreningsverksamhet och svenskt föreningsliv.
          </note>
          <note>
            Fru talman! När coronapandemin började på allvar i mars månad
            fick den fäste i Sverige och Europa. Då upphörde i praktiken all
            idrottsverksamhet när respektive länders restriktioner trädde
            i kraft. I juni kunde elitfotbollen äntligen starta upp, men då
            utan publik. För de riktigt stora publikidrotterna, vars ekonomiska
            grundval är exponering för publik på plats och i tv, tär det rådande
            läget på redan knappa marginaler. Många idrottsklubbars ekonomi
            har påverkats klart negativt under coronapandemin.
          </note>
          <note>
            Ekots kartläggning visar att antalet elitidrottsklubbar som är
            registrerade hos Kronofogden har ökat kraftigt under det första
            halvåret. Man har kartlagt hur många av 140 elitidrottsklubbar
            från de största publiksporterna som finns i Kronofogdens register,
            och resultatet visade att över hälften klubbarna har eller har
            haft ett ärende under de senaste fem åren. Och mer kommer det
            att bli om ingenting görs eller förändras.
          </note>
          <note>
            Att fortsätta att spela utan publik kommer i närtid att innebära
            ännu större påfrestningar för redan ekonomiskt pressade föreningar,
            varav mångas ekonomi var ansträngd redan innan pandemins restriktioner
            aktiverades. Logiken är väldigt enkel: Ingen publik, inga intäkter.
          </note>
          <note>
            Samtidigt ser vi att flera länder i Europa har börjat öppna upp
            för mat ­ cher med publik, där speciella arrangemang görs för
            att undvika smitt ­ spridning. Det sägs att nöden är uppfinningarnas
            moder, varför kreativite ­ ten för att lösa denna prekära situation
            torde vara angelägen även för reger ­ ingen.
          </note>
          <note>
            Mina frågor till statsrådet och ministern var vad regeringen
            avser att göra för att underlätta för den svenska elitfotbollen
            att snarast kunna spela matcher inför publik och hur man ska kunna
            motverka att fotbollsklubbar tvingas i konkurs till följd av coronapandemins
            restriktioner.
          </note>
          <note>
            Det är väl bra att det kommer pengar till idrottsrörelsen, men
            tyvärr: Att tillföra idrottsanslaget 500 miljoner kronor låter
            mycket, men det räck ­ er inte långt utspritt över många idrotter
            på flera nivåer över hela landet.
          </note>
          <note>
            Enbart de allsvenska topp sju-klubbarnas publikintäkter 2019
            var 300 miljoner kronor – på sju klubbar. Och det finns hundratals
            elitklubbar runt om i landet därutöver. Det som behövs nu är egentligen
            inte pengar för att kompensera, utan det är möjligheten att bedriva
            sin verksamhet på ett säkert, organiserat, kontrollerat och fungerande
            sätt så att man kan återkomma till det som är idrottens själva
            kärna: att uppträda inför publik.
          </note>
          <note>
            Jag vill därför fråga ministern: Vad vill ministern göra för
            att aktivt kunna öka möjligheterna att släppa in publik på våra
            svenska fotbollsarenor igen?
          </note>
          <note type="speaker">
            Anf. 10 Kultur- och demokratiminister AMANDA LIND (MP):
          </note>
          <note>
            Fru talman! Återigen vill jag tacka riksdagsledamoten för att
            han lyfter upp denna fråga här i Sveriges riksdag. Det är en fråga
            som har diskuterats intensivt under sommaren och såklart också
            från början av pandemin – hur hårt idrottsrörelsen har drabbats
            av corona, inte minst de stora publikidrotterna.
          </note>
          <note>
            Jag vill instämma i det som Hans Rothenberg säger om värdet av
            svensk elitidrott. Den är en del av vår folkrörelse, och vi ska
            vara stolta över att denna nära koppling finns. Vi ska också komma
            ihåg att ett elitlag på en ort, oavsett om det är fotboll eller
            något annat, också fungerar som en inspirationskälla och som en
            del i den kommunala och regionala infrastrukturen, även för breddidrotten.
          </note>
          <note>
            Jag ska börja med ekonomin. Nu var det ett tag sedan svaret på
            interpellationen skrevs, och det har hänt en sak efter det, nämligen
            att det nu är bekräftat att vi i regeringen och de budgetsamverkande
            partierna är överens om att skjuta till ytterligare 1 miljard
            till idrotten i stöd. Detta kommer att läggas fram i en extra
            ändringsbudget till riksdagen, och det innebär totalt 1 ½ miljard
            i extra krisstöd till idrotten. Man ska komma ihåg att det är
            näst intill en fördubbling av det ordinarie anslag som regeringen
            ger till idrottsrörelsen i form av ekonomiskt stöd.
          </note>
          <note>
            Här vill jag bara kort säga att jag tycker att Riksidrottsförbundet
            har gjort ett enormt jobb med fördelningen av den första halva
            miljarden och avvägningen av hur dessa pengar ska komma dem som
            verkligen behöver dem till del, både stora och små. Vi har sagt
            från regeringens sida att pengarna måste kunna komma både eliten
            och bredden till del.
          </note>
          <note>
            När det kommer till fördelningen av den ytterligare miljarden
            blir det viktigt att fortsätta att titta på vilka idrotter som
            har drabbats under sommaren och som kommer att drabbas framöver
            av coronapandemin under hösten. Den kommer att fortsätta att påverka,
            oavsett regeringen och om smittläget tillåter att man öppnar upp
            för mer publik. Därför var det viktigt för mig och regeringen
            att nu gå ut tidigt och meddela att det kommer ytterligare 1 miljard.
            Detta har tagits emot väl av idrottsrörelsen, vill jag säga, och
            där ska vi fortsätta att ha en diskussion med Riksidrottsförbundet
            om pengarna. Jag tycker att vi ska hålla fast vid att det ska
            vara folkrörelserna själva som fördelar medlen men att det ska
            finnas övergripande principer.
          </note>
          <note>
            Vad gäller publikfrågan finns det en process nu. Det är väldigt
            viktigt för mig som idrottsminister att denna process nu är igång
            så att vi kan se vilka undantag som vi kan göra och som är juridiskt
            hållbara när det gäller ordningslagen, eftersom det är förknippat
            med en straffrättslighet.
          </note>
          <note>
            Vi har skickat ut förslaget om förordningsförändringar på remiss,
            och vi har fått många remissvar. Folkhälsomyndigheten har kommit
            med ett remissvar som vi i regeringen har sagt att vi såklart
            kommer att beakta eftersom det är de som har att avgöra smittläget
            och konsekvenserna för smittspridningen. Det har också kommit
            synpunkter från Polismyndighe ­ ten, som har ett ansvar att utöva
            tillsyn, men även från hela den breda idrottsrörelsen.
          </note>
          <note>
            Jag är såklart medveten om att för många föreningar skulle en
            höjning av publikbegränsningen till låt oss säga 500 personer,
            med visst avstånd och så vidare, innebära väldigt mycket. Man
            kan i princip gå tillbaka till ett läge som kanske inte är normalläge
            men som skulle betyda mycket.
          </note>
          <note>
            Men för de största föreningarna inom fotbollen och ishockeyn
            krävs det såklart mer. Här ser jag nu framför mig att regeringen
            ska jobba vidare med remissynpunkterna. Vi kommer att återkomma
            med besked. Men kombinerat med att vi ska ta steg för att genomföra
            lättnader i publikfrågan och att vi skjuter till kraftfulla stödmedel
            ska vi göra vad vi kan för att stötta idrottsrörelsen under denna
            period. Det kommer att krävas mer. Kommunerna behöver se vad de
            kan göra, och idrottsrörelsen själv naturligtvis. Detta är en
            viktig situation som jag tar på fullaste allvar.
          </note>
          <note type="speaker">
            Anf. 11 HANS ROTHENBERG (M):
          </note>
          <note>
            Fru talman! Pengar för att kompensera räcker en liten bit, men
            det räcker inte hela vägen. Vi kan inte hålla på så. Svensk ekonomi
            håller på att rasa samman. Att vi ska fortsätta att låna upp hundratals
            miljarder kronor via Riksgälden är ohållbart. Vi måste hitta andra
            lösningar. Men nog sagt om pengar och kompensationer.
          </note>
          <note>
            Det som Sveriges fotbollsföreningar och andra elitfotbollsklubbar
            behöver är att få kontroll över sina egna intäkter och möjlighet
            att ta betalt av åskådare som kommer för att se på idrotten, vilket
            också innebär att det blir attraktivt för sponsorer att sätta
            in pengar i föreningarna. Det är inte bara publikbortfallen som
            föreningarna nu drabbas av, utan det är också minskade sponsorintäkter
            på grund av att det inte blir exponering inför publik. Detta spelar
            enormt stor roll. Därför är det oerhört viktigt att vi så snart
            som möjligt kan komma till ett läge där man under kontrollerade,
            organiserade former kan släppa in publik på arenorna.
          </note>
          <note>
            Enligt Håkan Sjöstrand, som är Svenska Fotbollförbundets generalsek
            ­ reterare, är fotbollen redo att ta sitt ansvar och välkomna
            publiken tillbaka i den omfattning som är möjlig på ett smittsäkert
            sätt. Taket, menar förbun ­ det, behöver sättas med hänsyn till
            förutsättningarna för varje idrotts ­ anläggning. 500 åskådare
            på Rambergsvallen är inte detsamma som 500 åskådare på Stockholms
            Kompisvallen, som också kallas Friends Are ­ na. Det skiljer enormt
            i storlek på arenorna. Generellt tillstånd för 500 åskå ­ dare
            är inte bättre än vad begränsningen för 50 åskådare var. Arrange
            ­ mangskostnaderna är högre än intäkterna, och årskorten är redan
            betalda.
          </note>
          <note>
            Fru talman! Max 500 personer på utomhusarenor som tar uppemot
            50 000 innebär 1 person på var hundrade stol. Det är inga problem
            för kollektivtrafiken att ”knö” in hur mycket folk som helst.
            Det är inga nedstängningar, och Folkhälsomyndigheten har flera
            gånger uttalat att kollektivtrafiken inte har varit källa till
            några smittoutbrott. Köpcentrumen är dagligen fullsmockade, och
            Ullared är landets ständigt pågående publiksuccé. Tiotusentals
            människor trängs i butiker, på bussar och i varuhus.
          </note>
          <note>
            En tredjedel av arenans kapacitet är mer rimligt. Det innebär
            att även de allsvenska klubbarna med minst publikkapacitet kan
            ta in åtminstone 2 000 åskådare. Det skulle göra skillnad.
          </note>
          <note>
            På de större arenorna, som Friends och Ullevi, skulle det innebära
            en möjlig publik på 13 000–17 000 åskådare. Möjligheten att göra
            ordnade in- och utsläpp samt att sektionsindela publik på ett
            smittsäkert sätt blir hanterbara.
          </note>
          <note>
            Ministern, liksom jag, liksom talmannen och liksom alla, vet
            att fotbollspublik är en mycket trevlig och sansad publik som
            givetvis följer smittrekommendationerna när de så ges. Det är
            en viktig förutsättning för att kunna fortsätta gå och se på fotboll
            och följa sina lag.
          </note>
          <note>
            Men detta är bråttom. Det är medlemsstyrda föreningar som går
            på knäna, och uthålligheten är begränsad. Därför vill jag rikta
            en uppmaning till ministern att nu ta självständiga beslut som
            inte innebär att regeringen agerar underavdelning till Folkhälsomyndigheten.
            Samla på er dessa kunskaper och erfarenheter. Men inse också allvaret.
            Det är bråttom nu. För att inte skapa större problem framöver
            behöver vi öppna upp inträdesluckorna på de svenska arenorna.
          </note>
          <note type="speaker">
            Anf. 12 Kultur- och demokratiminister AMANDA LIND (MP):
          </note>
          <note>
            Fru talman! Jag ska tolka Hans Rothenberg på ett positivt sätt.
            Kommentarer om och jämförelser med Ullared, trängsel på bussar
            och liknande tycker jag att vi kan hålla oss för goda för.
          </note>
          <note>
            Det är klart att riksdagsledamoten vet att det är olika lagstiftningar
            som träffar dessa olika verksamheter. Det ska inte vara trängsel
            någonstans. Det finns rekommendationer från Folkhälsomyndigheten
            som alla aktörer och alla individer i vårt samhälle ska följa.
          </note>
          <note>
            Men processen att tillskapa undantag från ordningslagen syftar
            till att se till att arrangemang kan göras på ett smittsäkert
            sätt. Jag vet att arrangörer inom kulturen, inom idrotten och
            inom civilsamhället, precis som riksdagsledamoten nu lyfter fram,
            kan arrangera saker på ett klokt och bra sätt. De är duktiga på
            att arrangera och är vana att hantera säkerhetsfrågor.
          </note>
          <note>
            Utifrån den lagstiftning som Sverige har ser regeringen på ett
            seriöst sätt på vad vi kan göra som säkrar krav på smittsäkerhet.
            Beträffande kommentaren om att agera underavdelning till Folkhälsomyndigheten
            är det ändå så, Hans Rothenberg, att vi är i en pandemi och att
            det är klart att vår folkhälsomyndighets åsikt också måste väga
            tungt i dessa delar.
          </note>
          <note>
            När vi tittar på remissvaren nu lyfter både Folkhälsomyndigheten
            och andra fram att det är klart att det som också sker utanför
            arenorna behöver tas i beaktande.
          </note>
          <note>
            Regeringen kommer nu noggrant att titta på synpunkterna som har
            kommit in och kommer att återkomma snabbt med förslag. Ambitionen
            är att det från och med den 1 oktober ska ske en lättnad. Vi måste
            också inse att vi kommer att leva med denna pandemi under ett
            bra tag framöver, och det är klart att vi behöver ta ytterligare
            steg.
          </note>
          <note>
            Jag vet att idrottsrörelsen runt om i landet längtar efter att
            komma till ett läge då man kan börja ta emot mer publik igen och
            kommer därmed också att kunna förbereda sig på att ta emot ytterligare
            publik om smittläget tillåter och om vi hittar lösningar som fungerar
            lagmässigt kopplat till det straffrättsliga ansvaret i ordningslagen.
          </note>
          <note>
            Här ska vi också vara medvetna om att lagstiftningarna och förutsättningarna
            ser olika ut i olika länder. Smittläget har sett olika ut.
          </note>
          <note>
            Min tydliga ambition som idrottsminister är att kunna skapa en
            tydlig lättnad för idrottsrörelsen så att man kan ta emot mer
            publik igen, både för den glädje som det innebär för alla supportrar
            som kan komma på matcherna och för glädjen för spelarna. Detta
            gäller oavsett vilken idrott det handlar om. Det finns såklart
            också en ekonomisk aspekt på detta.
          </note>
          <note>
            Men jag vill också trycka på att dessa pengar inte är oviktiga.
            Dessa 500 miljoner kronor som vi gick ut med i våras räddade många
            klubbar runt om i landet och skapade hopp och framtidstro. Det
            gör denna ytterligare miljard också. Det menar både Riksidrottsförbundet
            och alla som jag har talat med i landet.
          </note>
          <note>
            Regeringen har också valt att förlänga omställningsstödet. Vi
            har korttidspermitteringen som finns som en möjlighet och även
            andra ekonomiska lättnader.
          </note>
          <note>
            De stora klubbarna är ofta i bolagsform. De är också en viktig
            del av vårt näringsliv. Man måste därför också titta på andra
            näringsinriktade stöd som regeringen ger.
          </note>
          <note>
            Allt detta tillsammans syftar naturligtvis till att vi ska värna
            vår idrottsrörelse med både elitlagen och den breda folkrörelsen
            – breddidrotten, barn och unga.
          </note>
          <note type="speaker">
            Anf. 13 HANS ROTHENBERG (M):
          </note>
          <note>
            Fru talman! De pengar som kommer är bra. Jag har inte sagt något
            annat. Vi applåderar dem. Men de löser inte denna problematik
            på sikt. De ser möjligen till att branden inte sprider sig vidare.
            Men de släcker inga bränder.
          </note>
          <note>
            Även om lagstiftningen ser olika ut på olika områden är det faktiskt
            relevant att jämföra folksamlingar och folksamlingar. Är en folksamling
            i ett större köpcentrum mer smittsäker än en folksamling som sitter
            på sina platser med ett från början bestämt avstånd? Det tycker
            jag att man bör ta en ytterligare fundering kring.
          </note>
          <note>
            Det finns länder som har börjat öppna upp för publik. Danmark
            har gjort det. Rysk fotboll har återstartat. Där har man 10 procent
            av arenans kapacitet som norm. Publiken är nu välkommen på Bundesligamatcher
            i Tyskland, ett land där smittläget har varit värre än i Sverige.
            I till exempel Leipzig kommer man att få släppa in 8 500 personer.
            Hertha Berlin kommer att ha 5 000 åskådare vid premiären på Olympiastadion.
          </note>
          <note>
            Fru talman! Högskoleprovet visar att regeringen kan ta självständiga
            beslut och faktiskt anpassa de rekommendationer som Folkhälsomyndig
            ­ heten ger. Det önskar jag å fotbollens, den svenska idrottens
            och alla idrottsälskares vägnar att regeringen gör snarast möjligt.
            Se arenornas ka ­ pacitet, och se arenornas förutsättningar att
            hantera folksamlingar! Gör det snart! Remisstiden är över. Men
            här handlar det om beslut vars snabbhet kan påverka en stor del
            av den svenska idrottsrörelsens framtid.
          </note>
          <note type="speaker">
            Anf. 14 Kultur- och demokratiminister AMANDA LIND (MP):
          </note>
          <note>
            Fru talman! Precis som jag sa kommer vi att återkomma snarast
            med ett besked. Sedan är det viktigt att detta arbete fortsätter
            i nära dialog med idrottsrörelsen, med kulturen, med civilsamhället
            och med alla som på olika sätt drabbas av ordningslagens konsekvenser.
          </note>
          <note>
            Jag vill också säga att det som regeringen aviserade för några
            veckor sedan är att vi också vill se över hela lagstiftningen
            på detta område. Det är lätt att stå i talarstolen och säga att
            det bara är att göra något. Men detta är en lagstiftning kopplad
            till straffrättslighet, och det ställer särskilda krav. Det gör
            att det blir svårare att helt agera utifrån enbart smittsäkerhet,
            eftersom det inte var ordningslagens ursprungliga syfte. Men min
            kollega Mikael Damberg har aviserat att vi behöver se över hela
            lagstiftningen på detta område. Det ska vi göra parallellt med
            att vi tar steg som vi nu jobbar med för att kunna göra undantag.
            Det kommer att innebära tydliga lättnader.
          </note>
          <note>
            Jag följer med intresse vad som händer i andra länder. Jag, liksom
            Hans Rothenberg och säkert många andra, längtar efter den dag
            då vi får gå på matcher igen och sitta med många i publiken.
          </note>
          <note>
            Det som man ska komma ihåg är att vissa av dessa länder har inrättat
            modeller som jag inte är helt säker på skulle fungera här eller
            som skulle uppskattas av vår idrottsrörelse. Till exempel Danmark
            har inrättat en särskild ordning just för elitfotbollen. Ett sådant
            undantag är jag inte säker på att vår breda idrottsrörelse och
            föreningsrörelse skulle ta emot positivt.
          </note>
          <note>
            I grunden måste vi se att det handlar om Folkhälsomyndighetens
            bedömning av smittläget. Det handlar om att vi har andra myndigheter
            som också måste ha resurser för att kunna hantera detta. Men med
            detta sagt kan idrottsrörelsen ta ansvar. Idrottsrörelsen är duktig
            på att arrangera. Och jag ser fram emot att vi ska kunna ta tydligare
            steg framåt för att möjliggöra för mer publik.
          </note>
          <note>
            Jag vill tacka för denna debatt och för det intresse för idrottsrörelsen
            som interpellanten uppvisar. Det är viktigt att vi här i riksdagen
            talar om idrottsfrågor.
          </note>
          <note>
            Interpellationsdebatten var härmed avslutad.
          </note>
          <note>
            § 6 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 10 september
          </note>
          <note>
            2020/21:2 Åtgärder mot ungdomsrån
          </note>
          <note>
            av Niklas Wykman (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 7 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 10 september
          </note>
          <note>
            2020/21:16 Turkiets islamistiska utveckling
          </note>
          <note>
            av Robert Hannah (L)
          </note>
          <note>
            till utrikesminister Ann Linde (S)
          </note>
          <note>
            2020/21:17 Biståndssamarbete med Islamic Relief
          </note>
          <note>
            av Magdalena Schröder (M)
          </note>
          <note>
            till statsrådet Peter Eriksson (MP)
          </note>
          <note>
            2020/21:18 Kosovo
          </note>
          <note>
            av Magnus Jacobsson (KD)
          </note>
          <note>
            till utrikesminister Ann Linde (S)
          </note>
          <note>
            2020/21:19 Effektivare skyddsjakt på varg
          </note>
          <note>
            av Mikael Larsson (C)
          </note>
          <note>
            till statsrådet Jennie Nilsson (S)
          </note>
          <note>
            2020/21:20 Barnkonventionens följder för ungdomsvården
          </note>
          <note>
            av John Weinerhall (M)
          </note>
          <note>
            till socialminister Lena Hallengren (S)
          </note>
          <note>
            2020/21:21 Folkräkning
          </note>
          <note>
            av Boriana Åberg (M)
          </note>
          <note>
            till finansminister Magdalena Andersson (S)
          </note>
          <note>
            2020/21:22 Bidragsbrott inom välfärden
          </note>
          <note>
            av Boriana Åberg (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:23 Arbetsplatsolyckor med dödlig utgång
          </note>
          <note>
            av Jamal El-Haj (S)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:24 Branden i flyktinglägret Moria
          </note>
          <note>
            av Christina Höj Larsen (V)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 8 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 10 september
          </note>
          <note>
            2019/20:2051 Möjlighet att ansöka om omställningsstöd
          </note>
          <note>
            av Lars Hjälmered (M)
          </note>
          <note>
            till finansminister Magdalena Andersson (S)
          </note>
          <note>
            2019/20:2037 Kompensation från Iran med anledning av nedskjutningen
            av PS752
          </note>
          <note>
            av Arin Karapet (M)
          </note>
          <note>
            till utrikesminister Ann Linde (S)
          </note>
          <note>
            2019/20:2049 Arbetsmarknadsläget i Älvsbyns kommun
          </note>
          <note>
            av Linda Modig (C)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:2040 Konflikten i Nagorno-Karabach
          </note>
          <note>
            av Arin Karapet (M)
          </note>
          <note>
            till utrikesminister Ann Linde (S)
          </note>
          <note>
            2019/20:2050 Branden i Älvsbyn
          </note>
          <note>
            av Helena Lindahl (C)
          </note>
          <note>
            till näringsminister Ibrahim Baylan (S)
          </note>
          <note>
            2019/20:2038 Stöd till civilbefolkningen i Beirut
          </note>
          <note>
            av Arin Karapet (M)
          </note>
          <note>
            till statsrådet Peter Eriksson (MP)
          </note>
          <note>
            2019/20:2052 Sveriges militära insatser i Mali
          </note>
          <note>
            av Alexandra Anstrell (M)
          </note>
          <note>
            till försvarsminister Peter Hultqvist (S)
          </note>
          <note>
            2019/20:2041 Garantera tillgången till läkemedel mot covid-19
          </note>
          <note>
            av Margareta Cederfelt (M)
          </note>
          <note>
            till socialminister Lena Hallengren (S)
          </note>
          <note>
            2019/20:2045 Antalet polisanställda i Sverige
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2019/20:2043 Utvecklingen i östra Medelhavet
          </note>
          <note>
            av Margareta Cederfelt (M)
          </note>
          <note>
            till utrikesminister Ann Linde (S)
          </note>
          <note>
            2019/20:2053 Nedgrävning av luftledningar
          </note>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            2019/20:2042 Antalet arbetade timmar
          </note>
          <note>
            av Margareta Cederfelt (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:2046 Islamiseringen i Turkiet
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2019/20:2059 Åtgärder mot gängvåldet
          </note>
          <note>
            av Thomas Morell (SD)
          </note>
          <note>
            till statsrådet Mikael Damberg (S)
          </note>
          <note>
            2019/20:2079 Kriminellas vägspärrar och kontroller av individer
          </note>
          <note>
            av Johan Pehrson (L)
          </note>
          <note>
            till statsrådet Mikael Damberg (S)
          </note>
          <note>
            2019/20:2086 Gängkrigens spridning ut i landet
          </note>
          <note>
            av Marléne Lund Kopparklint (M)
          </note>
          <note>
            till statsrådet Mikael Damberg (S)
          </note>
          <note>
            2019/20:2067 Det dödliga våldet i Järva
          </note>
          <note>
            av Anders Österberg (S)
          </note>
          <note>
            till statsrådet Mikael Damberg (S)
          </note>
          <note>
            2019/20:2069 Kriminalisering av deltagande i och samröre med
            kriminella gäng
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:2062 EU-reglerade minimilöner
          </note>
          <note>
            av Tina Acketoft (L)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:2075 Oväsen från bilar i stadskärnor
          </note>
          <note>
            av Pål Jonson (M)
          </note>
          <note>
            till statsrådet Mikael Damberg (S)
          </note>
          <note>
            2019/20:2060 Långa utredningstider för jaktbrott
          </note>
          <note>
            av Lars Beckman (M)
          </note>
          <note>
            till statsrådet Mikael Damberg (S)
          </note>
          <note>
            § 9 Kammaren åtskildes kl. 9.49.
          </note>
          <note>
            Sammanträdet leddes av andre vice talmannen.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om fördröjt svar på interpellation
          </note>
          <note>
            § 2 Anmälan om faktapromemoria
          </note>
          <note>
            § 3 Ärenden för hänvisning till utskott
          </note>
          <note>
            § 4 Svar på interpellation 2019/20:431 om artskyddsförordningen
            och klimatomställningen
          </note>
          <note>
            Anf. 1 Miljö- och klimatminister ISABELLA LÖVIN (MP)
          </note>
          <note>
            Anf. 2 LARS THOMSSON (C)
          </note>
          <note>
            Anf. 3 Miljö- och klimatminister ISABELLA LÖVIN (MP)
          </note>
          <note>
            Anf. 4 LARS THOMSSON (C)
          </note>
          <note>
            Anf. 5 Miljö- och klimatminister ISABELLA LÖVIN (MP)
          </note>
          <note>
            Anf. 6 LARS THOMSSON (C)
          </note>
          <note>
            Anf. 7 Miljö- och klimatminister ISABELLA LÖVIN (MP)
          </note>
          <note>
            § 5 Svar på interpellation 2019/20:456 om konkurser inom fotbollen
          </note>
          <note>
            Anf. 8 Kultur- och demokratiminister AMANDA LIND (MP)
          </note>
          <note>
            Anf. 9 HANS ROTHENBERG (M)
          </note>
          <note>
            Anf. 10 Kultur- och demokratiminister AMANDA LIND (MP)
          </note>
          <note>
            Anf. 11 HANS ROTHENBERG (M)
          </note>
          <note>
            Anf. 12 Kultur- och demokratiminister AMANDA LIND (MP)
          </note>
          <note>
            Anf. 13 HANS ROTHENBERG (M)
          </note>
          <note>
            Anf. 14 Kultur- och demokratiminister AMANDA LIND (MP)
          </note>
          <note>
            § 6 Anmälan om interpellation
          </note>
          <note>
            § 7 Anmälan om frågor för skriftliga svar
          </note>
          <note>
            § 8 Anmälan om skriftliga svar på frågor
          </note>
          <note>
            § 9 Kammaren åtskildes kl. 9.49.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
