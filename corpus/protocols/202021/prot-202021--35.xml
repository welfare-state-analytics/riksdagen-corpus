<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--35</head>
          <docDate when="2020-11-13 00:00:00">2020-11-13 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 23 oktober justerades.
          </note>
          <note>
            § 2 Avsägelse
          </note>
          <note>
            Förste vice talmannen meddelade att Jamal El-Haj (S) avsagt sig
            uppdraget som suppleant i utrikesutskottet.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om kompletteringsval
          </note>
          <note>
            Förste vice talmannen meddelade
          </note>
          <note>
            att Socialdemokraternas riksdagsgrupp anmält Jamal El-Haj som
            ledamot i utrikesutskottet, Inge Ståhlgren som suppleant i finansutskottet,
            i skatteutskottet, i justitieutskottet, i civilutskottet, i socialförsäkringsutskottet,
            i socialutskottet, i kulturutskottet, i utbildningsutskottet,
            i trafikutskottet, i miljö- och jordbruksutskottet, i näringsutskottet
            och i arbetsmarknadsutskottet,
          </note>
          <note>
            att Moderaternas riksdagsgrupp anmält Emma Ahlström Köster som
            suppleant i justitieutskottet under Louise Meijers ledighet samt
          </note>
          <note>
            att Vänsterpartiets riksdagsgrupp anmält Gudrun Nordborg som
            suppleant i justitieutskottet, Hanna Gunnarsson som suppleant
            i utrikesutskottet och Nooshi Dadgostar som ledamot i Utrikesnämnden.
          </note>
          <note>
            Förste vice talmannen förklarade valda till
          </note>
          <note>
            ledamot i utrikesutskottet
          </note>
          <note>
            Jamal El-Haj (S)
          </note>
          <note>
            suppleant i finansutskottet
          </note>
          <note>
            Inge Ståhlgren (S)
          </note>
          <note>
            suppleant i skatteutskottet
          </note>
          <note>
            Inge Ståhlgren (S)
          </note>
          <note>
            suppleant er i justitieutskottet
          </note>
          <note>
            Inge Ståhlgren (S)
          </note>
          <note>
            Gudrun Nordborg (V)
          </note>
          <note>
            suppleant i civilutskottet
          </note>
          <note>
            Inge Ståhlgren (S)
          </note>
          <note>
            suppleant i utrikesutskottet
          </note>
          <note>
            Hanna Gunnarsson (V)
          </note>
          <note>
            suppleant i socialförsäkringsutskottet
          </note>
          <note>
            Inge Ståhlgren (S)
          </note>
          <note>
            suppleant i socialutskottet
          </note>
          <note>
            Inge Ståhlgren (S)
          </note>
          <note>
            suppleant i kulturutskottet
          </note>
          <note>
            Inge Ståhlgren (S)
          </note>
          <note>
            suppleant i utbildningsutskottet
          </note>
          <note>
            Inge Ståhlgren (S)
          </note>
          <note>
            suppleant i trafikutskottet
          </note>
          <note>
            Inge Ståhlgren (S)
          </note>
          <note>
            suppleant i miljö- och jordbruksutskottet
          </note>
          <note>
            Inge Ståhlgren (S)
          </note>
          <note>
            suppleant i näringsutskottet
          </note>
          <note>
            Inge Ståhlgren (S)
          </note>
          <note>
            suppleant i arbetsmarknadsutskottet
          </note>
          <note>
            Inge Ståhlgren (S)
          </note>
          <note>
            ledamot i Utrikesnämnden
          </note>
          <note>
            Nooshi Dadgostar (V)
          </note>
          <note>
            Förste vice talmannen förklarade vald under tiden den 1 januari
            2021 − 1 juli 2021 till
          </note>
          <note>
            suppleant i justitieutskottet
          </note>
          <note>
            Emma Ahlström Köster (M)
          </note>
          <note>
            § 4 Anmälan om faktapromemoria
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2020/21:FPM30 Kommissionens arbetsprogram 2021 COM(2020) 690
            till utrikesutskottet
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            EU-dokument
          </note>
          <note>
            COM(2020) 580 till konstitutionsutskottet
          </note>
          <note>
            COM(2020) 594 till finansutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 28 januari 2021 .
          </note>
          <note>
            § 6 Svar på interpellation 2020/21:53 om ett tryggare tomträtts
            ­ system
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <note>
            Fru talman! Roger Hedlund har frågat mig om regeringen har för
            avsikt att gå vidare med förslag om förändringar vid friköp av
            tomträttsfastigheter och skapa ett tryggare tomträttssystem .
          </note>
          <note>
            Först vill jag säga att r egeringen bedriver en aktiv bostads
            politik. Sedan regeringen tillträdde 2014 har bostadsbyggandet
            ökat kraftigt. År 2019 färdigställdes 90 procent fler bostäder
            än 2014. Det beror bland annat på regeringens investeringsstöd.
            Sedan stödet infördes har drygt 12,6 miljarder kronor beviljats
            i stöd för uppförande av mer än 37 000 bostäder. Bara i år har
            det hittills beviljats stöd med cirka 3,7 miljarder för närmare
            10 000 bostäder. Av dessa har lite mer än tre fjärdedelar varit
            hyresbostäder och knappt en fjärdedel bostäder för studerande.
          </note>
          <note>
            Men mycket annat är också på gång. I maj tillsatte regeringen
            en utred ­ ning vars syfte bland annat är att skapa förutsättningar
            för en socialt hållbar bostadsförsörjning. Utredaren ska bland
            annat analysera hur mark som det allmänna äger, och som är lämplig
            för bostadsbyggande, kan användas för att tillgodose behoven på
            bostadsmarknaden.
          </note>
          <note>
            Under våren har regeringen också hållit byggsamtal med branschen,
            bland annat för att diskutera frågan om hur fler ska få inträde
            på bostads ­ marknaden .
          </note>
          <note>
            Tomträtt är en särskild nyttjanderätt till fast egendom, som
            är tänkt att löpa under mycket lång tid. Systemet går ut på att
            tomträttshavaren betalar en avgift, en tomträttsavgäld, till fastighetsägaren.
            Avgälden bestäms vanligen utifrån markens värde. Tanken med det
            är att fastighets ägaren , som oftast är en kommun , ska få del
            av en eventuell markvärdestegring.
          </note>
          <note>
            Det har påtalats vissa problem med systemet för tomträtt. De
            nuvaran ­ de reglerna har setts över i flera omgångar. Ett problem
            som har uppmärksammats är att avgälden kan öka kraftigt eftersom
            den bara ändras vart tionde år. Det kan vara svårt att förutse
            hur stor den nya avgälden kan komma att bli.
          </note>
          <note>
            Tomträtts- och arrendeutredningen lämnade 2012 ett delbetänkande
            med förslag till ändrade regler. Utredningens förslag fick dock
            kritik under remissbehandlingen. Kritikerna menar att förslaget
            dels inte ger ett tillräckligt starkt skydd mot kraftiga avgäldshöjningar,
            dels kan leda till betydande intäkts ­ bortfall för vissa kommuner.
            I utredningen anges exempelvis att Västerås kommun skulle få minskade
            intäkter från småhustomträtter med cirka 14 miljoner kronor om
            året, om utredningens förslag genomfördes. För Luleå och Eskilstuna
            kommuner bedömdes det årliga inkomstbortfallet bli omkring 5 miljoner
            kronor vardera.
          </note>
          <note>
            I utredningsuppdraget ingick också att ta ställning till och
            lämna förslag till regler om friköpsrätt, det vill säga en rättighet
            att köpa loss tomten mot fastighets ­ ägarens vilja . En sådan
            ordning skulle innebära en inskränkning i den kommu ­ nala självstyrelsen
            i de fall fastighetsägaren är en kommun. Utredningen bedömde att
            skälen för en friköpsrätt inte är till ­ räckliga för att motivera
            detta. De flesta av remissinstanserna, däribland de kommuner som
            yttrat sig i den delen samt Sveriges Kommuner och Regioner, instämde
            i bedömningen att en friköpsrätt inte borde införas.
          </note>
          <note>
            Det som framkommit i utredningen och under remissbehand ­ lingen
            tydliggör att frågorna om tomträttssystemet är mycket komplexa
            och innefattar flera motstående intressen.
          </note>
          <note>
            Inom Regeringskansliet pågår ett arbete med frågorna om tomträtts
            ­ systemet . Regeringskansliet har vid flera tillfällen hållit
            möten med sär ­ skilt berörda parter avseende det fortsatta arbetet.
            För närvarande är arbetet inriktat på att analysera problembilden
            och hitta den mest lämpliga vägen framåt.
          </note>
          <note type="speaker">
            Anf. 2 ROGER HEDLUND (SD):
          </note>
          <note>
            Fru talman! Tack, Morgan Johansson , för ditt svar på min interpella
            ­ tion!
          </note>
          <note>
            Morgan Johansson börjar med att ge mig en dragning om det ökade
            bostadsbyggandet. Jag skulle själv vilja beskriva det ökade bostadsbyggandet
            som något som snarast beror på börsuppgångar och högkonjunktur
            och på att alternativen i bostadslöshetens Sverige är att köpa
            och hyra i nyproduktion. Migrationen har också stoppat flyttkedjorna
            i hög grad. Kombinerat med en bostadsgaranti för nyanlända migranter
            som genomförts av regeringen med bosättningslagen har man skapat
            undanträngningseffekter för svenska medborgare på bostadsmarknaden.
          </note>
          <note>
            Regeringens svar när det gäller att öka bostadsbyggandet har
            snarare varit att föreslå införandet av marknadshyror, något som
            såklart skulle få stora konsekvenser i ett Sverige med stor bostadsbrist.
          </note>
          <note>
            Det ökade bostadsbyggandet, som ministern tar upp i sitt svar,
            har samtidigt ätits upp av den ökade befolkningen genom höga migrationsvolymer
            till Sverige. Bostadsbristen är med andra ord lika stor som när
            regeringen tillträdde. Att man då framhäver att bostadsbyggandet
            har ökat har inte skapat några bättre förutsättningar för svenska
            medborgare på bostadsmarknaden.
          </note>
          <note>
            Boverket har under en väldigt lång tid kommit med siffror om
            att 64 000 bostäder behöver byggas årligen under en tioårsperiod
            för att man ska närma sig någon form av balans på bostadsmarknaden.
            Vi ser i prognoserna för 2021 att antalet påbörjade bostäder är
            42 500. Man kommer alltså inte ens i närheten av någon form av
            balans utifrån de siffror som Boverket redovisar.
          </note>
          <note>
            I svaret hänvisar ministern till investeringsstödet. Det är knappast
            något som Sverigedemokraterna ser skulle kunna lösa situationen.
            Det handlar om 6 000 byggda bostäder per år – bostäder som förmodligen
            ändå hade byggts i någon form utan stödet. Det är alltså något
            som egentligen saknar effekt.
          </note>
          <note>
            Min interpellation handlade dock om tomträttssystemet. Det finns
            40 000 småhus i Sverige som har byggts på tomträtter. Dagens Nyheter
            presenterade nyligen ett reportage om kraftiga avgiftshöjningar
            för en bostadsrättsförening i Masthugget i Göteborg. Där talar
            man om en höjning motsvarande 42 procent av föreningens årsavgifter.
            För en enskild bostadsrätt skulle avgiftshöjningen ligga på 1
            600 kronor i månaden.
          </note>
          <note>
            Detta är kraftiga konsekvenser för dem som har tomträtter och
            som tvingas betala ganska kraftigt höjda avgälder på grund av
            hur systemet är uppbyggt i dag. Kommunerna räknar olika, och systemet
            skapar en oförutsägbarhet för dem som har en tomträtt. Höga höjningar
            när marknadsvärdet stiger ger kraftiga konsekvenser för dem som
            bor på tomträtt. Hushållens bostadskostnader är en stor del av
            hushållsekonomin, och där behöver man ha en trygghet över tid.
            Det är också därför som Sverigedemokraterna och jag tar upp den
            här interpellationen i dag. Jag vill ha reda på hur det går med
            detta arbete.
          </note>
          <note>
            Larry Söder, Kristdemokraterna, stod här för ett år sedan och
            ställde samma fråga och fick samma svar av ministern. Jag vill
            gärna veta när man kommer att gå vidare och inte bara få svaret
            att man arbetar med frågan.
          </note>
          <note type="speaker">
            Anf. 3 Justitie- och migrationsminister MORGAN JOHANSSON (S):
          </note>
          <note>
            Fru talman! Om vi börjar med bostadspolitiken är det märkligt
            att så fort Socialdemokraterna styr blir det börsuppgång, högkonjunktur
            och ett ökat bostadsbyggande. När oppositionen styr blir det tvärtom.
            Vi har kan ­ ske lite mer tur, som en del har sagt – eller så
            kanske det är så att den politik som vi för fungerar.
          </note>
          <note>
            Nyckeln inom bostadspolitiken de senaste åren har varit investeringsstödet,
            alltså det investeringsstöd som Sverigedemokraterna vill avskaffa.
            Det var ju det första Roger Hedlund gjorde 2018 när han röstade
            igenom en budget ihop med Moderaterna och Kristdemokraterna. Han
            avskaffade investeringsstödet, det investeringsstöd som hittills
            under den här perioden har lett till byggandet av över 37 000
            nya bostäder. Det hade varit ett dråpslag för bostadspolitiken.
          </note>
          <note>
            I bostadspolitiken visar alltså Sverigedemokraterna återigen
            att man är ett riktigt högerparti, ett marknadsliberalt parti,
            ett parti som tror att marknaden ska sköta om alla bostadsinvesteringar.
            Så enkelt är det inte; det har vi lärt oss av lång erfarenhet.
            Här krävs samhälleliga insatser för att se till att vi får upp
            bostadsproduktionen i en sådan omfattning att vi också kan möta
            behovet.
          </note>
          <note>
            Detta förstår dock inte Sverigedemokraterna. Som sagt, om Sverigedemokraterna
            hade fått bestämma hade bostadsbyggandet legat på en mycket lägre
            nivå än i dag. Det blir nämligen alltid effekten när man avskaffar
            investeringsstödet.
          </note>
          <note>
            Gällande frågan om tomträtt och friköp, som är en del av Roger
            Hedlunds frågeställning, finns det såvitt jag vet inte några kommuner
            som inte tillåter friköp. Det är snarare tvärtom – det är ganska
            förmånliga villkor. I Stockholm kan man, om man har ett småhus,
            friköpa sin mark till 50 procent av taxeringsvärdet. Taxeringsvärdet
            är räknat på 75 procent av marknadsvärdet, så detta innebär att
            man får friköpa sin mark till ett pris som ligger under 40 procent
            av marknadsvärdet. I Göteborg är det likadant. Där är riktlinjen
            65 procent av taxeringsvärdet, och då landar vi på knappt hälften
            av marknadsvärdet.
          </note>
          <note>
            Har man en tomträtt kan man alltså friköpa sin mark till mindre
            än halva priset av marknadsvärdet. Det tycker jag är ganska förmånligt.
            Det är i alla fall ingen dålig affär.
          </note>
          <note>
            För mig är detta kommunala beslut i grunden. Det är ju kommunerna
            som är ägare. Frågan har då varit uppe om staten ska tvinga kommunerna
            att sälja alldeles oavsett. Jag menar nog att detta skulle strida
            mot det kommunala självstyret. Det förhåller sig likadant som
            om jag skulle hyra mark av Roger Hedlund och vara missnöjd med
            hyresvillkoren. Då skulle jag alltså gå till riksdagen och säga
            att nu måste riksdagen tvinga Roger Hedlund att sälja sin mark
            till mig, gärna till underpris.
          </note>
          <note>
            Det är väl inte särskilt rimligt, och det som gäller för Roger
            Hedlund och hans äganderätt borde rimligen också gälla för kommunernas
            äganderätt. Med den argumentationen avvisades diskussionen kring
            en automatisk friköpsrätt. Det är trots allt kommunal egendom,
            och det måste vara kommunala beslut.
          </note>
          <note>
            Så har vi frågan om avgälden och hur den ska justeras. Den justeras
            i normalfallet vart tionde år, och det kan bli kraftiga justeringar.
            Men man visste å andra sidan när man trädde in i ett sådant hyresförhållande
            att det är så det förhåller sig.
          </note>
          <note>
            Att ändra på detta innebär också att man måste kompensera de
            kommuner som blir av med intäkterna. Om detta är Roger Hedlunds
            uppfattning undrar jag varför han inte har finansierat detta för
            att kompensera de kommuner som blir av med sina pengar.
          </note>
          <note type="speaker">
            Anf. 4 ROGER HEDLUND (SD):
          </note>
          <note>
            Fru talman! Jag vill bara påminna Morgan Johansson om att det
            är Socialdemokraterna och inte Sverigedemokraterna som pratar
            om att införa marknadshyror. Morgan Johansson får nog fundera
            kring sin egen politik på detta område.
          </note>
          <note>
            Jag skulle vilja presentera tomträttsinstitutet som tillkom 1907.
            I grunden var det ett bra system som möjliggjorde för fler att
            få tillgång till en bostad. Kommunerna hyrde ut sin mark för privat
            byggande av bostäder, och privatpersoner undvek därmed att betala
            en kapitalinsats för marken.
          </note>
          <note>
            Avtalen låg på mellan 26 och 100 år. Syftet var att marken och
            även den fastighet som stod därpå efter avtalstiden skulle återgå
            till kommunen. Det kunde också innebära att man i ett senare skede
            köpte tomten och marken. Därefter kunde kommunen, när avtalet
            gick ut, tillgodoräkna sig en värdestegring när det gällde marken.
          </note>
          <note>
            De här avtalen som låg på omkring 100 år innebar också att den
            avgäld man avtalat fram var konstant under den tiden. Det var
            alltså väldigt förmånliga avtal som togs fram. Tanken var dock
            att de i mångt och mycket skulle övergå till en äganderätt i ett
            senare skede.
          </note>
          <note>
            År 1953 reformerades tomträttssystemet. Tomträtten utformades
            till att bli en obegränsad nyttjanderätt, vilket skapade trygghet
            för dem som byggt en fastighet på tomten. Det tryggade också tomträttens
            kreditvärde för dessa personer vid låntagande. Upplåtaren, alltså
            kommunen, gavs en löp ­ ande del i markens värdestegring, och
            det är alltså det vi ser konsekvensen av i systemet i dag.
          </note>
          <note>
            I grunden var det en bra reform som togs fram en gång i tiden
            för att möjliggöra för fler att få en bostad och kunna bygga sig
            en egen fastighet. Vad är det som gör att Socialdemokraterna nu
            i modern tid är så obenägna att reformera systemet igen och anpassa
            det efter dagens förutsättningar?
          </note>
          <note>
            Vi hör från Morgan Johansson att man tittar på systemet. Men
            det finns redan en utredning från 2012 som har tittat på förutsättningarna.
            Jag håller med om att man behöver titta på fler av de saker som
            utredningen kom fram till, för jag tycker inte heller att utredningens
            förslag håller fullt ut. Men jag delar åsikten att vi verkligen
            behöver se över det här systemet och att vi behöver reformera
            det på samma sätt som man har reformerat systemet över tid sedan
            det infördes 1907.
          </note>
          <note>
            I modern tid vill dock inte regeringen och Socialdemokraterna
            se över systemet. Det är i alla fall den tolkning jag gör när
            man år efter år säger att man tittar på det här men inte kommer
            vidare med några förslag. När, fru talman, får vi ett svar från
            Morgan Johansson i den här frågan? När kommer vi vidare med ett
            reformerat tomträttssystem?
          </note>
          <note type="speaker">
            Anf. 5 Justitie- och migrationsminister MORGAN JOHANSSON (S):
          </note>
          <note>
            Fru talman! Jag har aldrig pratat om marknadshyror, och det kommer
            inte heller att bli några marknadshyror. Det som Roger Hedlund
            påstår är därför fel.
          </note>
          <note>
            Däremot finns det i januariavtalet en skrivning om fri hyressättning
            för nyproduktion, vilket är någonting helt annat. Det handlar
            om vilka hyror man ska ha i de nya bostäder som byggs, vilket
            bara berör 1 procent av det tillkommande beståndet. Några marknadshyror
            i det befintliga beståndet kommer det alltså inte att bli, och
            det innebär inte heller den överenskommelse vi har gjort.
          </note>
          <note>
            Det som rent faktiskt har hänt är det jag pekade på innan, alltså
            hur Sverigedemokraterna ihop med de andra två högerpartierna,
            Moderaterna och Kristdemokraterna, sänkte hela investeringsstödssystemet
            2018. Vi pratar om mångmiljardbelopp som man drog undan från bostadsbyggandet,
            och vi vet av erfarenhet att när man gör det faller också bostadsbyggandet
            kraftigt.
          </note>
          <note>
            Så skedde 2006. Vi införde under vår regeringsperiod mellan 2002
            och 2006 ett investeringsstöd för hyresbostäder, vilket fick upp
            bostadsbyggandet väldigt kraftigt. År 2006 fick vi så en borgerlig
            regering. Det första den regeringen gjorde var att avskaffa investeringsstödet.
            Bostadsbyggandet sjönk dramatiskt. Så återinförde vi stödet när
            vi kom tillbaka 2014, och numera har vi fått upp bostadsbyggandet
            på nivåer som ligger mycket högre.
          </note>
          <note>
            Under vår period har alltså bostadsbyggandet i detta avseende
            nästan fördubblats – en ökning med 90 procent. Det kan man inte
            bara hänföra till tur med ekonomin, utan det är faktiskt så att
            politik spelar roll också på det här området. Insatser som man
            sätter in får betydelse. Om Sverigedemokraterna, Moderaterna och
            Kristdemokraterna hade fått styra hade naturligtvis bostadsbyggandet
            varit mycket lägre, eftersom dessa pengar hade dragits undan.
          </note>
          <note>
            Angående tomträtten pekade jag bara på att möjlighet till friköp
            finns, såvitt jag vet, i alla kommuner till väldigt förmånliga
            priser. Man får köpa loss marken till halva priset. Detta utnyttjas,
            vad jag förstår, både av bostadsrättsföreningar och småhusägare.
          </note>
          <note>
            Den utredning som man hänvisar till kom 2012 och tillsattes av
            den dåvarande alliansregeringen. Alliansregeringen valde efter
            den kritik som kom från många håll att inte gå vidare med något
            förslag utan man lämnade över ärendet till oss för att fortsätta
            att analysera det. Och vi fortsätter att se över hur vi kan göra,
            men jag kan inte nu utlova någon tidsplan för det arbetet.
          </note>
          <note>
            Detta är komplicerad materia, men jag ser också att Roger Hedlund
            inte heller har något konkret förslag. Han säger att problemet
            ska lösas, men han är inte beredd att sätta av några pengar eller
            att kompensera de kommuner som blir av med mycket stora belopp.
            Han sätter inte av några pengar till detta. Då menar jag att han
            rimligen förstår hur pass komplext problemet är.
          </note>
          <note>
            Nej, jag kan inte utlova någon tidsplan för detta, men vi fortsätter
            naturligtvis att jobba med frågan. För mig är det här i grunden
            en kommunal fråga, och det är kommunerna som sitter på beslutsbefogenheterna.
            Det tycker jag att man i huvudsak ska hålla på.
          </note>
          <note type="speaker">
            Anf. 6 ROGER HEDLUND (SD):
          </note>
          <note>
            Fru talman! Jag tackar Morgan Johansson för förtydligandena.
          </note>
          <note>
            Från Sverigedemokraternas sida tycker vi att det skulle vara
            behövligt med ett enhetligt system eller åtminstone förutsättningar
            som gör att man på ett ungefär vet var taket ligger för kostnaderna
            i systemet. Sedan kan kommunerna alltid gå in och lägga sina egna
            nivåer. Vi ser inget problem i det.
          </note>
          <note>
            Det stämmer också, Morgan Johansson, att Sverigedemokraterna
            inte har något konkret helhetssystem i frågan. Vi behöver, precis
            som reger ­ ingen, få se en tydligare utredning i frågan för att
            kunna veta vad systemet skulle ge i fråga om ekonomiska förutsättningar
            och konsekvenser för stat, kommuner och privatpersoner. Därför
            kan vi inte heller lägga in systemet i vår budget eller liknande,
            om det är vad Morgan Johansson menar. Vi vill, precis som regeringen
            vill när man lägger fram förslag, ha en bra utredning av frågan
            för att kunna föra in frågan i vår budget.
          </note>
          <note>
            I fråga om bostadsbyggande generellt vill vi skapa förutsättningar
            för vissa grupper med svagare hushållsekonomi att få tillgång
            till bostadsmarknaden, och därmed tror vi inte på investeringsstödet.
            Vi vet att de som står i kö och först får tillgång till lägenheterna
            knappast är de med svaga ekonomier utan de som har stått i kön
            länge. Vi menar i stället att bostadsbidraget har en mer träffande
            funktion i sammanhanget.
          </note>
          <note>
            Vidare behöver kreditrestriktionerna ses över framför de restriktioner
            som införts av regeringen, som verkligen har satt spiken i kistan
            för många hushålls möjlighet att äga sin bostad. Det är en av
            flera orsaker till att vi ser att bostadsbyggandet går ned, även
            om man måste se bostadsbyggande som något som får effekt efter
            en lång tid eftersom det tar många år att bygga bostäder i Sverige
            i dag.
          </note>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <note>
            Fru talman! Jag menar att en av de fina sakerna med investeringsstödet
            är att man med det kan uppnå flera olika mål. Du kan öka bostadsbyggandet,
            vilket vi har sett exempel på. Varenda gång vi inför investeringsstöd
            ökar bostadsbyggandet. Varenda gång de borgerliga avskaffar investeringsstödet
            minskar bostadsbyggandet. Det är mycket tydligt.
          </note>
          <note>
            Du kan dessutom använda investeringsstödet till att pressa byggkostnaderna
            – produktionskostnaderna. Investeringsstödet är utformat så att
            det finns ett tak, det vill säga hur mycket byggandet får kosta
            och hur hyrorna sedan ska se ut. Med hjälp av investeringsstödet
            pressas också kostnaderna i produktionsledet. Vidare kan man med
            hjälp av investeringsstödet styra till mer miljömässigt bra produktion
            av bostäder, vilket är ett annat viktigt mål. Här slår vi flera
            flugor i en smäll med hjälp av investeringsstödet.
          </note>
          <note>
            Detta investeringsstöd vill högerpartierna avskaffa, och vi vet
            erfarenhetsmässigt att varenda gång man gör det minskar också
            bostadsbyggandet kraftigt.
          </note>
          <note>
            En del av januariavtalet innebär inte bara att behålla investeringsstödet
            utan faktiskt att också utöka det, och det är oerhört viktigt
            för att kunna upprätthålla en hög bostadsproduktion.
          </note>
          <note>
            Sedan var det tomträttsfrågan. Då blev det av Roger Hedlunds
            andra inlägg helt uppenbart att han inte riktigt vet vad han vill.
            Han vill göra någonting, men han har inte avsatt några pengar
            och han vet inte vilken inriktning det ska vara.
          </note>
          <note>
            Jag vill också påminna om att det finns en likställighetsprincip
            som kommunerna ska förhålla sig till. Den innebär att det inte
            går att hur som helst subventionera vissa kommunmedborgare i förhållande
            till andra kommunmedborgare. Då bryter man mot kommunallagen.
          </note>
          <note>
            Vi fortsätter naturligtvis vårt arbete i den här delen, men man
            ska veta att det inte är särskilt lätt att lösa frågorna. Jag
            har inte heller någon tidsplan.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2020/21:66 om nedskräpning och brottslighet
            vid bärplockarläger
          </note>
          <note type="speaker">
            Anf. 8 Justitie- och migrationsminister MORGAN JOHANSSON (S):
          </note>
          <note>
            Fru talman! Lars Beckman har frågat mig vilka åtgärder jag och
            reger ­ ingen avser att vidta för att säkerställa att markägare
            inte får sin mark ocku ­ perad av utländska bärplockare, på vilket
            sätt lagstiftningen kan förändras och om jag ser ett behov av
            förändringar för att underlätta lagföring mot nedskräpning.
          </note>
          <note>
            D et är viktigt att äganderätten kan värnas på ett effektivt
            sätt när någon utan tillstånd bosatt sig i t i ll exempel parker
            eller på privat mark. Reger ­ ingen har därför under senare år
            tagit ett flertal initiativ i syfte att hantera de otillåtna bosättningarna.
            Ett nytt regelverk för avlägsnande av otillåtna bosättningar trädde
            i kraft den 1 juli 2017. Syftet är att markägare snabbt ska kunna
            få tillbaka besittningen till sin mark. Samtidigt ska de som befinner
            sig på platsen garanteras en rättssäker process. Regelverket har
            följts upp genom regeringsuppdrag till Kronofogdemyndigheten och
            Polismyndigheten.
          </note>
          <note>
            Av myndigheternas återrapportering till regeringen framgår att
            regler ­ na om avlägsnande har inneburit ett enklare, billigare
            och mer rättssäkert sätt för markägarna att få tillbaka sin mark.
            Den uppföljning som har gjorts visar tydligt att det nya regelverket
            för avlägsnande av otillåtna bosättning ­ ar har fått avsedd effekt
            och genomslag i praktiken.
          </note>
          <note>
            Det är olagligt att skräpa ned i Sverige. Den som skräpar ned
            kan dömas till böter eller fängelse. Att göra sig av med en uttjänt
            bil på ett sätt som innebär en risk för människors hälsa eller
            miljön kan också vara ett miljöbrott. Tillsynsmyndigheterna har
            en skyldighet att anmäla till Polismyndigheten om det finns misstanke
            om brott. Det är då polisens uppgift att upprätthålla den allmänna
            ordningen och säkerheten och att in ­ gripa när personer uppträder
            ordnings ­ störande eller begår brott. Miljödepartementet gav
            2019 en bokstavsutredare i uppdrag att undersöka möjligheterna
            att förbjuda eller på annat sätt reglera produkter som ofta förekommer
            vid nedskräpning . Utredaren ska redovisa sina slutsatser den
            11 januari 2021. Regeringen avvaktar utredarens slutsatser.
          </note>
          <note>
            I budgetpropositionen för 2021 föreslår regeringen att anslaget
            för sanering och återställning av förorenade områden också ska
            få användas till omhändertagande av övergivna och uttjänta fordon
            som utgör en risk för miljön.
          </note>
          <note>
            Polismyndigheten, Trafikverket och kommunen har vidare rätt att
            flyt ­ ta övergivna eller olovligen uppställda fordon om det behövs
            för bland annat ordning, trafiksäkerhet och naturvård. E n fullständig
            översyn av den lagstiftningen har nyligen gjorts på initiativ
            av regeringen. Översynen presenterades den 2 november. Utredaren
            föreslår att den så kallade målvaktsparagrafen även ska gälla
            felparkerade fordon på tomtmark. Vidare föreslås att Trafikverkets
            befogenheter att flytta fordon ska utökas. Utredaren föreslår
            även ett antal åtgärder för att minska myndigheternas kostnader
            för flyttningsverksamheten. Utredningens förslag analyseras för
            närvarande i Regeringskansliet.
          </note>
          <note>
            Regeringen har sammantaget vidtagit en rad åtgärder i syfte att
            stärka äganderätten för markägarna och komma till rätta med den
            nedskräpning som de otillåtna bosättningarna för med sig. Regeringen
            har även ett flertal processer i gång för att minska nedskräpningen
            i naturen ytterligare.
          </note>
          <note type="speaker">
            Anf. 9 LARS BECKMAN (M):
          </note>
          <note>
            Fru talman! Jag tackar statsrådet för svaret.
          </note>
          <note>
            Interpellationen kommer sig av att det finns omfattande problem
            i Gävleborg med illegala bärplockningsläger. De är illegala på
            det sättet att markägare får sin mark ockuperad. Vi pratar om
            EU-migranter, och vi pratar om stora läger.
          </note>
          <note>
            Det här är problem som har funnits länge, och därför har vi moderater
            i civilutskottet drivit regeringen framför oss och sagt att det
            måste bli en lagstiftning som fungerar. Vi varnade också för att
            den lagstiftning som riksdagen antog möjligtvis inte skulle hjälpa.
            Vi moderater ville bland annat ge polisen möjlighet att direktavvisa
            personer från dessa läger.
          </note>
          <note>
            I det svar som statsrådet gav sa han att ”den uppföljning som
            har gjorts visar tydligt att det nya regelverket för avlägsnande
            av otillåtna bosättningar har fått avsedd effekt och genomslag
            i praktiken”. Antingen tror statsrådet, fru talman, på det svar
            han har givit eller så säger han detta av andra anledningar.
          </note>
          <note>
            Men hur är verkligheten, fru talman? Det vet ju fru talman, som
            själv bor i Söderhamn, som själv läser Söderhamnskuriren, som
            själv ser på SVT Gävleborg och som själv lyssnar på P4 Gävleborg.
            Hon kanske någon gång skulle kunna prata med statsrådet och berätta
            om verkligheten i vårt län.
          </note>
          <note>
            Hur är det då? Man kan till exempel läsa nyheten publicerad onsdag
            den 30 september på P4 Gävleborg: ” Nedskräpningen efter bärplockare
            värre nu än tidigare år ”, enligt Söderhamns kommun. Nedskräpningen
            efter bärplockare är värre nu än tidigare år.
          </note>
          <note>
            Den tekniska chefen pratar om den uppgivenhet man känner över
            att man får använda en halv miljon av skattebetalarnas pengar
            för att rensa bort skrotbilar. Man har hittat över 40 skrotbilar,
            fru talman, 40 skrotbilar i skogen utanför Tönnebro.
          </note>
          <note>
            I en annan intervju säger en markägare uppgivet att man har polisanmält
            fem gånger, men det händer ingenting. Det här problemet återkommer
            år efter år.
          </note>
          <note>
            Den tekniska chefen i Söderhamns kommun – jag har också pratat
            med Marjo Myllykoski , som är politiskt ansvarig för de frågorna
            – säger: ”Myndigheterna måste ha rätt förutsättningar för att
            jobba med de här frågorna och polisen måste ha ett större mandat.”
            Polisen måste ha ett större mandat.
          </note>
          <note>
            Vad säger kommunalrådet i Söderhamn? Jo, rubriken är ”Politikerna
            vill ha lagstöd för att hindra nedskräpning i skogarna”, och man
            pratar om de 39 skrotbilar som man fått ta hand och att det är
            kommuninvånarna som får stå för notan. Kommunrådet säger att ”Vi
            behöver … större möjligheter att ingripa”.
          </note>
          <note>
            Fru talman! Så här skulle jag kunna fortsätta. Det finns hur
            många tidningsartiklar som helst.
          </note>
          <note>
            Mot det står alltså statsrådets svar, och jag måste upprepa vad
            han säger: ”Den uppföljning som har gjorts visar tydligt att det
            nya regelverket för avlägsnande av otillåtna bosättningar har
            fått avsedd effekt och genomslag i praktiken.”
          </note>
          <note>
            Man måste rimligtvis ställa sig frågan: Vad var regeringens avsedda
            effekt? Uppenbarligen fungerar det inte med den lagstiftning som
            finns i dag, sett utifrån vad tjänstemännen i Söderhamns kommun
            säger, vad politikerna i Söderhamns kommun säger och vad medborgarna
            i Gävleborg upplever. Problematiken finns naturligtvis på fler
            platser, men det är uppenbart att det inte fungerar.
          </note>
          <note>
            Fru talman! Jag skulle gärna vilja veta, och att statsrådet förtydligar,
            vad det är som har fått avsedd effekt.
          </note>
          <note type="speaker">
            Anf. 10 Justitie- och migrationsminister MORGAN JOHANSSON (S):
          </note>
          <note>
            Fru talman! Först av allt vill jag säga att det är en självklarhet
            att man ska råda över sin egendom och ha möjlighet att freda sin
            egendom. Det är en absolut självklarhet.
          </note>
          <note>
            Det var precis därför vi reformerade reglerna om avhysning 2017.
            Vi gjorde det enklare, snabbare, effektivare och billigare att
            avhysa folk från de här platserna.
          </note>
          <note>
            På Moderaternas tid, när Alliansen styrde, var det ohyggligt
            komplicerat att genomföra avhysningar från de här platserna. Man
            var tvungen att identifiera varje individ. Man var tvungen att
            betala särskilda avgifter, mycket högre än de är nu. Det var en
            ohyggligt långdragen och komplicerad process. Allt det drog vi
            ihop till en gemensam reform 2017, som också fick effekt.
          </note>
          <note>
            När man inte hade dessa möjligheter växte antalet otillåtna bosättningar.
            Eftersom moderatregeringen satt med armarna i kors och inte ville
            göra någonting såg vi större och större problem. I Malmö hade
            vi ett stort läger mitt i stan, Sorgenfri, som hade fått stå där
            år efter år. Vi tillträde som regering på hösten 2014. Det tog
            väl ett halvår , sedan var det lägret borta. Polisen hade använt
            sig av de befogenheter man faktiskt har för att äntligen klara
            upp den frågan. Men det var också en tydlig signal från politiken
            att det här accepterar vi inte; det här måste man komma till rätta
            med.
          </note>
          <note>
            År 2014 hade vi 230 ansökningar om särskild handräckning, alltså
            om att bistå med avhysning. Nu har den siffran mer än halverats
            – den senaste siffran var 98. Antalet ansökningar som går vidare
            till verkställighet, det vill säga att polisen verkligen måste
            rycka ut, var 60.
          </note>
          <note>
            Det har alltså skett en dramatisk minskning av antalet sådana
            här ansökningar i förhållande till hur det var för fem år sedan.
            Det är det, fru talman, som jag talar om när jag säger att det
            nya regelverket har haft effekt. Vi följer också upp det med nya
            uppdrag till Kronofogdemyndigheten och nya uppdrag till polisen
            att se till att använda de befogenheter de har . Jag påstår att
            det är mycket bättre ordning på den här frågan nu än det var på
            Moderaternas tid, för då hände nästan ingenting i de här frågorna.
          </note>
          <note>
            Det innebär förstås inte att det aldrig händer att folk bosätter
            sig på platser där de inte har rätt att göra det. Självklart är
            det så, och det kommer nog att fortsätta vara så. Men då ska polisen
            använda sig av de befogenheter som man har, och polisen har självklart
            rätt att ingripa mot pågående brottslighet enligt 13 § polislagen.
            Är det här då pågående brottslighet? Ja, det finns ett antal lagrum
            som man kan använda sig av: egenmäktigt förfarande, nedskräpning,
            skadegörelse – som vi för övrigt har skärpt straffen för – och
            olaga intrång. Polisen har dessa befogenheter; det handlar om
            att man också ska tillämpa dem.
          </note>
          <note>
            För säkerhets skull har vi frågat polisen hur de nya reglerna
            fungerar och om man vill ha nya befogenheter. Polismyndigheten
            säger i sin redovisning att ” möjligheten att ingripa mot otillåtna
            bosättningar är god ” och att de nya reglerna är ” ett bra komplement
            till redan existerande regelverk ” . De ska ” göra det enklare
            för bl.a. markägare att få tillbaka besittningen till sin mark
            samtidigt som de som uppehåller sig på platsen tillförsäkras en
            rättssäker process ”. Man säger också att på bara 1 ½ år, mellan
            2017 och 2018, ingrep polisen 600 gånger mot otillåtna bosättningar.
          </note>
          <note>
            Det är alltså mycket bättre ordning nu än det var tidigare. Det
            står jag fast vid. Polisen har heller inte efterfrågat några nya
            befogenheter än de man har enligt polislagen. Vi fortsätter naturligtvis
            att följa detta, men jag utgår från att man använder sig av de
            befogenheter man har och ingriper så tidigt man kan – innan det
            går för långt.
          </note>
          <note type="speaker">
            Anf. 11 LARS BECKMAN (M):
          </note>
          <note>
            Fru talman! Jag är djupt imponerad av att statsrådet använder
            fyra minuter av sin tid till att prata om Moderaterna. Det förstår
            jag. Jag tycker att det är bra att många pratar om oss moderater.
            Det är välkommet.
          </note>
          <note>
            Men hur är verkligheten, statsrådet? Jag såg att det försvunnit
            200–300 datorer från Regeringskansliet. Möjligtvis har man någon
            kvar eller kan använda en smartphone. Man kan använda Google och
            skriva in ”bärplockningsläger i Söderhamn”. Man kan prata med
            vår förste vice talman, som bor i Söderhamn och kan berätta om
            verkligheten.
          </note>
          <note>
            En rubrik: ”Bärplockare dumpar skräp i skogarna i Tönnebro –
            ’Jag tycker det är förjävligt’”, säger en person. Den personen
            är för övrigt så engagerad att hon har skrivit ett helt pm om
            samlade förslag för förändring.
          </note>
          <note>
            Det är alltså verkligheten. Det är verkligheten i skogarna i
            Hälsingland. Det är verkligheten i Gävleborg. Det är verkligheten
            på fler platser.
          </note>
          <note>
            Då kan man möjligtvis säga att det var värre förut. Ja, vi moderater
            i civilutskottet drev ju regeringen framför oss och sa att det
            här problemet har ökat och att vi måste lösa det. Men vi varnade
            också för – det kan man gå tillbaka och läsa i protokollet från
            den debatten – att de här åtgärderna sannolikt inte är tillräckliga.
          </note>
          <note>
            Det är där vi är i dag, fru talman. Det är där vi är i dag. Verkligheten
            är alltså att markägare den här sommaren och hösten har polisanmält
            vad de upplever som olagliga intrång fem gånger. Fem polisanmälningar
            är nedlagda. Verkligheten, fru talman, är att skattebetalarna
            i Söderhamn har fått betala en halv miljon för att sanera lägret
            i Tönnebro.
          </note>
          <note>
            Man kan inte ens föreställa sig den misär som har varit där.
            Till exempel sa en av dem som röjde i lägret att de hittade mängder
            av blöjor. Det indikerar att det har funnits små barn som bott
            under väldigt orimliga förhållanden i skogarna i Tönnebro.
          </note>
          <note>
            När jag skrev denna interpellation var det 39 bilar som var skrotbilar.
            Man har slagit sönder dem fullständigt. Det har visat sig att
            det inte är 39 utan över 40 – jag tror att den senaste siffran
            är 43.
          </note>
          <note>
            Då kan man säga som statsrådet sa i ett skriftligt svar till
            mig för en månad sedan och i interpellationssvaret här: Det finns
            inget problem.
          </note>
          <note>
            Fru talman! Jag tycker att det är närmast ett hån mot dem som
            går och röjer i skogen utanför Söderhamn, i Tönnebro. Jag tycker
            att det är ett hån mot markägarna som får sin mark ockuperad.
            Jag tycker att det är ett hån mot skattebetalarna i Söderhamn
            som får lägga en halv miljon , av pengar som hade kunnat användas
            på ett betydligt bättre sätt , på att ta bort sönderslagna bilar
            från skogarna i Hälsingland.
          </note>
          <note>
            Jag vet att det är främmande för statsrådet Morgan Johansson,
            men det hade varit bra om han haft ett litet uns av självkritik
            och visat ett litet uns av handlingskraft genom att säga: Ja,
            jag förstår att det här är ett problem. Ja, jag förstår att vi
            måste göra något åt det. Ja, jag förstår att jag måste ta statsrådsbilen
            och åka E4 upp till Söderhamn, träffa kommunledningen och prata
            om hur man ska lösa det här problemet.
          </note>
          <note>
            Om statsrådet inte gör någonting, vilket svaret indikerar, kommer
            vi nämligen att ha samma problem nästa höst igen. Vi kommer att
            ha exakt samma problem och exakt samma debatt, för detta händer
            år efter år. Och den lagstiftning som finns fungerar inte. Detta
            är fakta och verklighet – vi kan läsa hur många tidningsrubriker
            som helst. Då duger det inte att säga: Jamen Moderaterna gjorde
            ingenting 2012.
          </note>
          <note>
            Fru talman! Det är 2020 nu, och vi vill inte ha det här problemet
            hösten 2021. För att frågan ska kunna lösas måste regeringen agera.
            Jag frågar igen: Vad tänker statsrådet göra för att vi inte ska
            ha samma problematik hösten 2021?
          </note>
          <note type="speaker">
            Anf. 12 Justitie- och migrationsminister MORGAN JOHANSSON (S):
          </note>
          <note>
            Fru talman! Jag ägnade inte fyra minuter av min tid åt att tala
            om Mo ­ deraterna utan åt att tala om vad vi gjorde under förra
            mandatperioden. Vi skärpte reglerna, och vi såg till att det blev
            effektivare, billigare och snab ­ bare att komma åt denna typ
            av otillåtna bosättningar.
          </note>
          <note>
            Sedan sa jag att det också har fått effekt. Vi har mycket färre
            otillåtna bosättningar av denna typ nu än för fem år sedan. Siffrorna
            talar sitt tydliga språk: När vi tillträdde hade vi 230 ansökningar
            om särskild handräckning , nu är vi nere i mindre än hälften.
            När det gäller ansökningar om verkställighet är det ännu färre,
            en minskning med uppemot 75 procent. De åtgärder vi vidtog 2017
            har alltså fått effekt, och det var även det jag talade om.
          </note>
          <note>
            Jag frågade också Lars Beckman vilka ytterligare befogenheter
            han talar om. Polisen har ju befogenhet att ingripa mot pågående
            brottslighet. Om man kommer till en plats och ser att där pågår
            nedskräpning, skadegörelse, olaga intrång eller egenmäktigt förfarande
            har polisen enligt polislagens 13 § rätt att ingripa, avlägsna
            individerna från platsen och faktiskt också omhänderta dem, om
            det skulle behövas. Dessa befogenheter finns alltså, och när vi
            frågar polisen om några ytterligare befogenheter behövs säger
            man: Nej, de nya reglerna är bra , vi använder oss av dem.
          </note>
          <note>
            Jag kan naturligtvis inte detaljstyra polisen i Gävleborg. Jag
            kan inte bestämma var de ska vara och hur och när de ska rycka
            ut. Det kan man inte göra. Men jag utgår från att polisen i Gävleborg,
            precis som på alla andra ställen, ingriper när man ser pågående
            brottslighet. De befogenheterna har man helt enkelt.
          </note>
          <note>
            Sedan hade jag en kommentar kring vad Moderaterna gjorde under
            sin tid, när de otillåtna bosättningarna bara ökade och vi som
            sagt hade stora läger mitt inne i Malmö – ingenting. Jag såg inte
            heller Lars Beckman springa benen av sig upp i den här talarstolen
            för att driva på och ställa interpellationer i det läget. När
            det verkligen var som värst brydde sig Moderaterna inte om problemet.
          </note>
          <note>
            Det är den här regeringen, som jag företräder, som har sett till
            att reformera systemet så att vi nu mycket lättare kan komma åt
            problemet, och vi ser också påtagliga förändringar.
          </note>
          <note>
            Sedan är det som sagt en tillämpningsfråga. Jag utgår från att
            polisen överallt i landet ingriper mot pågående brottslighet –
            det ska man göra.
          </note>
          <note type="speaker">
            Anf. 13 LARS BECKMAN (M):
          </note>
          <note>
            Fru talman! Jag ska repetera rubrikerna från medier i Gävleborg:
            ”Nedskräpningen efter bärplockare värre nu än tidigare år enligt
            kommunen”. Detta är alltså verkligheten, i skarp kontrast till
            de siffror som statsrådet Morgan Johansson läste upp. ”År efter
            år ökar nedskräpningen efter bärplockare på tillfälligt besök
            i vårt län”. ”Myndigheterna måste ha rätt förutsättningar för
            att jobba med de här frågorna och polisen måste ha ett större
            mandat”, säger den tekniske chefen i Söderhamns kommun.
          </note>
          <note>
            En annan rubrik: ”Fler nedskräpade läger än man trott – kommunen
            åker på inspektion: ’Ska lägga upp en plan’”. Söderhamns kommunalråd
            är uppgivet. ”Politikerna vill ha lagstöd för att hindra nedskräpning
            i skog ­ arna”.
          </note>
          <note>
            Uppenbarligen fungerar alltså inte den lagstiftning som Morgan
            Johansson nu hänvisar till. Uppenbarligen tänker regeringen inte
            göra något eftersom Morgan Johansson är stolt och nöjd.
          </note>
          <note>
            Problemet med detta är att det skapar aversion mot dem som kommer
            hit och plockar bär. Det finns diskussioner om att man tycker
            att allemansrätten är fel. Mitt ingångsvärde är: Ska vi värna
            allemansrätten, allas vår rätt att röra oss i mark och natur,
            så måste politikerna agera när det uppstår avarter. Detta är en
            avart och måste stävjas. Bortsett från problematiken att det finns
            barn i blöjålder i de här lägren och allt vad detta innebär måste
            det få ett slut.
          </note>
          <note>
            Vi kan konstatera att beskedet till dem som bor i Gävleborg är
            klart och tydligt: Morgan Johansson och regeringen tänker inte
            göra någonting. Man är nöjd; man tycker att det här fungerar.
            Det är också ett viktigt besked från en sådan här debatt.
          </note>
          <note>
            Jag delar inte denna uppfattning och kommer naturligtvis att
            fortsätta jobba med frågan för att få till en förändring, för
            detta måste få ett slut.
          </note>
          <note type="speaker">
            Anf. 14 Justitie- och migrationsminister MORGAN JOHANSSON (S):
          </note>
          <note>
            Fru talman! Det är uppenbart att Beckman lyssnar dåligt. Vad
            jag har sagt är att polisen har de befogenheter de behöver för
            att ingripa mot pågående brottslighet. Detta är en tillämpningsfråga.
            Polisen får se till att använda sig av sina befogenheter.
          </note>
          <note>
            För säkerhets skull frågade vi också Polismyndigheten om något
            ytterligare behöver göras och hur Polismyndigheten bedömer läget
            just nu. Vi fick i går information från polisregion Nord och polisregion
            Mitt.
          </note>
          <note>
            I polisregion Nord säger man att man upplever färre störningar
            nu än tidigare år. Man tror att detta hänger samman med pandemin
            – att färre har kunnat åka, helt enkelt.
          </note>
          <note>
            Polisregion Mitt säger precis samma sak: Problemen är mindre
            förekommande nu än tidigare år. Det hänger ihop med pandemin,
            men, skriver polisregion Mitt också, de nya reglerna har också
            haft avskräckande effekt. Det är mycket enklare nu än tidigare.
          </note>
          <note>
            Nej, Lars Beckman ska inte alls tolka denna debatt som att regeringen
            inte gör någonting eller inte tänker göra någonting. Vi tänker
            se till att vi fortsätter använda oss av de befogenheter som finns
            genom att förstärka polisen, vilket vi nu gör över hela landet,
            och genom att högprioritera den ­ na fråga på ett helt annat sätt
            än tidigare regeringar har gjort. Detta har vi redan sett resultat
            av under dessa fem år.
          </note>
          <note>
            Jag kan försäkra både de boende i Gävleborg och Lars Beckman
            att detta är en fråga som vi naturligtvis kommer att fortsätta
            att arbeta mycket aktivt med.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellationerna 2020/21:73 och 77 om beskattningen
            av företag
          </note>
          <note type="speaker">
            Anf. 15 Finansminister MAGDALENA ANDERSSON (S):
          </note>
          <note>
            Fru talman! Kjell Jansson har frågat mig hur jag avser att verka
            för att beskattningen av företag ska bli mer gynnsam under kommande
            år och vilken sorts förändringar i den kommande skattereformen
            jag avser att genomdriva för att stärka Sveriges konkurrenskraft
            och öka antalet arbetade timmar.
          </note>
          <note>
            Niklas Wykman har frågat mig vilka konkreta åtgärder, bland annat
            genom skattepolitiken, jag avser att genomföra för att säkra att
            Sverige inte i forts ättningen riskerar att hamna bland länderna
            med lägst tillväxt i EU utan i stället strävar mot en högre tillväxttakt
            samt vad jag avser att göra för att förhindra att skattebördan
            på svenska företag ökar under mandatperioden.
          </note>
          <note>
            Ett konkurrenskraftigt och dynamiskt företagsklimat är grunden
            för tillväxt och jobbskapande, och d en svenska modellen med breda
            skattebaser och låga skattesatser har visat sig gynnsam över tid
            . Villkoren för företagande ska stödja sund konkurrens, vara internationellt
            konkurrenskraftiga och innehålla förutsebara regelverk. Regeringen
            har d ärför reformerat företagsbeskattningen, där bland annat
            bolagsskattesatsen har sänkts.
          </note>
          <note>
            Under 2020 har dessutom en rad särskilda insatser införts för
            att hantera pandemins konsekvenser för det svenska näringslivet
            – insatser som inte hade varit möjliga om vi inte hade gått in
            i pandemin med den lägsta statsskulden sedan 1977. En låg statsskuld
            hänger i sin tur samman med ett väl fungerande och stabilt skattesystem.
          </note>
          <note>
            Till skillnad från interpellanterna ser jag att goda förutsättningar
            för företagande handlar om hela samhället och inte bara om skattenivåer.
            Ekonomiska muskler i en kris, liksom väl fungerande skola, utbildning
            och infrastruktur, har en central betydelse för det svenska näringslivet.
            D et blir 75 000 fler jobb tack vare den senaste budgeten .
          </note>
          <note>
            Självklart kan skatteförändringar ha en plats i krispolitiken,
            och där är den skattereduktion vi inför för investeringar i inventarier
            anskaffade under 2021 ett bra exempel. Genom skattereduktionen
            får företag incitament att öka och tidigarelägga investeringar.
            Det kan vara nya , energisnåla kylar och frysar till matvarubutiken,
            en lastbil med mindre utsläpp till åkeriet eller kanske nya dragskåp
            till laboratoriet.
          </note>
          <note>
            I januariavtalet, som är en sakpolitisk överenskommelse mellan
            Social ­ demokraterna, Centerpartiet, Liberalerna och Miljöpartiet
            de gröna, finns en överenskommelse om att en omfattande skattereform
            ska genomföras. Reformen ska bland annat öka sysselsättningen
            och antalet arbetade tim ­ mar, bidra till att klimat- och miljömål
            nås, stärka Sveriges konkurrens ­ kraft samt utjämna dagens växande
            ekonomiska klyftor . I arbetet med skattereformen ser jag fram
            emot en bred diskussion om dess innehåll .
          </note>
          <note type="speaker">
            Anf. 16 KJELL JANSSON (M):
          </note>
          <note>
            Fru talman! Tack för sent svar, finansministern!
          </note>
          <note>
            ”Vissa betraktar den privata företagsamheten som en farlig tiger
            som måste skjutas, andra betraktar den som en ko som är till för
            att mjölkas. Alltför få inser att de n är hästen som drar lasset.”
            Citatet kommer från legendaren Winston Churchill.
          </note>
          <note>
            I valrörelsen 2014 sa Stefan Löfven att Sverige ska ha lägst
            arbetslöshet i EU. Hur gick det, fru talman? Vi var på plats 24
            av 28 medlemsländer i EU innan coronan kom. 172 000 långtidsarbetslösa
            har varit utan jobb i över ett år. Det är fler personer än de
            som bor i Sveriges femte största kommun, Linköping. Sverige har
            den högsta ungdomsarbetslösheten på hundra år. Är finansministern
            nöjd med det? Finansministern påstår att budgeten för 2021 ska
            ge 75 000 nya jobb. Det är rent nonsens att höra när arbetslösheten
            stiger för varje dag som går.
          </note>
          <note>
            Fru talman! Företagande och entreprenörskap är grunden för allt
            välstånd. Exportindustrin bidrar med drygt 50 procent av bnp,
            inte minst bilindustrin som bidrar med cirka 15 procent av bruttonationalprodukten.
            Regeringen gör allt för att knäcka bilindustrin med höjda skatter
            på både fordon och bränsle.
          </note>
          <note>
            Fru talman! Finansministern framför i sitt svar att hon vill
            att företagen ska köpa nya kylskåp och nya lastbilar. Varför föreslår
            då regeringen högre skatter på nya fordon? Effekten blir ju precis
            den motsatta. Fler behåller sina äldre bilar i stället för att
            investera i nya fordon.
          </note>
          <note>
            Hur blir det med höjda skatter på tjänstebilar och företagsbilar?
            Kommer regeringen att höja skatten med 25 procent på dessa fordon?
            Jag vill ha svaret här i kammaren i dag. Finansministern är svaret
            skyldig.
          </note>
          <note>
            I början av veckan träffade jag en bilhandlare i min hemkommun.
            Han berättade att han inte säljer en enda ny lätt lastbil. Det
            innebär att bilparken blir äldre och utsläppen större. Regeringens
            politik är inte trovärdig, den är dysfunktionell.
          </note>
          <note>
            Fru talman! Personalliggare är ett annat system som hindrar företagsamheten.
            Det är ett kontrollsystem som är likt Östtysklands modell för
            företagare. Enligt Handelns Forskningsinstitut kostar detta staten
            1–1,3 miljarder netto årligen. Personalliggarna bör avvecklas
            omedelbart.
          </note>
          <note>
            Regelkrångel för företagen kostar 90 miljarder, enligt Svenskt
            Näringsliv. Trots detta fungerar myndigheterna sämre än någonsin
            med långa handläggningstider och lägre rättssäkerhet. Företagare
            möts i dag ofta av arroganta tjänstemän på olika nivåer, ibland
            rent hotfulla.
          </note>
          <note>
            Fru talman! Jag återkommer.
          </note>
          <note type="speaker">
            Anf. 17 NIKLAS WYKMAN (M):
          </note>
          <note>
            Fru talman! Sverige befinner sig, tillsammans med omvärlden,
            onekligen i en mycket kärv situation. Vi är många, om inte alla,
            i samhället som känner en dysterhet över situationen med nära
            och kära som är sjuka eller som har gått bort, över den egna hälsan
            som man oroar sig över och den sociala isolation som många människor
            runt om i vårt land, framför allt våra äldre, kämpar med. All
            vård- och omsorgspersonal sliter, givetvis delvis med risk för
            sin egen hälsa, för att få livet att fungera.
          </note>
          <note>
            I allt detta mörker försöker vi här i dag höja blicken och ställa
            oss frågan hur Sverige framöver ska bli ett bättre land när pandemin
            är över, när ett vaccin finns på plats och när vi på allvar kan
            utvärdera Löfven–Tegnell-strategin och hur den har påverkat Sverige
            och förutsättningarna för jobb och välstånd i vårt land. Det är
            givetvis inte så lätt att höja blicken i ett sådant här läge.
            Men det behöver ändå göras, för framtiden behöver ju bli bättre.
          </note>
          <note>
            Frågan är vad finansministern gör för att framtiden ska bli bättre?
            Sverige har ju haft en unik förmåga historiskt sett att skapa
            en bättre framtid. Kanske är Sverige det land på jorden, eller
            åtminstone ett av alla länder, som allra mest har skapat förutsättningar
            för människor att förverkliga livsdrömmar. Det är ett av de länder
            i världen som allra mest har skapat dynamiska, växande företag
            som på det fridsammaste av sätt har erövrat sin omvärld och skapat
            arbetstillfällen här i Sverige och runt om i världen. Det har
            lett till stora skatteintäkter så att vi har kunnat få en bättre
            sjukvård och en bättre fungerande polis. Frågan är dock ifall
            ministern bedriver en politik för att den typen av resa för Sverige
            återigen ska bli möjlig.
          </note>
          <note>
            Den svenska historien innehåller absolut perioder av mycket goda
            förutsättningar för investeringar och företagande. Detta har också
            fått mycket goda resultat i termer av jobbtillväxt, ekonomisk
            tillväxt, välfärdsökning ­ ar, löneökningar och välfärdsutbyggnad
            i vårt land.
          </note>
          <note>
            Svensk historia innehåller också långa perioder av, jämfört med
            omvärlden, för högt skattetryck som man har försökt dämpa med
            olika typer av specialregler, tillfälliga lättnader och så vidare.
            Tyvärr har finansminis ­ tern slagit in på en tankebana som för
            tanken till hur svensk politik har drivits när Sverige har fungerat
            som sämst. Vi har ett skattetryck som är för högt i förhållande
            till omvärlden. Det försöker man år efter år i budgetar kompensera
            med olika typer av avdrag eller lättnader, och finansminis ­ tern
            nämnde nu en.
          </note>
          <note>
            Som krisåtgärd kan man absolut ge företag lättnader från ett
            år till ett annat. Här har Elisabeth Svantesson, Moderaternas
            ekonomiskpolitiska talesperson och vice ordförande i finansutskottet,
            drivit regeringen och finansministern framför sig under våren
            så att det har kommit krisåtgärder på plats. Men man kan inte
            tro att krisåtgärder, tillfälliga lättnader, en tillfälligt sänkt
            bolagsskatt eller en tillfällig avdragsmöjlighet riktar blickarna
            mot att investera och skapa jobb i Sverige. Det är ju en lättnad
            för befintliga företag, och det är väl så och det behövs. Men
            om man vill att landet ska bli bättre framöver behövs nya investeringar
            och nya företag som ger nya och fler jobb. Och det kommer inte
            av tillfälliga skattelättnader, oavsett ifall det är engångspengar
            som ska betalas ut till hushållen strax före valet eller ifall
            det handlar om att företag under ett år ska få göra extra stora
            avdrag. Det kan vara välkommet, om än emellanåt lite konstigt
            konstruerat.
          </note>
          <note>
            Vilka är de egentliga långsiktiga åtgärderna? Vad är finansministerns
            budskap till dem som funderar på att investera i Sverige, starta
            företag i Sverige och skapa jobb i Sverige? Vilka långsiktiga
            förpliktelser åtar sig finansministern för dessa?
          </note>
          <note type="speaker">
            Anf. 18 LARS BECKMAN (M):
          </note>
          <note>
            Fru talman! Tack, mina kära riksdagskollegor, för en mycket viktig
            interpellation!
          </note>
          <note>
            Det är klart att skattesystemet har väldigt stor betydelse och
            en koppling till jobben. Jag tänker ta upp en fråga som handlar
            om jobben, och det handlar naturligtvis om svensk fordonsindustris
            betydelse för Sverige.
          </note>
          <note>
            Fru talman! Det är ungefär 155 000 personer som jobbar i svensk
            fordonsindustri. På bilverkstäder och hos bilhandlare jobbar ungefär
            40 000 personer, alltså de som jobbar direkt i fordonsindustrin.
          </note>
          <note>
            Regeringen planerar väldigt stora, omfattande och kraftiga höjningar
            av tjänstebilsbeskattningen. Detta berör säljare, hantverkare
            och ett stort antal andra personer. Kombinationen bonus–malus,
            som straffbeskattar bi ­ lar, och chockhöjd tjänstebilsbeskattning
            kommer naturligtvis att lägga sig som en våt filt över fordonsindustrin
            i Sverige.
          </note>
          <note>
            Jag kan inte tänka mig något annat land där en regering med kirurgisk
            precision ger sig på den egna bilindustrin. Tittar man på det
            förslag och utkast till skattetabell som regeringen har lagt fram
            prickar det med kirurgisk precision in en av Sveriges mest tillverkade
            bilar. Med kirurgisk precision ger sig regeringen på svensk bilindustri.
            Det är väldigt svårt att förstå.
          </note>
          <note>
            De 100 000 resande säljarna i Sverige gör ett fantastiskt arbete
            för att få produkter ut ur fabrikerna eller få tjänstetillverkande
            företag att omsätta mer. Varför ska regeringen ge sig på resande
            säljare? Man kan säga: Byt till en mindre bil så blir tjänstebilsbeskattningen
            lägre. Men det är också ett arbetsgivaransvar. Den säljare som
            kör 5 000–8 000 mil per år och som kväll efter kväll kör på en
            mörk E4 och riskerar att krocka med en älg ska givetvis köra en
            trafiksäker bil. Det är en viktig arbetsmiljöfråga.
          </note>
          <note>
            Jag vet inte vad som skulle hända i Frankrike om den franska
            reger ­ ingen med kirurgisk precision skulle ge sig på de franska
            biltillverkarna. Det skulle förmodligen bli upplopp.
          </note>
          <note>
            Men här i Sverige har regeringen med två onda ting gett sig på
            svensk fordonsindustri. Dels har vi malussystemet, som med kirurgisk
            precision prickar in hantverkarbilarna, rörmokare, elektriker
            och alla andra viktiga yrkesgrupper. Dels tänker man inför 2021
            ge sig på tjänstebilsförarna. Det hörs på ordet tjänstebil vad
            det handlar om; man använder en bil i tjänsten.
          </note>
          <note>
            Fru talman! Det är ingen som har förmånen av fritt skrivbord
            på kontoret. Skulle någon komma på den begåvade idén? Skrivbordet
            kan ju användas privat, så nu vi ska ha en skrivbordsbeskattning.
            Nej, men reger ­ ingen tänker höja tjänstebilsbeskattningen kraftigt.
          </note>
          <note>
            Tittar man på tabellen ser vi som sagt att regeringen med kirurgisk
            precision prickar in de bilar som tillverkas mest i Sverige. Med
            kirurgisk precision underminerar man vår svenska fordonsindustri.
          </note>
          <note>
            Det är inte bra att utforma ett skattesystem som minskar antalet
            jobb i Sverige. Vi ska givetvis gynna den svenska fordonsindustrin
            så att den blir mer konkurrenskraftig och vi får fler jobb i fordonsindustrin.
            Skattesystemet har här stor betydelse.
          </note>
          <note>
            Jag vill därför fråga finansministern: Varför attackerar regeringen
            just fordonsindustrin i Sverige?
          </note>
          <note type="speaker">
            Anf. 19 Finansminister MAGDALENA ANDERSSON (S):
          </note>
          <note>
            Fru talman! Jag ska svara på många av de frågor som ställts men
            måste ändå börja med Kjell Janssons påstående att personalliggare
            är som Östtyskland. Det är ett stort ansvar att vara riksdagsledamot,
            och man har därför stort ansvar för vad man säger i riksdagens
            talarstol.
          </note>
          <note>
            Att vräka ur sig att personalliggare är som Östtyskland är en
            djup förolämpning mot alla offer för Östtysklands diktatur. Jag
            tycker att det är väldigt allvarligt. Det var så många människor
            som led under denna diktatur, och att jämföra övervakningen och
            förtrycket i Östtyskland med personalliggare är en förolämpning
            mot väldigt många personer.
          </note>
          <note>
            Men det är inte bara en förolämpning mot alla som led under denna
            diktatur. Det är också en djup förolämpning mot min företrädare
            Anders Borg, den moderate finansminister som införde personalliggare.
          </note>
          <note>
            Låt oss gå till ämnet för denna debatt, skatterna. Regeringen
            har bedrivit en politik för att Sverige ska ha ett skattesystem
            som fungerar, som säkerställer att vi kan finansiera välfärden
            och som även ger goda förutsättningar för svenskt näringsliv.
            Bland annat har vi under min tid som finansminister fortsatt det
            arbete som inleddes under alliansregeringen med att göra en omläggning
            av just företagsbeskattningen. Syftet med detta arbete har varit
            att bredda företagsskattebasen, alltså basen man betalar skatt
            på, och sedan sänka skattesatserna.
          </note>
          <note>
            Det har varit ett viktigt och framgångsrikt arbete som också
            gynnar de företag som inte via olika lånesnurror försöker att
            sänka bolagsskatten utan som strävar, sliter och gör rätt för
            sig. Detta gör att vi nu åter kommer att kunna sänka bolagsskattesatsen.
          </note>
          <note>
            Vi har också infört andra viktiga förändringar i skattesystemet,
            också för att göra det rättvisare.
          </note>
          <note>
            Därutöver vidtar vi i denna kris särskilda krisåtgärder för att
            stötta företag genom krisen och säkerställa att Sverige står starkt
            rustat när vi är igenom denna kris. Vi genomför därför det särskilda
            avdraget för investeringar, både för att man ska kunna upprätthålla
            investeringstakten så att det stöttar ekonomins återhämtning här
            och nu och för att Sverige ska stå väl rustat när krisen är över.
          </note>
          <note>
            Så till fordonsbeskattningen och den omläggning regeringen gör
            av bonus–malus. Jag kan konstatera att Moderaterna är mer fokuserade
            på malus och mindre på bonus. I debatten låter det som att det
            bara finns en malus för dem som köper bensinslukande stadsjeepar.
            Men man kan ju faktiskt få en bonus om man köper en miljövänlig
            bil. Det som är bra med den svenska biltillverkaren är ju att
            den också har bilar som är miljövänliga och ger möjlighet till
            bonus. Syftet med omläggningen är att stötta inhandlandet av miljövänliga
            bilar.
          </note>
          <note>
            Låt mig också säga att används en bil enbart i tjänsten blir
            man inte förmånsbeskattad. Man blir bara förmånsbeskattad om bilen
            också används privat.
          </note>
          <note type="speaker">
            Anf. 20 KJELL JANSSON (M):
          </note>
          <note>
            Fru talman! Jag kan redigera mitt inlägg och säga att det upplevs
            som ett väldigt starkt kontrollsystem av småföretag när man ska
            registrera sina barn som är anställda i företaget via personalliggare.
          </note>
          <note>
            Fru talman! Enligt Svenskt Näringsliv har företagsklimatet försämrats
            varje år sedan 2015 under regeringen Löfvens tid. De enda som
            får det att fungera är moderatstyrda kommuner, som ligger i topp.
            Heder åt Solna och Pehr Granfalk som vinner år efter år, trots
            allt detta.
          </note>
          <note>
            Småföretagen är roten i den inhemska marknaden, och därför frågar
            jag finansministern: Varför vill finansministern ha så höga skatter
            på entre ­ prenörer som skapar nya jobb?
          </note>
          <note>
            Sverige har dubbelbeskattning av företagare, bolagsskatt på 22
            procent och utdelningsskatt på 30 procent. Hur blir det med 3:12-utredningen?
            Finns det några förslag eller inte?
          </note>
          <note>
            En konsekvens av att regeringen har höjt skatterna är att det
            blir mindre lönsamt att driva företag.
          </note>
          <note>
            Fru talman! Arbetsmiljöverket åker ut på sina räder och träffar
            företagare. De säger till företagaren att arbetsmiljöplanen är
            för dålig, men när företagaren undrar vad han eller hon kan göra
            säger Arbetsmiljöverket: Vi kan inte ge något svar, för vi är
            inga konsulter.
          </note>
          <note>
            Anser finansministern att det bidrar till ett bra företagsklimat
            att myndigheten gör så mot småföretagare?
          </note>
          <note>
            En annan sak jag vill ta upp är att Arbetsmiljöverket körde ett
            mobilspel, The Boss, i syfte att sätta stopp för osund konkurrens.
            På vems uppdrag vet jag inte, men det gjordes i alla fall. Det
            torde inte ingå i myndighetens uppdrag att driva kampanjer mot
            företag. Ingår detta i regleringsbrevet? Finansministern är svaret
            skyldig.
          </note>
          <note>
            Tillväxtverket är en annan myndighet, och den har stora problem
            med rättssäker hantering av permitteringsstöden nu under coronan.
          </note>
          <note>
            Fru talman! Regeringen satsar 40 miljarder i olika näringslivsprojekt.
            Detta ger ingen effekt utan skadar snarare näringslivet.
          </note>
          <note>
            Det är hög tid för regeringen att göra något åt det försämrade
            företagsklimatet, som har galopperat under regeringen Löfvens
            år. Det är också hög tid att se till att våra myndigheter har
            en rättssäker hantering och inte godtyckligt jagar småföretagare
            med tillämpningsåtgärder. Det är även hög tid att regeringen tar
            fram en skattereform som finns med i JÖK:en.
          </note>
          <note>
            Min fråga till finansministern är: Kommer andra partier att få
            vara med och hamra fram den nya skattereformen, eller ska det
            göras med Socialdemokraterna, Miljöpartiet och deras stödpartier?
            En skattereform bör främja arbete, företagande och tillväxt.
          </note>
          <note type="speaker">
            Anf. 21 NIKLAS WYKMAN (M):
          </note>
          <note>
            Fru talman! Låt mig börja med en diskussion kring vad som är
            värdigt att säga. Alla partier har misstag i sin historia, men
            finansministern ska vara väldigt medveten om att Socialdemokraterna
            inte har något att lära Moderaterna vad gäller att stå upp för
            demokrati och mänskliga rättigheter i det forna östblocket. Det
            var inte moderata företrädare som åkte ned och skålade och firade
            40-årsjubileet för diktaturen i Östtyskland. Det var inte moderata
            företrädare som hävdade att Baltikum inte var ockuperat. Det var
            företrädare för finansministerns parti som gjorde detta. Det vore
            klädsamt med en ödmjukhet inför de historiska vidunderliga misstag
            som socialdemokratin begick mot diktaturerna i öst.
          </note>
          <note>
            I sakfrågan om skatter behöver Sverige resa sig när det kommer
            till den ekonomiska tillväxten. Hur kan finansministern vara så
            nöjd när arbetslös ­ heten har blivit så hög? Hur kan finansministern
            vara så nöjd när den svenska tillväxten jämfört med övriga världen
            och i synnerhet Europa har blivit så låg? Hur kan finansministern
            vara så nöjd när så många kurvor pekar i fel riktning? Hur kan
            finansministern vara så nöjd med utveck ­ ling ­ en i Sverige
            när så många svenskar känner en stor oro för vardagen och framtiden?
          </note>
          <note>
            Fru talman! Vi har frågat finansministern – jag har gjort det
            i min inter ­ pellation – vilka åtgärder hon avser att vidta för
            att tillväxten framöver ska bli högre. Finansministern hävdar
            att hon har drivit på för reformer i skattesystemet. Det stämmer
            att man har kompenserat för de minskade möjligheterna till ränteavdrag
            – väl så, för annars hade beskattningen höjts. Men finansministern
            har ju återupprepat kraven på att höja företags ­ beskattningen
            så att de som sliter och jobbar allra mest i sina egna bolag –
            i fåmansbolag – ska få höjd skatt. Finansministern har gång på
            gång upp ­ repat att de är skattemässigt gynnade, och hon vill
            höja deras skatt så fort som möjligt, kanske inte så mycket som
            möjligt men åtminstone en hel del.
          </note>
          <note>
            På vilket sätt ökar detta drivkrafterna att starta, driva och
            engagera sig i sådana bolag? Vilka andra stora förändringar i
            skattesystemet är det som finansministern menar skapar jobb? Är
            det den skatt som införts på kylar, frysar och all elektronik?
            Skapar detta fler jobb hos våra elektronikföretag och återförsäljare
            runt om i landet? Är det plastpåseskatten, som gör att det kostar
            7 kronor i inträde att gå och handla på Konsum eller Ica, som
            bidrar till att det blir fler jobb i butiker runt om i landet?
            Är det klädskatten – som har utretts, som regeringen har ställt
            sig positiv till och som kommer att slå mot svensk modeindustri
            och svenska konsumenter – som ska skapa fler jobb? Är det flygskatten,
            som gör det dyrt och svårt att starta bolag runt om i Sverige?
            Är det de höjda fordons- och bensinskatterna som ska göra det
            mer möjligt att driva bolag och ha företagsamhet runt om i Sverige?
            Vilka av dessa skatter anser finansministern bidrar till fler
            jobb i Sverige?
          </note>
          <note type="speaker">
            Anf. 22 LARS BECKMAN (M):
          </note>
          <note>
            Fru talman! Jag tog upp regeringens attacker på svensk fordonsindustri.
            Det måste vara exempellöst att en regering attackerar sin egen
            viktiga fordonsindustri. Då säger ministern att man ska köpa en
            mindre bil.
          </note>
          <note>
            Jag skulle vilja sända en tanke till den barnfamilj i Gävle som
            har ett funktionsnedsatt barn. Barnet är tio år. De behöver köpa
            en stor bil för att kunna få in elrullstolen och rullstolen. Bilstödssystemet
            fungerar som så att familjen kan få ungefär 20 000 i anskaffningsbidrag,
            men sedan blir straffskatten, med dagens nivåer, 20 000 per år
            i tre år. Denna familj med rullstol får alltså betala 60 000 i
            straffskatt.
          </note>
          <note>
            När familjen ska byta bil om ett antal år skulle straffskatten
            från den 1 maj med dagens system bli 40 000 per år, med samma
            bil. Staten tar alltså 120 000 i straffskatt från en barnfamilj
            i Gävle som behöver ha rullstol med sig. Jag tycker att det är
            exempellöst att finansministern då säger att man ska köpa en mindre
            bil. Många familjer med funktionsnedsatta barn drömmer naturligtvis
            om att kunna ha en mindre bil, men man har inte en bil med rullstol
            för att det är roligt.
          </note>
          <note>
            Den uppgivna försäljare som berättade om detta exempel för mig
            i onsdags sa att han mår fysiskt dåligt av att funktionsnedsatta
            straffas i dagens Sverige. Han sa att de ska göra vad de kan för
            att registrera bilen före den 1 maj, vilket gör att familjen får
            20 000 per år i straffskatt i stället för 40 000, men om registreringen
            inte hinner i kapp och de inte hinner få leveransen av bilen innan
            dess blir straffskatten 40 000 per år för en barnfamilj i Gävle
            som har ett funktionsnedsatt barn.
          </note>
          <note>
            Detta står finansministern i talarstolen och försvarar. Jag tycker
            att det är ovärdigt, apropå en tidigare debatt.
          </note>
          <note type="speaker">
            Anf. 23 Finansminister MAGDALENA ANDERSSON (S):
          </note>
          <note>
            Fru talman! Man har ett ansvar för vad man säger i riksdagens
            talarstol. Det sprids en lögn om att Ingvar Carlsson skulle ha
            deltagit vid DDR:s 40 ‑ årsfirande och hållit ett tal där han
            sa att Sverige hade mycket att lära av Östtyskland. Det finns
            inga källor som verifierar detta påstående. Det är en lögn som
            sprids. Den har skrivits på Svenska Dagbladets ledarsida, och
            jag antar att det är den referensen som Niklas Wykman använder
            när han påstår detta. Men det finns ingenting som bekräftar det.
            Det är en lögn. Ingvar Carlsson deltog inte i firandet.
          </note>
          <note>
            När det gäller att historiskt diskutera synen på demokrati kastar
            man lite sten i glashus – Moderaterna var ju emot allmän rösträtt.
          </note>
          <note>
            Det är viktigt att vi har ett väl fungerande skattesystem. Det
            som vi har i dag har många brister. Det är inte tillräckligt omfördelande,
            och det karakteriseras ofta som något av ett lapptäcke. Det är
            mycket avdrag, och det kan vara svårgenomträngligt för människor.
            Det är mot denna bakgrund som vi i januaripartierna har sagt att
            vi ska genomföra en omfattande skattereform. Vi hade kommit långt
            i hur vi skulle lägga upp detta arbete när coronapandemin slog
            till. Sedan fick vi lägga det åt sidan beroende på att vi under
            våren genomförde historiskt stora krispaket för att bland annat
            skydda svenska företag och svenska jobb.
          </note>
          <note>
            Korttidspermittering är en av de viktigaste åtgärder som vi har
            genomfört under våren. Alla som jag har pratat med menar att det
            har haft stor effekt och att tusentals människor som annars hade
            blivit arbetslösa inte är det nu tack vare korttidspermittering.
            Vad Kjell Jansson hänvisar till när han säger att det inte har
            någon effekt är inte något som jag har stött på när jag har träffat
            företagare och fackföreningsrörelsen och heller inte när jag har
            diskuterat med våra myndigheter.
          </note>
          <note>
            Däremot skulle Moderaternas förslag där i början att sänka arbets
            ­ givaravgiften för alla företagare under en lång period och göra
            av med 100 miljarder i månaden inte fått så stor träffsäkerhet.
            Det hade varit be ­ tydligt mindre effektivt. Vi hade inte heller
            haft möjlighet att komma med de nya krispaketen eller med den
            stora budget som jag kunde lägga fram i september om vi då hade
            lyssnat på Moderaterna. Då hade vi redan tömt ladorna under våren.
          </note>
          <note>
            Men vi lade detta arbete åt sidan då. Vi var tvungna att fokusera
            på krisen. Jag hoppas att vi kommer att kunna återuppta detta
            arbete. Förhoppningsvis kommer denna smittspridning att minska
            och krisen avta så att vi kan fokusera på det mer ordinarie arbetet
            igen så snart som möjligt. När vi har diskuterat hur vi ska lägga
            upp detta arbete har vi också tänkt på att det är viktigt när
            vi diskuterar skatter och gör en stor skatteomläggning att alla
            partier får möjlighet att vara med i den diskussion en så att
            vi kommer att h itta en form för att kunna diskutera detta också
            med andra partier i riksdagen.
          </note>
          <note type="speaker">
            Anf. 24 KJELL JANSSON (M):
          </note>
          <note>
            Fru talman! Som förväntat är det inte särskilt många svar som
            vi får av finansministern. Det är mest försvarstal om att det
            har varit en corona ­ pandemi och svårt att hinna med att göra
            saker. Visst har vi en pandemi och visst drabbar det Sverige hårt,
            inte minst småföretagare och folk som ska åka till jobbet. Men
            då kanske man ska underlätta för dem på många sätt och inte försvåra
            för dem.
          </note>
          <note>
            De flesta åtgärder för att lindra effekterna av pandemin som
            har vidtagits har Elisabet Svantesson faktiskt drivit på i finansutskottet.
          </note>
          <note>
            Fru talman! Jag har fortfarande inte fått svar från försvarsministern
            om hon betraktar näringslivet som en ko som ska mjölkas, eller
            om hon anser att det är hästen som drar lasset. Den frågan är
            rätt intressant.
          </note>
          <note>
            Dessutom får vi inga svar om bilindustrin som är ett lok i svensk
            industri när det handlar om att dra in pengar till vår välfärd.
            Bilindustrin har stått för 15 procent av bnp. Nu kan jag inte
            säga att dessa siffror stämmer exakt med tanke på pandemin. Vi
            har flera företag i denna bransch och som är världsledande. Ändå
            vill finansministern med sina stödpartier, främst Miljöpartiet,
            straffbeskatta denna industri.
          </note>
          <note>
            Man vill också straffbeskatta småföretagare som måste ha lätta
            lastbilar för att få med sina verktyg, rör, elsladdar och så vidare
            när de ska åka till jobbet varje morgon. Man vill också höja skatterna
            för dem om de vill köpa en ny bil. Men behåller de en gammal bil
            blir det mycket billigare. Det hänger inte ihop.
          </note>
          <note>
            Fru talman! Det är dags att regeringen tänker om och slutar med
            att med kirurgisk precision straffbeskatta småföretagare.
          </note>
          <note type="speaker">
            Anf. 25 NIKLAS WYKMAN (M):
          </note>
          <note>
            Fru talman! Det kom att bli två parallella diskussioner, en om
            den svenska historiska utrikespolitiken och förhållandet till
            gamla diktaturer och en om skattepolitiken. Jag tycker att finansministern
            närmast understryker min poäng och min reaktion mot bakgrund av
            hennes mycket indignerade och uppläxande inlägg. Det finns absolut
            en viktig poäng för alla partier att vara ödmjuka, eftersom det
            inte är någon som är felfri när det gäller hur man har agerat
            historiskt. Det finns ingen som äger en absolut sanning som kan
            stå oemotsagd genom århundraden. Så är det helt enkelt.
          </note>
          <note>
            Det går inte att komma ifrån att finansministerns parti till
            exempel agerade väldigt väl när det gäller den polska fackföreningsrörelsen
            och frihetskampen där. Men man förringade annat helt. Jag tror
            att det var Pierre Schori som sa att man inte stöttade den separatism
            som rådde i Baltikum när de baltiska staterna ville bli fria.
          </note>
          <note>
            Jag tar gärna till mig att finansministern tycker att jag ska
            vara ödmjuk, eftersom min uppmaning till henne är densamma och
            att inte skuldbelägga.
          </note>
          <note>
            När det däremot kommer till skattefrågorna behöver finansministern
            komma med svar. Vilka av finansministerns skatteförändringar leder
            till fler jobb? Är det hoten om att höja skatten på fåmansbolagen?
            Är det hoten om att införa kilometerskatter? Är det hoten om att
            införa klädskatter på modeindustrin? Är det skatten på kylskåp,
            spisar och annan handel? Är det de höjda fordonsskatterna? Är
            det höjda drivmedelsskatterna? Eller vad är det i finansministerns
            skattepolitik som ska leda till att Sverige återigen blir ett
            tillväxtmirakel, så att vi kan finansiera polis, försvar, sjukvård
            och annat som vi behöver?
          </note>
          <note type="speaker">
            Anf. 26 Finansminister MAGDALENA ANDERSSON (S):
          </note>
          <note>
            Fru talman! Diskussionen om Östeuropa är viktig mot bakgrund
            av hur diskussionen utvecklas och de tilltagande hot som vi ser
            mot den demokratiska ordningen. Vi ser också en tendens runt om
            i världen, och även i Sverige, att man kanske slarvar med fakta.
          </note>
          <note>
            Niklas Wykman säger att det inte finns någon som äger en absolut
            sanning. Det kan man säga. Men antingen deltog Ingvar Carlsson
            i 40-årsfirandet av Östtyskland, eller också gjorde han det inte.
            Svenska Dagbladets ledarsida och Niklas Wykman försöker underblåsa
            ryktet att han deltog. Men den absoluta sanningen är att han inte
            deltog.
          </note>
          <note>
            Att som riksdagsledamot från riksdagens talarstol delta i den
            typen av ryktesspridning är allvarligt, och det är inte bra för
            den långsiktiga utveck ­ lingen av svensk demokrati.
          </note>
          <note>
            Däremot ser jag fram emot fortsatta diskussioner om skattesystemet.
            Det är viktigt att vi har ett väl fungerande skattesystem. Det
            är också viktigt att ha ett skattesystem som styr rätt. Där ser
            jag fram emot fortsatta diskussioner också med Moderaterna om
            hur vi ska utforma skattesystemet framöver. Men min utgångspunkt
            är naturligtvis att vi också måste styra rätt. Det är också viktigt
            för det svenska näringslivet att vi har skatter som styr rätt,
            till exempel att vi styr mot att man köper miljövänliga bilar.
            Det finns miljövänliga Volvobilar. Volvo vill vara helt fossilfria.
            Självklart ska vi därför styra de svenska konsumenterna mot att
            köpa Volvos laddhybrider och så småningom också Volvos elbilar.
            Det är det som är målet, att genom en klok skattepolitik stötta
            svenska företag inklusive vår stora biltillverkare.
          </note>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2020/21:74 om undantag för förmånsbeskattning
            av transport till och från arbetet
          </note>
          <note type="speaker">
            Anf. 27 Finansminister MAGDALENA ANDERSSON (S):
          </note>
          <note>
            Fru talman! Helena Bouveng har frågat mig när jag avser att återkomma
            med förslag på hur vårdanställda kan undantas förmånsbeskattning
            för transporter till och från arbetet. Frågan är ställd mot bakgrund
            av ett tillkännagivande från riksdagen i maj i år som innebär
            att regeringen ska återkomma med ett förslag om tillfälligt slopad
            förmånsbeskattning av fria måltider samt transporter till och
            från arbetet för personal i vård- och omsorgsverksamhet.
          </note>
          <note>
            Regeringen har i den extra ändringsbudget som lämnades till riksdagen
            den 3 november i år föreslagit att det införs en skattefrihet
            för förmån av fri kost i särskilda fall. Det gäller sådana matgåvor
            som lämnas till arbetsplatser i syfte att visa uppskattning och
            stöd till personalen. Skattefriheten är inte generell, utan måltiden
            ska ha lämnats utan krav på motprestation , och det får inte finnas
            något samband mellan den som skänker måltiden och arbetsgivaren.
            Däremot är den inte begränsad till specifikt utpekade yrkeskategorier
            eller kriser. Skattefriheten föreslås gälla permanent och retroaktivt
            från och med mars 2020.
          </note>
          <note>
            När det gäller förmån av fria transporter till och från arbetet
            har Skatte ­ verket i ett ställningstagande den 17 juni i år klargjort
            att om en anställd under en pågående pandemi får taxiresor eller
            en liknande reseförmån av sin arbetsgivare, bör förmånen inte
            värderas till en högre kostnad än som motsvarar vad en resa inom
            kollektivtrafiken kostar. Ställningstagandet ska tillämpas från
            och med mars 2020 och så länge Folkhälsomyndighe ­ tens rekommendationer
            om begränsningar för att minska smittspridningen i kollektivtrafiken
            kvarstår.
          </note>
          <note>
            De förmånsvärden som i praktiken aktualiseras för fria transporter
            till och från arbetet är alltså inte högre än vad en bussbiljett
            eller annan resa med kollektivtrafiken hade kostat. Skatteverkets
            pragmatiska hantering av sådana förmåner framstår som ett bättre
            alternativ i den uppkomna situa ­ tionen än att för en begränsad
            tidsperiod i lagstiftningen avgränsa skatteregler till vissa specifika
            yrkeskategorier eller särskilda arbetsplatser. Att på ett tillräckligt
            träffsäkert sätt utforma lagregler som bara gäller vissa yrken
            eller vissa arbetsplatser är inte enkelt. Sådana regler går också
            stick i stäv med att skatteregler ska vara generella och inte
            ska undanta vissa grupper av anställda från beskattning. Det skulle
            också ytterligare krångla till skattesystemet.
          </note>
          <note type="speaker">
            Anf. 28 HELENA BOUVENG (M):
          </note>
          <note>
            Fru talman! Först får jag tacka finansministern för svaret.
          </note>
          <note>
            Jag har tidigare ställt en skriftlig fråga till Magdalena Andersson
            an ­ gående när hon avser att återkomma till riksdagen med förslag
            på hur vård ­ anställda kan undantas från förmånsbeskattning för
            transporter till och från arbetet. Riksdagen riktade redan den
            27 maj ett tillkännagivande till reg e r ­ ingen om att snarast
            återkomma med att förmånsbefria transporter och måltider.
          </note>
          <note>
            Fru talman! Det är glädjande att regeringen nu, nästan sex månader
            senare, har inkommit med en extra ändringsbudget där det införs
            en skatte ­ frihet för förmån av fri kost i särskilda fall. Bra
            där, även om man kanske inte kan anklaga regeringen för att vara
            direkt snabbfotad.
          </note>
          <note>
            Vad gäller undantag för förmånsbeskattning av transporter finns
            inget. I svaret på min skriftliga fråga hänvisar finansministern
            till att tillkännagivandet analyseras hos Regeringskansliet.
          </note>
          <note>
            Nu har regeringen analyserat färdigt. Nu har vi svaret, fru talman.
            Svaret lyder: Nej, det går inte. Min uppfattning är att majoriteten
            i riksdagen, jag själv, mitt parti och, om jag får gissa, stora
            delar av svenska folket säger att det går – det måste gå. Jag
            är övertygad om att ingen skulle anklaga regeringen eller finansministern
            om man i extraordinära tider tog extraordinära beslut. Om man
            vill kan man.
          </note>
          <note>
            Fru talman! De som sliter i vården just nu förtjänar mer än att
            vänta nästan ett halvår på att en sådan analys ska bli klar. De
            förtjänar en reger ­ ing som hittar vägar framåt för att yrkesgrupper
            inom vården ska kunna ta sig till jobbet på ett tryggt sätt utan
            att bli straffbeskattade. Varje dag kämpar läkare, sjuksköterskor,
            undersköterskor och alla andra som arbetar på våra sjukhus med
            sin egen hälsa som insats för att vi ska ta oss ur pandemin på
            ett bra sätt.
          </note>
          <note>
            Min fråga är: Anser inte finansministern att alla dessa sjukvårdshjältar
            är värda att få bättre villkor och rätt förutsättningar för att
            ta sig till och från jobbet på ett säkert sätt?
          </note>
          <note type="speaker">
            Anf. 29 NIKLAS WYKMAN (M):
          </note>
          <note>
            Fru talman! Regeringen säger sig i alla fall driva en feministisk
            utrikes ­ politik, och man kan då tänka sig att regeringen också
            driver en feministisk inrikespolitik.
          </note>
          <note>
            Krisen har ju drabbat sektorer där det jobbar väldigt många kvinnor.
            Det har handlat om äldreomsorgen och om sjukvården. Vi är många,
            fru talman, som känner en stor bestörtning över hur människor
            i framför allt äldreomsorgen har bemötts under pandemin, med väldigt
            nedlåtande kommentarer och rena beskyllningar om att vara smittspridare.
            Man har kunnat läsa tidningsreportage om människor som får glåpord
            ropade efter sig på gatan när de ska hem till äldre för hjälpa
            dem, emellanåt med risk för den egna hälsan. Detta är ju väldigt
            olyckligt.
          </note>
          <note>
            Vi har också sett att stora företagssektorer där många kvinnor
            jobbar, till exempel frisörer, har drabbats hårt av pandemins
            konsekvenser.
          </note>
          <note>
            Jag undrar om det från finansministerns sida har gjort s någon
            jämställdhetsanalys av pandemins effekter i Sverige. Har det gjorts
            någon särskild bedömning utifrån de kvinnor som har drabbats hårt
            i pandemins fotspår?
          </note>
          <note>
            Nu lyckades ju Moderaterna driva regeringen framför sig och få
            igenom skattefrihet på måltider, vilket såklart är mycket välkommet.
            Det krävdes en hård kamp. Jag var själv, fru talman, med på det
            möte där vi drev igenom detta i finansutskottet. Det är efter
            starkt motstånd från Socialdemokraterna som man nu kan uttrycka
            denna solidaritet genom att ge en måltid till någon som arbetar
            eller äta upp den utan att bli förmånsbeskattad.
          </note>
          <note>
            Det är väldigt bra att detta förslag har kommit, men jag är något
            förvånad över att man inte agerar till exempel när det kommer
            till transporter eller trängselskatt. Jag undrar hur finansministern
            samlat ser på till exempel rekommendationer om att människor inte
            ska åka kollektivt när de samtidigt straffbeskattas väldigt hårt
            när de åker bil. Finns det tankar hos finansministern där?
          </note>
          <note>
            Slutligen, fru talman, skulle jag vilja säga någonting om samtalstonen
            och det demokratiska läget. Det krävs för protokollets skull.
          </note>
          <note>
            Det blir väldigt märkligt när man säger någonting i talarstolen
            som jag tidigare gjorde om Ingvar Carlsson s besök i DDR inför
            deras 40-årsjubileum och finansministern sedan går upp och säger
            att jag har sagt att han har deltagit på en middag, hållit ett
            hyllningstal och så vidare och är väldigt upprörd över detta,
            trots att det inte alls var vad jag sa. Det går väldigt enkelt
            att kontrollera att Ingvar Carlsson var i DDR under upptakten
            till deras 40-årsfirande, men sedan hävdar finansministern att
            jag skulle ha sagt en massa andra saker som jag inte har sagt.
          </note>
          <note>
            Att man gör på det viset och försöker att extrapolera sina politiska
            motståndare och deras uttalanden så mycket som möjligt och sedan
            attackera dem väldigt hårt är tyvärr ett gift i den politiska
            diskussionen. Det har vuxit fram via Twitter, Facebook och sociala
            medier att göra på det sättet; det är inte helt nödvändigt att
            ta det agerandet in i denna kammare.
          </note>
          <note type="speaker">
            Anf. 30 Finansminister MAGDALENA ANDERSSON (S):
          </note>
          <note>
            Fru talman! Regeringen har från det att denna pandemi kom till
            Sverige levererat en lång rad förslag till riksdagen – också i
            väldigt gott samarbete med riksdagens partier – för att hantera
            pandemin. Vi har jobbat utifrån en strategi där det i första hand
            handlar om att stoppa smittspridningen och säkerställa resurser
            till sjukvården. Det handlar om att skydda svenska jobb och svenska
            företag, men det handlar såklart också om att skydda dem som blir
            arbetslösa.
          </note>
          <note>
            De som arbetar inom vård och omsorg är en av de grupper som reger
            ­ ingen har arbetat väldigt hårt för under pandemin. Därför var
            ett av de första besked som vi kom med att regeringen tar alla
            extraordinära kostnader för vård och omsorg av de sjuka. Detta
            gjorde vi för att sjukvårdspersonalen och omsorgspersonalen skulle
            kunna arbeta i trygg förvissning om att pengar inte ska vara det
            som står i vägen för en god omsorg om dem som är sjuka och om
            våra äldre.
          </note>
          <note>
            I början av pandemin rådde brist på utrustning, vilket gjorde
            att det fanns en fara såväl för personalen som för de äldre. Men
            det var aldrig pengar som var bristen, utan det var de leveranskedjor
            som inte fungerade.
          </note>
          <note>
            Därutöver har regeringen säkerställt att man inte blir förmånsbeskattad
            för fri parkering eller för måltider som till exempel frivilliga
            skänker till personal som jobbar väldigt hårt. Om man för att
            undvika smittspridning får möjlighet att till exempel åka taxi
            till och från jobbet ska man under denna pandemi heller inte behöva
            bli förmånsbeskattad för det. Det skulle kunna bli en ganska hög
            beskattning. Jag delar helt Moderaternas uppfattning att det är
            viktigt att man inte ska bli beskattad för detta.
          </note>
          <note>
            Det är därför jag med stor glädje har noterat att Skatteverket
            har kommit med beskedet att de inte kommer att tillämpa de nuvarande
            skattereglerna på det sättet under pandemin. Man kommer alltså
            inte att bli förmånsbeskattad för den kostnad det innebär att
            till exempel åka taxi till arbetet. Skatteverket har löst den
            frågan så att vi inte behöver komma med lagstiftning. Givet att
            Skatteverket har löst frågan på detta pragmatiska sätt ifrågasätter
            jag om det är motiverat att ta upp många timmar för tjänstemännen
            på Finansdepartementet och att låta deras övertidskonto ticka
            på ytterligare för att göra en lagstiftningsförändring när frågan
            i praktiken är löst av Skatteverket.
          </note>
          <note>
            Om vi återgår till Niklas Wykmans och min debatt om Östeuropa
            är det helt korrekt att Niklas Wykman inte sa att just Ingvar
            Carlsson hade varit där. Men han sa att företrädare för Socialdemokraterna
            hade skålat och firat i samband med 40-årsjubileet. Det är Svenska
            Dagbladet som på sista tiden har skrivit om detta och att det
            var Ingvar Carlsson som gjorde det. Men det är alltså inte korrekt.
            Jag känner inte till att socialdemokrater skålade på 40-årsjubileet
            i Östtyskland.
          </note>
          <note>
            Det är däremot viktigt att vi alla gemensamt tar avstånd från
            den fruktansvärda diktatur Östtyskland var. Jag känner mig trygg
            med att Niklas Wykman står helt bakom mig i min avsky för den
            diktaturen.
          </note>
          <note type="speaker">
            Anf. 31 HELENA BOUVENG (M):
          </note>
          <note>
            Fru talman! Jag får börja med att tacka finansministern för hyllningsorden
            i fråga om det goda samarbetet under den här tiden. Jag tycker
            att vi har löst det bra, och vi har hjälpts åt. Det tackar jag
            för.
          </note>
          <note>
            Coronaviruset fortsätter dock att slå hårt mot hela samhället.
            Den viktigaste uppgiften handlar, precis som finansministern sa,
            om att begränsa smittspridningen och att rädda liv samtidigt som
            arbete och företag värnas. Vi har alla ett ansvar i denna tid.
            Men vissa yrkesgrupper arbetar mer än vanligt och tar större risker
            för att kunna hjälpa dem som far mest illa.
          </note>
          <note>
            Fru talman! Det finns många som vill hjälpa till i den situation
            som nu råder. Det är initiativ som jag tycker att man ska uppmuntra
            och skapa förutsättningar för i stället för att sätta käppar i
            hjulet, vilket i alla fall i den här frågan verkar vara regeringens
            strategi.
          </note>
          <note>
            Ja, finansministern, Skatteverkets pragmatiska förhållningssätt
            är bra vad gäller beskattningen av taxiresor som arbetsgivaren
            tillhandahåller. Men det finns fler som vill hjälpa till, och
            de nuvarande reglerna för förmånsbeskattning och det arbete det
            medför att hantera dem står i vägen för alla de goda initiativen
            i vårt samhälle. Det hindrar exempelvis företag som vill tillhandahålla
            bilar till dem som jobbar inom sjukvården och vårdar covid-19-patienter.
            Det hindrar alla dem från att nyttja bilpooler eller andra tjänster
            som skulle kunna underlätta för dem att varje dag ta sig till
            jobbet på ett säkert sätt.
          </note>
          <note>
            I dag skulle en sjuksköterska få betala nästan 1 200 kronor för
            att nyttja en sådan tjänst. Det kan inte ens finansministern tycka
            är rimligt. Kanske hade finansministern inte räknat med en andra
            våg och med att Folkhälsomyndighetens rekommendationer skulle
            vara kvar och på många sätt vara hårdare än vad som uppfattades
            i våras, inte minst vad gäller smittspridningen i kollektivtrafiken.
          </note>
          <note>
            Kan finansministern ha förståelse för att sjuksköterskan som
            varje dag sätter sig på bussen har svårt att förstå logiken? En
            myndighet avråder från att åka kollektivt samtidigt som regeringen
            avfärdar initiativ som skulle göra det möjligt för honom eller
            henne att på ett tryggt sätt ta sig till jobbet för att rädda
            andras liv.
          </note>
          <note type="speaker">
            Anf. 32 NIKLAS WYKMAN (M):
          </note>
          <note>
            Fru talman! En spänstig och öppen debatt mellan demokratiska
            företrädare har ofta den förtjänsten att man också ser en hel
            del saker som man är överens om. Jag instämmer i Magdalena Anderssons
            mycket tydliga försvar av demokratin och i vår gemensamma övertygelse
            om att gemensamma fri- och rättigheter ska omfatta alla människor.
            Det är väldigt viktigt. Svenska folket ska känna att det är på
            det sättet. Det kan bli maktskifte, och man kan byta parti. Men
            det ändrar inte inriktningen för de grundläggande värderingarna
            i samhället. Det är mycket bra och väl så.
          </note>
          <note>
            Jag är däremot mer tveksam till finansministerns utformning av
            den ekonomiska politiken. Jag fastnade för det finansministern
            sa: Ska Finansdepartementets medarbetare verkligen lägga fler
            övertidstimmar på att utreda ifall vårdpersonal ska kunna åka
            skattefritt till jobbet?
          </note>
          <note>
            Fru talman! Det beror på om det jämförs med att lägga övertidstimmar
            på att införa en skatt på kläder och på skor, om det jämförs med
            att lägga tid på att införa ytterligare flygskatt och ytterligare
            bestraffningar genom fordonsbeskattningen, om det jämförs med
            att höja ägarbeskattningen och en rad andra skattehöjningar. I
            så fall vill jag inför helgen skicka med finansministern att det
            är bättre att lägga övertiden på en skattesänkning, om alternativet
            skulle vara alla de skattehöjningar som finansministern förbereder.
          </note>
          <note>
            Hur går det egentligen med skattereformen, som skulle kunna lösa
            en hel del av problemen? Magdalena Andersson har varit finansminister
            länge, i sex år, och säger nu att vi kanske är i starten av att
            göra en skattereform. Det är ett ganska senfärdigt agerande.
          </note>
          <note>
            Man borde skicka ett tydligt budskap till alla dem som sliter
            med krisen om att de inte ska förmånsbeskattas.
          </note>
          <note type="speaker">
            Anf. 33 Finansminister MAGDALENA ANDERSSON (S):
          </note>
          <note>
            Fru talman! Regeringen har under pandemin arbetat med stor omsorg
            om alla dem som sliter i vården. Det har bland annat handlat om
            det viktiga beskedet att det inte är pengar som står i vägen för
            att vårda de sjuka och de äldre. Därutöver har vi genomfört mycket
            omfattande tillskott till regio ­ nerna och kommunerna, som är
            ansvariga för den verksamheten.
          </note>
          <note>
            Under en sådan här kris sjunker skatteintäkterna i kommuner och
            re ­ gioner. Då kan staten välja att kompensera dem för det så
            att de kan fort ­ sätta att ha många anställda och betala ut sjysta
            löner. Det är stor skillnad på hur den här regeringen har agerat
            jämfört med hur alliansregeringen agerade under finanskrisen.
            Också under finanskrisen sjönk skatteintäkt ­ erna i kommunerna
            och regionerna. Men de fick då inte kompensation för de fallande
            skatteintäkterna. Det innebar att de var tvungna att säga upp
            personal i skolan, äldreomsorgen, sjukvården och förskolan.
          </note>
          <note>
            Den här regeringen har valt att inte agera på det sättet. Tvärtom
            får kommuner och regioner inte bara kompensation för de fallande
            skatte ­ intäkterna utan mer pengar därtill – faktiskt tre gånger
            så mycket – för att alla som under den här pandemin arbetar i
            sjukvården och omsorgen ska kunna vara trygga med att inte behöva
            bli av med kollegor. Det ska tvärtom finnas möjligheter för att
            fortsätta ha bra arbetsvillkor.
          </note>
          <note>
            Vad gäller förmånsbeskattning av resor till och från arbetet
            är det vanliga att det är arbetsgivaren som betalar för en sådan
            resa. Det problemet har Skatteverket i praktiken löst genom sin
            ändrade tillämpning som gäller för resor till och från arbetet,
            så att man inte ska bli förmånsbeskattad för värdet av att resa
            med en taxi.
          </note>
          <note>
            Skatteverket har däremot, vad jag vet, inte uttalat sig om vad
            som gäller ifall det är andra som vill ställa upp och hjälpa till
            med resor. Men det är naturligtvis en fråga som Helena Bouveng
            eller jag kan ställa till Skatteverket.
          </note>
          <note type="speaker">
            Anf. 34 HELENA BOUVENG (M):
          </note>
          <note>
            Fru talman! Det vanliga är att arbetsgivaren betalar för sådana
            förmåner. Men nu är det inte en vanlig tid utan en ganska ovanlig
            tid. Om jag har förstått det hela rätt är det absolut förmånsbeskattning
            på om andra vill hjälpa till med exempelvis bilpooler eller annat.
          </note>
          <note>
            I sitt svar säger finansministern att skatteregler som upprättas
            för en viss yrkesgrupp skulle gå stick i stäv med en viktig princip
            i svensk lagstiftning om att regler ska vara generella och inte
            undanta vissa grupper av anställda från beskattning. För min del
            är principen att inte förmånsbeskatta vissa stöd till vissa yrkesgrupper
            i grunden en fråga om såväl anständighet som skattesystemets legitimitet.
            Det är inte rimligt att sjuksköterskan, läkaren eller andra som
            arbetar mer och tar ett otroligt stort ansvar i krisen ska förmånsbeskattas
            för det stöd som det offentliga och samhället bistår med. Att
            göra dessa hjältar till skatteobjekt bara för att de på ett tryggt
            sätt ska kunna ta sig till jobbet kan inte vara rätt.
          </note>
          <note>
            Fru talman! Jag är van att finansministern vänder ryggen till
            mig här i kammaren, men jag ber henne att inte vända våra sjukvårdshjältar
            ryggen. De förtjänar mer än så.
          </note>
          <note type="speaker">
            Anf. 35 Finansminister MAGDALENA ANDERSSON (S):
          </note>
          <note>
            Fru talman! Det finns många hjältar i samhället. Vad Skatteverket
            har gjort är att lösa frågan inte enbart för sjukvårdspersonalen
            utan för alla yrkesgrupper. Det finns ju många hjältar i samhället.
            Sjukvårds- och omsorgspersonalen gör en fantastisk insats och
            gjorde även en fantastisk insats under våren. Men det finns många
            andra yrkesgrupper som också måste ta sig till jobbet under pandemin.
            Jag tänker till exempel på polisen , som är precis lika utsatt
            för smitta i kollektivtrafiken som sjukvårdspersonalen.
          </note>
          <note>
            Jag tycker att Skatteverkets ställningstagande som berör all
            personal är mycket bättre. De t gäller alla yrkesgrupper såsom
            polisen, tullen, militären och juristerna vid domstolarna. Allt
            detta måste fungera under pandemin. Skatteverkets ställningstagande
            är därför mycket bättre än Moderaternas förslag, eftersom polisen
            enligt det inte ska få möjlighet att åka taxi till jobbet för
            att undvika smitta medan sjuksköterskan skulle kunna det.
          </note>
          <note>
            Jag tycker att möjligheten ska gälla alla under den här perioden,
            och därför är Skatteverkets ställningstagande bra. Vi får naturligtvis
            också se hur Skatteverket ställer sig till att andra än arbetsgivaren
            kan komma med sådana erbjudanden till personalen.
          </note>
          <note>
            Jag ser vilka hjälteinsatser som sjukvårdspersonalen gör – sjuksköterskan,
            undersköterskan och läkaren – men jag ser också vilka hjälteinsatser
            som andra yrkesgrupper gör. Det gäller till exempel polisen, tulltjänstemännen
            och även alla tjänstemän på Skatteverket som inte kan jobba hemifrån.
          </note>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellation 2020/21:78 om åtgärder på skatteområdet
          </note>
          <note type="speaker">
            Anf. 36 Finansminister MAGDALENA ANDERSSON (S):
          </note>
          <note>
            Fru talman! Boriana Åberg har frågat mig om det är min uppfattning
            att de konsekvensanalyser som har gjorts före exempelvis införandet
            av kemikalieskatten och plastpåseskatten varit tillräckliga givet
            de negativa effekter vi nu enligt henne vet att skatterna fört
            med sig. Hon har också frågat varför jag väljer att införa klädskatten,
            som remissinstanser har förkastat så pass tydligt och som enligt
            henne medför så tydligt skadliga konsekvenser samt om jag gör
            analysen att svenska företags verksamhet underlättas eller försvåras
            av exempelvis kemikalieskatten, plastpåseskatten och den nya skatten
            på kläder och skor.
          </note>
          <note>
            K onsekvensanalyser är av stor betydelse när regeringen tar ställning
            till olika förslag . De aktuella skatterna har föregåtts av sedvanliga
            konsekvensanalyser. Därtill följer regeringen, tillsammans med
            myndigheterna, löpande utvecklingen när ett förslag väl införts.
          </note>
          <note>
            I utvärderings rapporten som Boriana Åberg refererar till beskrivs
            att det är svårt att utvärdera effekterna för hälsa och miljö
            av skatten på kemikalier i viss elektronik eftersom den infördes
            för tre år sedan och effekter oftast blir mätbara efter en längre
            tid. Det beskrivs även i rapporten att det är troligt att en del
            av det substitutionsarbete som bedrivits sedan skatten infördes
            inte gått att mäta i det här skedet, vilket indikerar att skatten
            på längre sikt eventuellt skulle kunna bidra till att användningen
            och exponeringen av farliga kemiska ämnen minskar.
          </note>
          <note>
            Remissvaren när det gäller hur en skatt på kemikalier i kläder
            och skor k an utformas bereds för närvarande i Regeringskansliet.
          </note>
          <note type="speaker">
            Anf. 37 BORIANA ÅBERG (M):
          </note>
          <note>
            Fru talman! Tack, ministern, för svaret! Jag ställde denna interpellation
            till finansministern för att jag är mycket bekymrad över regeringens
            så kallade miljöskatter, som de facto har mycket små eller inga
            positiva konsekvenser alls på miljön och klimatet. Priset för
            konsumenterna och företagen är dock mycket högt. Ännu mer bekymrad
            blir jag över att reger ­ ingen inte verkar lyssna på remissinstanserna
            och heller inte lär av tidigare misstag. Man kör på och planerar
            nya skatter med oklar nytta men som orsakar stora skador för företagen,
            sysselsättningen och välfärden.
          </note>
          <note>
            Kemikalieskatten infördes den 1 juli 2017 med syfte att minska
            förekomsten av farliga kemikalier i människors hemmiljö samt att
            uppmuntra företagen att använda mer miljövänliga alternativ. Det
            var ett lovvärt syfte, men det finns mycket att säga om utformningen
            och effekterna av kemikalieskatten. Redan från början var remissinstanserna
            kritiska, bland annat då skatten saknade vetenskaplig förankring.
            Bra ämnen beskattades medan dåliga kom undan, detta på grund av
            att man beskattade ämnenas tekniska egenskaper i stället för de
            miljömässiga. Men regeringen avfärdade remissinstanserna, införde
            skatten och höjde också densamma trots att riksdagen hade gett
            ett tillkännagivande till regeringen om att effekterna skulle
            utvärderas.
          </note>
          <note>
            Nyligen kom den utvärderingsrapport som Skatteverket och Kemikalieinspektionen
            har gjort. Rapporten visar att kemikalieskatten är verkningslös
            och att det inte går att påvisa att klor, brom och fosfor i flamskyddsmedel
            i vit- och elektronikvaror har minskat som följd av skatten. Av
            rapporten går också att ut läsa att kostnaderna för skatten har
            lagts på konsumenterna i form av högre pris på de produkter de
            köper. Vidare konstateras i rapporten att den administrativa bördan
            för företagen upplevs som mycket betungande, inte minst för att
            rapporteringen innehåller ett stort inslag av manuella processer
            och för att det ständigt sker en förändring av regelverket. Det
            blir med andra ord inget bra betyg för skatten.
          </note>
          <note>
            Kemikalieskatten är inte det enda exemplet på illa genomtänkta
            skatter. I maj i år infördes skatten på plastkassar. Regeringen
            beräknade att intäkterna skulle hamna på nästan 2,8 miljarder
            per år. Men skattens konstruk ­ tion var helt fel. Den likställer
            fossilbaserade plastpåsar med biobaserade gjorda av återvunnen
            plast. Vad blir då miljöeffekten av det hela?
          </note>
          <note>
            Inte heller är den finansiella effekten något att hänga i julgranen.
            Man har fått 100 miljoner kronor under de första fyra månaderna,
            vilket är betydligt mindre än beräknat. Det är heller inte den
            enda skatt som är fel för miljön, företagen och konsumenterna.
            Dessutom planerar man att införa en skatt på kläder och skor.
          </note>
          <note type="speaker">
            Anf. 38 NIKLAS WYKMAN (M):
          </note>
          <note>
            Fru talman! Det har nyligen kommit en rapport från ESO, som åtminstone
            själv a brukar beskriva sig som Finansdepartementets think-tank,
            tankesmedja. ESO lades ned 2003 av Socialdemokraterna men återstartades
            under alliansåren. Man ville därigenom få en spänstigare ekonomisk-politisk
            diskussion, få ett mer kritiskt förhållningssätt till de beslut
            som fattas och bättre kunna utvärdera, genomlysa och vara kreativ
            i den ekonomiska politiken.
          </note>
          <note>
            Klas Eklund, som har arbetat med ett förslag om en skattereform,
            pekar på att man inte ska använda miljöskatter för att säkra de
            offentliga finans ­ erna. Miljöskatter ska användas för att nå
            miljömål. Dessa syften ska inte blandas ihop. Detta är ett väldigt
            kraftfullt argument mot det som finansministern bedriver och som
            står inskrivet i det avtal hon har med sina samarbetspartier om
            en grön skatteväxling.
          </note>
          <note>
            Det är inte konstigt att ekonomer som Eklund och andra varnar
            för grön skatteväxling. Detta riskerar nämligen i grunden två
            saker, och ingen av dem är önskvärd.
          </note>
          <note>
            Den första risken är att de offentliga finanserna eroderar och
            att man inte har råd med de utgifter man har, eftersom man i grunden
            beskattar någonting som man vill ska försvinna. Därmed försvinner
            också skattebasen och med tiden även skatteintäkterna.
          </note>
          <note>
            Den andra risken är givetvis att man utformar de här skatterna
            på ett lite glupskt sätt därför att man inte är ute efter miljöeffekten
            utan efter den offentlig-finansiella effekten. Det är det som
            har hänt när finansministern har utformat en rad så kallade miljöskatter.
            Det har till exempel handlat om kemikalieskatten, som såklart
            hade varit ett lovvärt initiativ om man hade kunnat träffa de
            kemikalier som man vill komma åt. Men det var känt redan från
            början att man inte gör det. Det räckte att läsa utredningen för
            att veta att skatten inte skulle ha den effekten. Det blir alltså
            bara en ren straffskatt för dem som försöker sälja elektronik,
            dem som vill köpa elektronik och dem som driver företag i Sverige.
          </note>
          <note>
            Finansministern har dock inte låtit sig nedslås av de dåliga
            resultaten för kemikalieskatten utan har gått vidare med nya liknande
            skattekonstruktioner. Det har nu till exempel föreslagits att
            vi ska ha en skatt på take away-mat och att vi ska ha en skatt
            på att ta en hämtkaffe någonstans. Det har föreslagits att vi
            ska ha en skatt på skor och att vi ska ha en skatt på kläder.
            Vi ska ha olika skattesatser på snart sagt allting som vi köper
            och använder i vår vardag.
          </note>
          <note>
            Tror finansministern verkligen att det blir ett bättre land då?
            Är det bra för Sverige att göra så? Nu för tiden ska vi ju helst
            inte alls gå in i en butik eller ett köpcentrum, men hur blir
            det när vi kan göra det igen och man ska gå och köpa en kaffe,
            en maträtt, ett par skor, en jacka eller någonting annat – kanske
            elektronik, för den delen – och överallt vid varje givet tillfälle
            möts av olika skattesatser? Sedan ska alla dessa butiker, återförsäljare
            och tillverkare på ett eller annat sätt administrera de olika
            skattesatserna. Blir företagandet och livet i Sverige bättre av
            att man gör så?
          </note>
          <note>
            Kan finansministern här i dag lämna ett besked om att vi slipper
            skatt på hämtmat och att vi slipper skatt på att köpa en kaffe?
            Detta är dessutom branscher som har möjlighet att återanställa
            och nyanställa många människor som i dag står långt ifrån arbetsmarknaden.
            Är det verkligen en bra skatt? Anser finansministern det? En skatt
            på hämtmat och på att köpa en kaffe – är det en bra skatt för
            samhället?
          </note>
          <note>
            Kan finansministern lämna ett besked om klädskatten och ta avstånd
            från regeringens tidigare uttalande om att en sådan ska införas?
            I går läste jag att branschen själv hänvisar till utredningen,
            som slår fast att 85 procent av de plagg som ska beskattas inte
            innehåller de kemikalier som man vill komma åt. Det är alltså
            rent fiskala skatter, som drabbar möjligheten att driva företag
            och leva i Sverige. Kan vi inte få ett besked?
          </note>
          <note type="speaker">
            Anf. 39 Finansminister MAGDALENA ANDERSSON (S):
          </note>
          <note>
            Fru talman! Hur man ser på beskattning av miljöfarlig verksamhet
            och artiklar som kan användas på ett annat sätt handlar i grunden
            om hur man ser på klimatförändringarna. Pandemin är en stor kris,
            men samtidigt pågår en klimatkris. Jag brinner själv för att Sverige
            som land, vi som regering och den svenska riksdagen ska vidta
            mycket kraftfulla åtgärder för att göra det vi kan för att stoppa
            de klimatförändringar som just nu sker. Det är en ödesfråga och
            en stor uppgift för vår generation.
          </note>
          <note>
            Då handlar det om att jobba på flera plan. Det handlar om att
            ha en lagstiftning som förbjuder en del verksamhet. Det handlar
            om att ha stöd som Industriklivet och Klimatklivet för att uppmuntra
            investeringar som minskar våra utsläpp. Det handlar också om skatt,
            som är ett kraftfullt styrmedel bort från viss verksamhet.
          </note>
          <note>
            Plastpåseskatten är ett lysande exempel på hur effektiv en skatt
            kan vara. Användningen av plastpåsar har sjunkit på ett sätt som
            vi inte hade förutsett. Det är därför skatteintäkterna blir mindre
            än vad jag hade förutsett. Det är ju för att skatten är en succé.
            Det köps betydligt färre plastpåsar. Detta är viktigt, eftersom
            plastpåsar riskerar att hamna i naturen. Även återvunna plastpåsar
            och det man kallar för mer hållbara plastpåsar har en väldigt
            lång nedbrytningstid. Hamnar de i naturen är det inte bra för
            naturen och för djuren.
          </note>
          <note>
            Vad gäller klädskatten har remissvaren precis kommit in. Vi analyserar
            nu de svaren på Finansdepartementet.
          </note>
          <note type="speaker">
            Anf. 40 BORIANA ÅBERG (M):
          </note>
          <note>
            Fru talman! Jag är glad att ministern nämner klimatkrisen. Det
            är viktigt att värna om miljön och klimatet. Men man ska göra
            det på rätt sätt och inte genom symboliska åtgärder. De senaste
            dagarna har Sverige importerat el från Polen. Det är smutsig kolel
            som är belastad med 723 gram koldioxid per kilowattimme. Detta
            ska jämföras med att vår vanliga blandning av kärnkraft, vattenkraft
            och 3 procent vindkraft ger en belastning på 71 gram. Vill finansministern
            göra någonting åt klimatet ska hon se till att Sverige har en
            trygg och miljövänlig elförsörjning, så att man slipper importera
            smutsig kolkraft. Nu är det varmt i november. Jag kan bara tänka
            mig hur illa det kommer att bli när det blir riktigt kallt och
            när man stänger en reaktor till vid årsskiftet.
          </note>
          <note>
            Åter till klädskatten! Jag saknar ord för att uttrycka hur illa
            jag tycker om denna kemikalieskatt på kläder och skor. Den skatten
            drabbar alla svenska klädföretag, oavsett om de använder farliga
            kemikalier eller inte. Utredningen som regeringen stöder sig på
            visar att 80–90 procent av alla skor och kläder som säljs i Sverige
            inte innehåller dessa kemikalier. Men skatten ska betalas av alla.
            Enligt förslaget ska företagen kunna kräva 95 procent av skatten
            om de kan bevisa att farliga kemikalier inte har använts. Regeringen
            lägger alltså först på en straffskatt på 5 procent på kläder och
            skor. Sedan tillkommer administrativa kostnader för företagen.
            Varifrån ska dessa pengar tas? För de stora företagen handlar
            det troligen om budgeten för utveckling av mer miljövänliga material
            och mer hållbara tillverkningsprocesser. För de små företagen
            kommer det att innebära döden. Våra handelsföretag är hårt drabbade
            nu under coronakrisen. De har fått anstånd med betalningar. De
            har lånat pengar för att hålla huvudet över vattenytan. Nu lägger
            man på en sådan här meningslös skatt.
          </note>
          <note>
            Ministern prisade plastpåseskatten baserat på att försäljningen
            av så ­ da ­ na påsar har minskat. Ja, man har slutat köpa de
            dyra miljövänliga sju ­ kronorsplastpåsarna. I stället köper man
            en rulle avfallspåsar betydligt bil ­ ligare. Så står man där
            vid varubandet och öppnar den och börjar stoppa in varorna i miljöfarliga
            plastpåsar. Regeringen står och prisar sig själv för detta genialiska
            drag. Det handlar om att införa inträdesskatt på att gå in på
            Ica och Konsum, som Niklas Wykman nämnde.
          </note>
          <note>
            Jag skulle råda ministern att läsa remissvaren från Tullverket
            och Skatteverket, Finansdepartementets egna myndigheter. De sågar
            kläd- och skoskatten skoningslöst. Man skriver uppunktat varför
            den skatten är skadlig och farlig.
          </note>
          <note type="speaker">
            Anf. 41 NIKLAS WYKMAN (M):
          </note>
          <note>
            Fru talman! Sverige har omfattande problem med hög arbetslöshet
            och låg ekonomisk tillväxt. Frågan är vad finansministern avser
            att göra åt detta.
          </note>
          <note>
            Låt oss ta en bild ur en vanlig svensk familjs liv i Socialdemokraternas
            framtida Sverige enligt de förslag som ligger!
          </note>
          <note>
            Man ska åka och handla. Bilen är jättedyr på grund av malussystemet
            . Det är dyrt att köra dit på grund av väldigt höga fordonsskatter.
            Eventuellt finns det en parkeringsplats efter att Miljöpartiet
            har drivit igenom sin politik på det området.
          </note>
          <note>
            Man går in i butikerna och ska handla. Man behöver köpa en ny
            brödrost. Den är det en särskild brödrostsskatt på. Man behöver
            köpa en take away-kaffe för att man är lite trött efter att ha
            tagit hand om ungarna hela morgonen. Den är det en särskild take
            away-kaffeskatt på.
          </note>
          <note>
            Man är lite hungrig och vill köpa en macka. Den är det en annan
            skatt på när man tar den med sig från butiken. Man ska sedan gå
            in på Ica och handla. Där är det en särskild plastpåseskatt.
          </note>
          <note>
            Sedan ska man köpa nya kläder till barnen. På de kläderna är
            det en särskild klädskatt. Sedan behöver man själv ett par nya
            skor. På dem är det en ny skoskatt.
          </note>
          <note>
            Är detta ett rationellt samhälle, Magdalena Andersson? Är det
            så vi vill att Sverige ska fungera?
          </note>
          <note>
            Magdalena Andersson försöker att motivera detta med insatser
            för ett bättre klimat. Självklart ska vi vara i absolut framkant
            när det kommer till att bekämpa koldioxidutsläpp. Vill vi bekämpa
            koldioxidutsläpp finns ett mycket enkelt recept för det.
          </note>
          <note>
            Det är nämligen att bygga kärnkraft så att vi har en koldioxidfri
            el och slipper göra det som Boriana Åberg påtalade från talarstolen,
            nämligen att importera kolkraftsel eller annan smutsig el från
            andra länder. Vi kan i stället exportera, få jobb och tillväxt
            och dessutom pressa tillbaka klimatförändringarna.
          </note>
          <note type="speaker">
            Anf. 42 Finansminister MAGDALENA ANDERSSON (S):
          </note>
          <note>
            Fru talman! Hur ser det ut för en familj i ett socialdemokratiskt
            samhälle? Man åker till affären med förhoppningsvis en elbil eller
            laddhybrid som man har fått en stor bonus för att köpa. Man har
            laddat den med sina egna solceller. Med det solcellsstöd som man
            har fått via regeringen har man kunnat sätta upp solcellerna på
            taket. Man kanske också har laddat med vindkraft. Vi har särskilda
            stöd för att bygga ut vindkraften.
          </note>
          <note>
            Bor man i en hyresrätt kanske man bor i en hyresrätt som är producerad
            med regeringens investeringsstöd och som därmed har en hyra som
            också vanliga löntagare kan betala. Bor man i ett miljonprogramsområde
            kanske man kan ha fått det renoverat via regeringens nya renoverings-
            och energi ­ effektiviseringsstöd. Den energieffektiviseringen
            har gjort att man har kunnat sänka elkostnaderna och uppvärmningskostnaderna
            och därmed också kunnat få en lägre hyra. Man kanske kan åka med
            en elbuss till affä ­ ren via det stöd som vi har till eldrivna
            fordon.
          </note>
          <note>
            Det är några exempel på hur livet kan se ut för en familj i ett
            socialdemokratiskt Sverige. Men inte bara det. Tack vare att vi
            inte genomför Alliansens och Moderaternas alla ofinansierade skattesänkningar
            har man också möjlighet att lämna barnen på förskolan och i skolan
            i trygg förvissning om att det finns tillräckligt mycket personal.
          </note>
          <note>
            Man vet att mamma eller pappa, mormor eller morfar, farmor eller
            farfar i äldreomsorgen tas om hand om av högt utbildad personal,
            fast anställd personal och tillräckligt med personal. Det kanske
            också är ett äldreboende som är byggt med det nya stödet som regeringen
            har infört för äldreboende. Det är några exempel på hur livet
            kan se ut med en socialdemokratisk regering.
          </note>
          <note>
            Köper man en kaffe och tar med sig kanske man väljer att i stället
            för att använda våra naturresurser till engångsmuggar med plastlock
            ha med sig sin egen mugg. Det är bättre för miljön.
          </note>
          <note>
            Vad gäller de skatter som regeringen har infört för att vi ska
            förbättra vårt klimat har vi haft en viktig politik för att se
            till att vi ska köpa miljö ­ smartare fordon. Vi har platspåseskatten
            för att vi ska ta med oss våra kassar eller köpa en pappkasse
            i stället för en plastkasse som riskerar att ham ­ na ute i naturen
            och vara dålig för miljön och för våra djur.
          </note>
          <note>
            Vi har därutöver tydliga skattebonusar för till exempel solel.
            Vi driver en politik där vi försöker att med ekonomiska styrmedel
            hjälpa till att förändra vårt beteende för att leva på ett klimatsmartare
            och mer hållbart sätt. Det är för att vi ser att vi behöver ställa
            om vårt samhälle för att våra barn och barnbarn ska kunna fortsätta
            att leva ett gott liv.
          </note>
          <note>
            Vad gäller klädskatten analyserar vi just nu de remissvar som
            har kommit in och kommer naturligtvis att kunna återkomma till
            riksdagen i den frågan.
          </note>
          <note type="speaker">
            Anf. 43 BORIANA ÅBERG (M):
          </note>
          <note>
            Fru talman! Det fanns ingen gräns för ministerns stolthet över
            den egna regeringens politik. Alla goda saker kommer från regeringen.
            Det är bonus till det ena och stöd till det andra utan att man
            reflekterar en enda sekund över att för att de pengarna ska finnas
            att fördela måste någon generera dem.
          </note>
          <note>
            Det är företagen som gör det. Därför ska företagen inte belastas
            med onödiga och skadliga skatter. Också företag behöver el. Det
            fina scenariot med vindkraften och solcellerna fungerar inte nu
            i Skåne. Man har lagt ned kärnkraftverket i Barsebäck, och det
            finns inte el nog att ladda alla elbilar som regeringen vill att
            vi ska köpa.
          </note>
          <note>
            Fru talman! Kemikalieskatten på kläder och skor är ett missfoster
            som har ärvt sina skapares minst tilltalande egenskaper. Från
            Miljöpartiet har det ärvt viljan att vidta verkningslösa symboliska
            åtgärder i miljöns namn. Från Socialdemokraterna har det ärvt
            lusten att beskatta allt och alla så mycket som möjligt. Låt inte
            detta missfoster se dagens ljus, finansminis ­ tern!
          </note>
          <note type="speaker">
            Anf. 44 Finansminister MAGDALENA ANDERSSON (S):
          </note>
          <note>
            Fru talman! Jag diskuterar gärna klimatpolitik med Moderaterna.
            Frågan är bara vad som är Moderaternas svar.
          </note>
          <note>
            Det vi ser är ett moderat parti som vill backa in i framtiden.
            Man säger nej till vår bonus för miljöbilar. Man säger nej till
            de investeringar som sker via Klimatklivet. Det man i stället
            gör i sin budget är en av de största satsningar na för att Sverige
            ska släppa ut mer koldioxid.
          </note>
          <note>
            Det är inte det som är framtiden. Framtiden kräver att vi ställer
            om. Vi ska göra det på ett sådant sätt att alla människor kan
            vara med i den omställningen. Det är därför regeringen satsar
            stort på att vi ska kunna rusta våra hyreshus och på att det ska
            byggas nya hyreshus som är klimatsmarta men ändå har rimliga hyror.
          </note>
          <note>
            Det är därför regeringen satsar på att när vi nu köper nya bilar
            ska vi köpa bilar för framtiden som vi kan köra med framöver,
            elbilar och laddhybrider. Det är därför regeringen satsar på reduktionsplikten.
            I takt med att åren går kommer mer av det som vi tankar i våra
            gamla bensin- och dieselbilar att vara svensk skogsråvara i stället
            för bensin och diesel från Mellanöstern. Det är framtiden.
          </note>
          <note>
            Allt detta säger Moderaterna nej till. De säger nej och åter
            nej. Låt oss i stället sänka skatten så att vi släpper ut mer
            koldioxid och bygger in oss i gamla lösningar. Det är inte det
            som är framtiden.
          </note>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellation 2020/21:107 om digitala arbetssätt
            för vårdens medarbetare
          </note>
          <note type="speaker">
            Anf. 45 Statsrådet MATILDA ERNKRANS (S):
          </note>
          <note>
            Fru talman! Johan Hultberg har frågat mig hur jag ser på att
            framtida vård- och omsorgs ­ personal inte rustas tillräckligt
            för att arbeta med digitala arbetssätt samtidigt som vården nu
            snabbt digitaliseras och Sverige har som målsättning att vara
            bäst i världen på e-hälsa 2025.
          </note>
          <note>
            Johan Hultberg har även frågat mig om jag är beredd att ta initiativ
            för att säkerställa att vård- och omsorgsutbildningarna på universitets-
            och högskolenivå ger studenterna tillräckliga kunskaper och förmågor
            för att de i sina respektive framtida professioner på ett bra
            sätt ska kunna använda digitala verktyg och möta patienter, omsorgstagare
            och deras närstående digitalt.
          </note>
          <note>
            Slutligen har Johan Hultberg frågat mig om jag ser behov av några
            särskilda forskningsinsatser avseende digitala vårdtjänster liksom
            om vårdens och omsorgens digitalisering i stort.
          </note>
          <note>
            Sverige ska ha en god och tillgänglig vård för alla. Därför har
            reger ­ ingen satsat historiskt höga belopp på förstärkningar
            av regioner och kommuner. Det är satsningar som leder till att
            dessa får ett överskott i år. Digitaliseringen av samhället påverkar
            vården precis som resten av samhället, primärt till det bättre.
          </note>
          <note>
            Regeringen arbetar med att införa en reglering av yrket undersköterska
            , och inom ramen för detta arbet e har gymnasieskolans vård- och
            omsorgsprogram anpassats för att motsvara vad som föreslås för
            det reglerade yrket undersköterska. Inom den kommunala vuxenutbildningen
            , komvux, finns föreslagna yrkespaket som också de motsvarar det
            som föreslås gälla för det reglerade yrket undersköterska. Att
            utveckla digital kompetens ingår i det innehåll som finns både
            i gymnasieskolan och i k omvux. Inom y rkeshögskolan finns ett
            antal utbildningar inom vård- och omsorgsområdet, bland annat
            utbildning till specialistundersköterska. I dessa utbildningar
            ingår också moment som utvecklar den digitala kompetensen.
          </note>
          <note>
            Jag vill även nämna att regeringen har beslutat om en ny läkarexamen.
            De nya målen för läkarexamen innebär bland annat att studenten
            ska visa förmåga att använda digitala verktyg inom såväl hälso-
            och sjukvården som forsknings- och utvecklingsarbete. Den nya
            utbildningen planeras att starta höstterminen 2021.
          </note>
          <note>
            När det gäller högskoleutbildningars innehåll vill jag understryka
            att regeringen beslutar om de kunskapskrav för respektive examen
            som anges i högskoleförordningen. Universitet och högskolor bestämmer
            därefter om utformning och upplägg av bland annat hälso- och sjukvårds
            utbildningar na utifrån dessa mål . Specifikt kunskapsinnehåll,
            till exempel förmågan att bemöta patienter och andra grupper såväl
            fysiskt som digitalt , bör rymmas inom ramen för befintliga examensbeskrivningar.
          </note>
          <note>
            Det är viktigt med en nära samverkan mellan högskolor och vårdgivare
            när det gäller hälso- och sjukvårdsutbildningar. Synpunkter från
            studenter och vårdgivare kan till exempel vara ett viktigt underlag
            för att säkerställa att utbildningarna är relevanta för den verksamhet
            som studenterna utbildas för.
          </note>
          <note>
            Digitala kunskaper och kompetenser behöver utvecklas och förändras
            genom hela yrkeslivet. Arbetsgivarna har ett ansvar att ge sina
            medarbetare möjlighet att kompetensutvecklas inom dessa områden.
          </note>
          <note>
            När det gäller forskningsinsatser anger regeringen i budgetpropositio
            ­ nen för nästa år att regeringen som ett led i att stärka Sverige
            som en led ­ ande kunskapsnation avser att under hösten 2020 presentera
            en samlad proposition för att peka ut den forskningspolitiska
            inriktningen, vilken även berör frågor om högre utbildning och
            innovation. Forskning och in ­ novation är viktigt för att återstarta
            ekonomin och för att långsiktigt bygga kompetens, konkurrenskraft
            och välfärd. D e forskningssatsningar reger ­ ingen föreslår kommer
            att presenteras närmare i den forsknings- och in ­ no ­ vationspolitiska
            propositionen , som regeringen avser att lämna senare i höst .
          </note>
          <note>
            För regeringen är en jämlik hälsa och en välfärd av hög kvalitet,
            tillgänglig för alla, av största vikt. Då behövs inte bara satsningar
            på den generella välfärden utan även forsknings- och utbildningssatsningar.
          </note>
          <note type="speaker">
            Anf. 46 JOHAN HULTBERG (M):
          </note>
          <note>
            Fru talman! Tack så mycket, utbildningsministern, för svaret!
          </note>
          <note>
            Jag är oerhört engagerad i frågor kopplade till digitaliseringen
            och då särskilt frågor om digitalisering av hälso- och sjukvården.
            Och det, fru talman, är inte för att jag ser digitaliseringen
            som ett självändamål. Så är det inte alls, utan det är för att
            jag är besjälad av att vi ska skapa en hälso- och sjukvård som
            håller högre kvalitet, som är mer tillgänglig, som erbjuder våra
            medarbetare, våra hjältar ute i vård och omsorg, bättre arbetsmiljö,
            som gör vården mer patientsäker, som gör att vi kan ta ett kliv
            framåt och inte minst som gör att vi i en ganska utmanande tid
            klarar av att finansiera vår välfärd.
          </note>
          <note>
            Vi behöver erbjuda hälso- och sjukvård och omsorg på ett smartare,
            effektivare sätt. När vi tittar på de framtida kompetensbehoven
            inom hälso- och sjukvård och omsorg ser vi att de är gigantiska.
            SKR talar om att det kan vara så många som en halv miljon medarbetare
            som man behöver rekrytera under de kommande åren, och det är väl
            knappast någon som tror att det låter sig göras.
          </note>
          <note>
            Vi kommer att behöva jobba på andra, smartare sätt. Vi behöver
            säkerställa att vårdpersonal till exempel lägger mer tid på de
            direkta vårdmötena och de värdefulla vårdkontakterna och mindre
            tid på administration och byråkrati. Då är digitaliseringen helt
            central. Regeringen har tillsammans med SKR satt upp en bra vision
            om att Sverige ska vara världens bästa land på e-hälsa 2025. Men
            tyvärr är det ett enormt glapp, fru talman, mellan vision och
            verklighet. Det har bland annat ESO presenterat i en rapport;
            det är ett stort glapp.
          </note>
          <note>
            Därför tycker jag att politiken måste ta ett kliv framåt, ta
            initiativ och ta ett samlat grepp för att skapa alla de förutsättningar
            som krävs för att vi ska nå denna vision, som vi är brett överens
            om. Men vi ser att det finns jättestora bekymmer med en förlegad
            lagstiftning och med att patientdata inte kan få användas på ett
            smart sätt och delas mellan olika vårdgivare. Vi har problem med
            att våra olika it-system pratar olika språk och att man inte har
            kunnat enas om standarder. Det finns en lång rad tekniska utmaningar.
          </note>
          <note>
            Men vad som också är helt centralt, fru talman, är att alla fantastiska
            medarbetare ute i vården ges förutsättningar att ta till sig den
            digitala tekniken och använda de här verktygen på ett bra sätt.
            I dag ser vi tyvärr många gånger att vårdens medarbetare upplever
            att digitala verktyg och digitala system snarare är störande än
            stödjande. Så kan vi inte ha det.
          </note>
          <note>
            Vi moderater föreslår bland annat ett särskilt digitalt arbetsmiljölyft,
            men den debatten får jag ta med arbetsmarknadsministern.
          </note>
          <note>
            Vad som också är viktigt är att de som i dag utbildas för att
            bli läkare, psykologer, sjuksköterskor, you name it – vården och
            omsorgen har en lång rad professioner – rustas för att kunna jobba
            med digitala verktyg och i digitala arbetsformer. Det ser inte
            jag att man gör i dag. Jag tog i min interpellation upp exemplet
            med läkarna, som vi alla är överens om kommer att jobba mycket
            mer med digitala konsultationer. De kommer att möta patienter
            i det digitala mötet i mycket större utsträckning. Men på läkarutbildningen
            får man ingen utbildning i detta.
          </note>
          <note>
            Ministern säger här att det nu blir ett mål om detta i examensbeskrivningen
            för den nya läkarlinjen. Det är positivt, men hur är det med alla
            andra utbildningar till vård- och omsorgsyrken? Kommer ministern
            att ta initiativ till att se över alla examensbeskrivningar så
            att digitaliseringen blir en självklar del i alla relevanta vårdutbildningar?
          </note>
          <note type="speaker">
            Anf. 47 Statsrådet MATILDA ERNKRANS (S):
          </note>
          <note>
            Fru talman! Tack, riksdagsledamoten Johan Hultberg, för en viktig
            debatt! Svensk hälso- och sjukvård ska vara i världsklass, och
            en förutsättning för att lyckas med detta uppdrag är inte bara
            att vi klarar av att möta och ta vara på de möjligheter som digitaliseringen
            ger vården, utan det krävs också att vi har tillräckligt många
            utbildade inom våra viktiga vård ­ yrken. Det krävs naturligtvis
            också att utbildningarna ger studenterna relevanta kunskaper för
            att klara av sitt yrke när de sedan kommer ut på arbetsmarknaden.
          </note>
          <note>
            Till det kommer det, oavsett detta, att krävas en vidareutbildning
            och en fortbildning genom hela livet. Här har inte minst arbetsgivarna
            ett stort ansvar för att se till att de ger sina medarbetare denna
            möjlighet.
          </note>
          <note>
            Men om man ska kunna bilda sig och fortbilda sig genom livet
            måste vi också se till att det finns utbildningsplatser, och det
            har den här reger ­ ingen verkligen gjort. Det är en stor utbyggnad
            av utbildningsplatser, alltifrån komvux, yrkesvux och yrkeshögskolor
            till den högre utbildningen. Vi har genomfört en historisk utbyggnad
            av högskolan inom ramen för det vi kallar Kunskapslyftet.
          </note>
          <note>
            Vi har också inrättat ett vårdkompetensråd för att ytterligare
            ta ansvar för kompetensförsörjningen. Det kan även säkerställa
            att samverkan mellan aktörer på både arbetsgivarsidan och utbildningssidan
            när det gäller hälso- och sjukvården hittar varandra och kan komma
            närmare varandra för att lösa det som varje dag måste lösas för
            att vi ska kunna ha en vård i världsklass.
          </note>
          <note>
            Precis som i övriga samhället påverkar naturligtvis digitaliseringen
            vården – primärt, som sagt, i positiv riktning i takt med nya
            möjligheter att möta nya behov digitalt. Den kan också fungera
            som ett komplement till primärvården och tillgängliggöra den för
            grupper som annars kanske har en hög tröskel för att söka vård.
            Då är det viktigt att all vårdpersonal, både de nyexaminerade
            och de som har jobbat ett tag, har rätt verktyg för att kunna
            möta patienter, både på plats och digitalt, för att det ska fungera
            på ett riktigt och bra sätt.
          </note>
          <note>
            Som jag beskriver här finns det digital kompetens inom komvux
            och gymnasieutbildningen, som utbildar våra undersköterskor. Det
            finns på yrkeshögskolans utbildningar, till exempel till specialistundersköterska.
            Det finns som ett nytt examensmål i den reformerade läkarutbildningen,
            som sätter igång hösten 2021. Det finns också i sjuksköterskeutbildningen.
            Även om det inte preciseras på samma sätt som i övriga utbildningar
            finns här också förmågan att bemöta patienter såväl fysiskt som
            digitalt. Detta bör rymmas inom befintliga examensbeskrivningar.
          </note>
          <note>
            Om man till det lägger att varje lärosäte har till ansvar att
            i dialog med aktörerna se till att utbildningarna – inte bara
            hälso- och sjukvårdsutbildningarna utan alla högskoleutbildningar
            – anpassar sitt innehåll till att rusta studenterna med det som
            krävs ute i den verksamhet där de sedan ska vara yrkesverksamma
            är jag övertygad om att våra lärosäten hanterar detta på ett klokt
            sätt och ser till att utbildningarna också fångar upp det som
            handlar om det digitala mötet.
          </note>
          <note>
            Det som är viktigt när det gäller examensbeskrivningar är ju
            att de har en gemensam struktur. De ska vara kortfattade, koncentrerade
            och långsiktigt hållbara. Därför behöver vi ha ett system där
            vi kan inrymma många olika saker och fånga in att samhället faktiskt
            förändras. Min bild är att vi har den möjligheten när det gäller
            högskoleutbildningarna.
          </note>
          <note type="speaker">
            Anf. 48 JOHAN HULTBERG (M):
          </note>
          <note>
            Fru talman! Om våra examensbeskrivningar ska vara långsiktigt
            hållbara, hålla för framtiden, tror jag att de måste innehålla
            digitalisering, fru talman. Det är uppenbart. Vi behöver verkligen
            peka på att digitalisering är någonting som all personal som jobbar
            inom hälso- och sjukvården måste ha goda kunskaper om.
          </note>
          <note>
            Jag förstår naturligtvis och är fullt medveten om att man försöker
            integrera kunskaper om hur digitala verktyg används i de befintliga
            utbildningarna. Jag tror att det finns ett stort engagemang ute
            hos Sveriges högskolor och universitet för att göra detta. Men
            jag är ändå bekymrad över att det låter som att ministern här
            lite grann lutar sig tillbaka. Jag tror att det krävs att statsrådet
            här tar ett ordentligt initiativ för att säkerställa att alla
            utbildningar verkligen ger kunskaper om hur man möter patienterna
            också digitalt.
          </note>
          <note>
            Ibland tror jag att vi tittar lite för mycket på tekniken och
            tror att om vi bara kan hantera olika digitala mötesformer och
            klarar av den tekniska biten är saken biff. Det är ju, fru talman,
            den enkla biten. Det svåra är kanske snarare hur man anpassar
            ett digitalt möte. Alla vi som har suttit i otaliga sådana de
            senaste månaderna vet väl att det blir en annan dynamik. Man måste
            på ett helt annat sätt försäkra sig om att det man säger verkligen
            uppfattas. Digital konsultationsteknik är inte enkelt, men när
            vi vet att väldigt mycket av vården kommer att bedrivas i den
            formen i framtiden tycker jag att det är viktigt att säkerställa
            att utbildningarna rustar vårdens medarbetare också för detta.
          </note>
          <note>
            Sedan lyfter statsrådet fortbildning. Det är jag glad för. Från
            Moderaternas sida har vi lagt fram förslag om att det behöver
            bli obligatoriskt att ge vårdens medarbetare, inte minst läkare,
            kontinuerlig fortbildning. Där ser vi i dag betydande problem
            med att arbetsgivarna inte fullt ut tar det ansvaret. Då tror
            jag att vi från statens sida behöver skärpa kraven på vården och
            omsorgen att verkligen säkerställa att medarbetarna får kontinuerlig
            fortbildning, inte minst i exempelvis digitala verktyg och digitala
            arbetsformer, digital konsultationsteknik och så vidare.
          </note>
          <note>
            Nu nämner ministern att det i läkarutbildningens nya examen läggs
            till ett mål för det digitala. Jag tycker att ett liknande mål
            hade varit relevant till exempel i psykologutbildningen eller
            i sjuksköterskeexamen. Apropå den gemensamma strukturen tycker
            jag att man skulle kunna titta på om man kan hämta intryck från
            hur examensbeskrivningarna har utformats när det gäller läkarutbildningen.
          </note>
          <note>
            Fru talman! Lite grann som ett bevis på att jag inte riktigt
            ser det ledarskap som jag tror skulle behövas vill jag ta upp
            processen bakom den nya läkarexamen. Det var ju tack vare kloka
            remissinstanser i form av Vårdförbundet och Sveriges Kommuner
            och Regioner som det digitala tog sig in i examensbeskrivningen.
            Hade det inte varit för deras remissynpunkter tror jag att det
            kanske inte hade tagits med. Det tycker jag också skickar en signal
            om att vi inte är tillräckligt drivande i att skapa de förutsättningar
            som krävs, inte bara för digitalisering utan för en lyckad digitalisering
            där vi har tekniken, där vi har kunskapen och där vi har alla
            delar på plats i form av modern, relevant lagstiftning och så
            vidare.
          </note>
          <note>
            Jag uppmanar verkligen ministern att ta ett initiativ och ge
            ett uppdrag om att säkerställa att alla professioner i framtiden
            har bra kunskaper i hur man använder digitala verktyg och möter
            patienter och omsorgstagare i digitala möten.
          </note>
          <note type="speaker">
            Anf. 49 Statsrådet MATILDA ERNKRANS (S):
          </note>
          <note>
            Fru talman! Jag ifrågasätter verkligen inte Johan Hultbergs engagemang
            i den här frågan. Jag utesluter inte heller att nya initiativ
            kan behöva tas. Men att ha ett engagemang i frågan kräver också
            att man lyssnar på de svar som ges.
          </note>
          <note>
            Vi har satt upp ett gemensamt mål för hur vi ska ta oss an e-hälsa
            till 2025. Svaret från mig är att det specifika kunskapsinnehållet,
            alltså förmågan att bemöta patienter och andra grupper såväl fysiskt
            som digitalt, bör rymmas inom ramen för befintliga examensbeskrivningar.
            Det är ett viktigt besked till Johan Hultberg och andra som är
            engagerade i denna fråga.
          </note>
          <note>
            Ska vi klara det vi har satt upp att göra när det gäller e-hälsa
            till 2025 behöver detta tas om hand här och nu. Jag utesluter
            inte att vi kan ta nya initiativ, men om man talar om att lösa
            detta genom att sätta igång en stor process som handlar om att
            uppdatera examensmålen för alla våra vårdutbildningar talar man
            om något som ligger väldigt långt fram i tiden. För läkarutbildningen
            tog detta väldigt många år. Det här är en process som är noggrann
            och precis, och om det ska göras förändringar ska de verkligen
            vara hållbara över tid.
          </note>
          <note>
            Det som framför allt drev fram en modernisering av läkarutbildningen
            var just att arbetsgivare som Sveriges Kommuner och Regioner,
            fackliga förbund och de som jobbade inom vården drev som ett krav
            att det var dags att modernisera läkarutbildningen. Då tog olika
            regeringar över tid – det har varit regeringar med olika majoriteter
            bakom sig som har hanterat för ­ ändringarna av läkarutbildningen,
            för det tar tid – sig an detta. Det, känner jag, är en viktig
            grund om man ska göra förändringar: att det faktiskt är någonting
            som efterfrågas och som drivs av dem som utbildas, av de yrkes
            ­ kategorier som finns inom vården och av arbetsgivare inom hälso-
            och sjukvård.
          </note>
          <note>
            Jag utesluter inte att nya initiativ kan behöva tas. Ska vi klara
            av den uppgift som vi står inför och ta till vara den möjlighet
            och möjliggörare som digitaliseringen innebär är dock mitt besked
            att när det gäller den högre utbildningen inom hälso- och sjukvården
            måste arbetet ske här och nu. Det görs via att lärosätena är de
            som utformar utbildningen. Man har en nära kontakt och dialog
            med aktörerna inom vården för att se till att utbildningen anpassas
            efter vad som behövs för att studenterna ska vara väl rustade.
            Detta är ett arbete som måste göras här och nu.
          </note>
          <note>
            Regeringen har dessutom tagit initiativ till ett vårdkompetensråd
            som ska ytterligare förbättra och hitta möjligheter för hur samtalen
            och dialogen kan gå till, för att vi ska kunna ha så goda utbildningsmöjligheter
            som vi behöver för att ta oss an också den här utmaningen.
          </note>
          <note>
            Jag skulle ändå vilja säga att om man har ett engagemang i den
            här frågan är det väl också bra om man följer upp det med någon
            typ av finan ­ siering. I Moderaternas budget gör man i stort
            sett inga satsningar på vare sig sjukvården eller äldreomsorgen.
            Då blir det ganska svårt om man dess ­ utom ska orka med och klara
            av att ta ansvar för det som är kompetens ­ utveckling för vårdpersonalen.
          </note>
          <note type="speaker">
            Anf. 50 JOHAN HULTBERG (M):
          </note>
          <note>
            Fru talman! Jag kan rekommendera s tatsrådet lite helgläsning.
            Moderaterna har större anslag till vård än vad som finns i regeringens
            budgetproposition.
          </note>
          <note>
            Sedan måste man göra satsningar på rätt saker. I statsrådets
            förra inlägg blev jag lite bekymrad över något som ofta är problemet
            när Socialdemo ­ kraterna ska prata utbildningspolitik, nämligen
            att man faller tillbaka på att bara prata om antalet platser.
            Så var det i det förra inlägget. Statsrådet ägnade väldigt mycket
            av sin tid åt att tala om att man ökar antalet utbild ­ ningsplatser.
            Det välkomnar jag, för det behövs. Som sagt: Vi har ett jätte
            ­ stort behov av framtida medarbetare inom omsorgen och vården.
            Men vi måste också tala om kvaliteten på och innehållet i utbildningen,
            och det är vad den här interpellationen tar sikte på.
          </note>
          <note>
            Jag gör en positiv tolkning av vad ministern säger i sitt senaste
            inlägg. Nu behöver vi göra verkstad av att säkerställa att vårdens
            medarbetare verkligen får bra kunskap och förmågor att jobba digitalt.
            Vi har inte råd att vänta på långa, tröga processer. Det är min
            tolkning av det, och jag välkomnar att regeringen nu verkligen
            vill göra verkstad och säkerställa detta.
          </note>
          <note>
            Jag kan instämma i statsrådets beskrivning av att vi inte har
            råd att tappa tempo här. Detta är centralt och viktigt. Min uppmaning
            till reger ­ ingen är att man verkligen ska följa upp att detta
            görs i de olika vård- och omsorgsutbildningarna och att man tar
            in personer som har förmåga och kunskap att jobba digitalt i dag.
            Jag tror ärligt talat inte att det finns någon lärare på läkarutbildningen
            som har vana av att jobba med digitala konsultationer.
          </note>
          <note>
            När det gäller forskningen är det jätteviktigt att man nu följer
            upp och tittar på hur digitala vårdformer fungerar i praktiken,
            så att det också ger en bra grund för att utveckla utbildningarna
            framåt.
          </note>
          <note>
            Tack för en bra debatt!
          </note>
          <note type="speaker">
            Anf. 51 Statsrådet MATILDA ERNKRANS (S):
          </note>
          <note>
            Fru talman! Tack, Johan Hultberg, för en bra debatt! Det går
            dock inte för Moderaterna att komma ifrån att om man ska kunna
            höja kvaliteten i vår välfärd, säkra välfärden i hela vårt land
            och göra digitaliseringen till den möjliggörare den kan vara krävs
            det pengar och utbildningsplatser. Det är inte så enkelt att man
            med mindre pengar och färre utbildningsplatser ändå kan stärka
            kvaliteten i den högre utbildningen.
          </note>
          <note>
            Regeringen satsar för att vi ska ha utbildning i hela landet
            och för att digitaliseringen ska vara en tillgång för välfärden.
            Vi har också tillsammans med Sveriges Kommuner och Regioner en
            ny strategi för detta, Vi ­ sion e-hälsa 2025. Det är väldigt
            viktigt. Regeringen har också genom överenskommelser med SKR lagt
            in specifika pengar – 430 miljoner för att stärka den digitala
            utvecklingen inom hälso- och sjukvård, äldreomsorg och socialtjänst
            redan 2020. Det är en del i satsningen för att stödja omställningen.
            Det är den största satsningen på e-hälsa någonsin.
          </note>
          <note>
            Jag har här gett besked om att det finns ett mycket gott arbete
            – alltifrån komvux, yrkeshögskolor och högre utbildning ända upp
            till läkarutbildningen. Det är ett bra, gediget och strukturerat
            arbete för att se till att våra studenter från de utbildningarna
            också kan få med sig de här förmågorna ut i arbetslivet.
          </note>
          <note>
            Allt är inte på plats. Vi behöver fortsätta att intensifiera
            arbetet. Det finns ett sådant engagemang i regeringen, och det
            finns också finansiering och utbildningsplatser och dessutom Vision
            e-hälsa 2025.
          </note>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2020/21:100 om nationell statistik
            om hedersrelaterat våld och förtryck
          </note>
          <note type="speaker">
            Anf. 52 Statsrådet ÅSA LINDHAGEN (MP):
          </note>
          <note>
            Fru talman! Sara Gille har frågat mig om jag och regeringen ämnar
            införa återkommande nationell statistik om hedersrelaterat våld
            och förtryck.
          </note>
          <note>
            I dag finns viss statistik om könsstympning i det nationella
            patient ­ registret och nationell kriminalstatistik om vissa brott
            som typiskt sett är hedersrelaterade.
          </note>
          <note>
            Regeringen har nyligen beslutat att stödja Stiftelsen Allmänna
            Barnhusets arbete med en ny nationell kartläggning av våld mot
            barn. Kartläggningen innehåller frågor om allvarliga begränsningar
            i ungas liv, till exempel av möjligheten att själv välja sin framtida
            partner.
          </note>
          <note>
            Detta är dock långt ifrån tillräckligt. Omfattningen av hedersrelaterat
            våld och förtryck i Sverige måste kunna bedömas mer tillförlitligt
            över tid. Regeringen avser därför att inrätta ett permanent nationellt
            kompetenscentrum mot hedersrelaterat våld och förtryck vid Länsstyrelsen
            i Östergötlands län. Det bör ingå i centr ume ts arbete att regelbundet
            undersöka omfattningen av detta våld och förtryck.
          </note>
          <note type="speaker">
            Anf. 53 SARA GILLE (SD):
          </note>
          <note>
            Fru talman! Statsrådet påstår att det görs en hel del nu, men
            det man gör är bara att börja titta på statistiken. Man skrapar
            på ytan, men man gör absolut ingenting för att förhindra det hedersrelaterade
            våldet och förtrycket från att fortsätta.
          </note>
          <note>
            Hedersrelaterat våld och förtryck omfattar så många fler områden
            än bara könsstympning. Bland annat handlar det om barnäktenskap,
            tvångsäktenskap, barn och unga som förs utomlands, grovt fysiskt
            våld, sexuellt våld, allvarligt psykiskt våld och hot, inklusive
            dödshot, och omfattande kontroll över och begränsningar i den
            utsattas vardag och liv. Det handlar också om konsekvenser av
            könsstympning och om oro för att någon ska könsstympas.
          </note>
          <note>
            Det handlar framför allt om flickor och unga kvinnor som utsätts
            för olika typer av kontroll, begränsningar och våld. De utsätts
            ofta av flera förövare, till exempel av föräldrar, syskon och
            andra släktingar. Det kan också vara en person som utövar våldet
            medan andra i omgivningen understöder eller tillåter att det sker.
          </note>
          <note>
            Vi kan diskutera slöjan. Den representerar ett förtryck mot kvinnor.
            Och vi kan ju gå till oss själva nu under coronatiden och tänka
            på hur jobbigt det kan vara att ha munskydd. Tänk dig då ett helt
            liv gömd bakom slöjan!
          </note>
          <note>
            Fru talman! Den sittande regeringen har haft lång tid på sig
            att införa återkommande nationell statistik om hedersrelaterat
            våld och förtryck, ett område som faktiskt inte är något nytt
            i Sverige. Det är anmärkningsvärt att regeringen inte redan samlar
            in statistik från hjälplinjer, vilket är något som bland annat
            kunskapscentrumet Barnafrid begärt.
          </note>
          <note>
            Det är viktigt att det implementeras en återkommande nationell
            statistik kring hedersrelaterat våld och förtryck för att vi lättare
            ska kunna se och förstå hur många barn och unga som lever i utsatthet
            men även för att kunna följa enskilda ärenden och lättare kunna
            hjälpa där det främst behövs. Vi måste också kunna förebygga och
            bekämpa mäns våld mot kvinnor.
          </note>
          <note>
            Det är klart att statistiken inte kommer att ge en fullständig
            bild och att mörkertalet kommer att vara enormt, men den kommer
            att ge en övergripande bild av hur utbrett hedersrelaterat våld
            och förtryck av olika slag är i våra kommuner och regioner och
            i hela landet.
          </note>
          <note>
            Fru talman! Jag tycker att det är pinsamt att statsrådet och
            regeringen inte har vaknat, och jag frågar mig varför. Jag citerar
            min egen interpella ­ tion: ” Den 21 oktober 2020 medverkade jämställdhetsminister
            Åsa Lindhagen i SVT där hon meddelade att 100 000 ungdomar skulle
            vara drabbade av hedersrelaterat våld och förtryck i Sverige i
            dagsläget. Dock visar en granskning att denna siffra kommer från
            en utredning som gjordes 2014 och alltså är sex år gammal. ” Är
            det så att den svåråtkomliga statistiken kan bero på att regeringen
            vill dölja en dålig utveckling?
          </note>
          <note type="speaker">
            Anf. 54 Statsrådet ÅSA LINDHAGEN (MP):
          </note>
          <note>
            Fru talman! Jag tycker att det är lite pinsamt. Jag har även
            tidigare stått här i talarstolen och fått så otroligt få svar
            på vad Sverigedemokraterna vill göra för att bekämpa det hedersrelaterade
            våldet och förtrycket. Jag tycker att vi ska prata om vad vi ska
            göra åt problemet, och det är där jag tycker att vi ska ha fokus.
          </note>
          <note>
            Nu använder riksdagsledamoten en siffra från en tidningsartikel
            från 2017. I tidningsartikeln har man försökt att göra en uppskattning
            av utsattheten baserat på en undersökning från 2008, så det ligger
            ännu längre tillbaka i tiden. Det är inte forskare som har gjort
            uppskattningen, utan det är en uppskattning som tidningen har
            försökt att göra.
          </note>
          <note>
            Jag tänker att det egentligen inte spelar så stor roll att riksdagsledamo
            ­ ten har använt äldre siffror. Faktum är att vi inte vet hur
            många som är utsatta för hedersrelaterat våld och förtryck i Sverige.
            Det finns uppskatt ­ ningar, men vi vet inte tillräckligt mycket.
            Vi behöver mer statistik. Reger ­ ingen har i samarbete med Centerpartiet
            och Liberalerna aviserat ett na ­ tionellt kompetenscentrum mot
            hedersrelaterat våld och förtryck, och i de ­ ras arbete bör ingå
            att göra regelbundna undersökningar av omfattningen av hedersrelaterat
            våld och förtryck.
          </note>
          <note>
            Att göra sådana uppskattningar är också en uppgift som ligger
            på socialnämnderna. När jag var kommunpolitiker tog jag initiativ
            till en kartläggning, eftersom jag tyckte att det var viktigt
            med statistiken. Det är dock viktigt att komma ihåg att vi inte
            behöver statistik för att veta att vi ska agera. Vi vet att vi
            har problem med hedersrelaterat våld och förtryck. Vi vet att
            det finns en uppskattning om 100 000 ungdomar. Det kan finnas
            många fler som är utsatta.
          </note>
          <note>
            Det jag tänker är viktigt och som jag vill att människor ska
            förstå när jag pratar om de här frågorna är att det inte endast
            är en liten grupp ungdomar som är utsatta. Vi pratar om en väldigt
            stor grupp ungdomar i Sverige som utsätts för det här förtrycket.
            Det finns uppskattningar om att var tredje flicka med utländsk
            bakgrund utsätts för hedersrelaterat våld och förtryck, vilket
            förstås är helt oacceptabelt.
          </note>
          <note>
            För att komma in på det som jag tycker att vi ska prata om, nämligen
            vad vi ska göra åt det här, var vi tidigare inne på barnäktenskap.
            Den 1 juli i år skärpte vi lagstiftningen mot barnäktenskap, och
            det var verkligen på tiden. Handlar det om ett barn och ett äktenskap
            är det ett brott om barnet blir bortgift – punkt slut!
          </note>
          <note>
            Vi har också infört möjligheten till utreseförbud och att inte
            utfärda pass. Det här handlar ju också om att skydda barn som
            förs ut ur landet antingen för att könsstympas eller för att giftas
            bort. Vi måste göra vad vi kan för att hindra att barnen över
            huvud taget förs ut ur landet.
          </note>
          <note>
            Vi har också skärpt straffen: Om det finns hedersmotiv finns
            det en straffskärpningsgrund.
          </note>
          <note>
            Utrikesdepartementet har också fått resurser för att hjälpa barn
            som ändå har förts utomlands att komma hem. Där behöver vi också
            göra mer.
          </note>
          <note>
            Vi har skjutit till pengar till kommuner och regioner för att
            jobba med de här frågorna. Vi behöver jobba med kunskapsinsatser
            och bli bättre på och få mer kunskap i samhället om den här problematiken.
            Vi kommer nu att inrätta ett permanent nationellt kompetenscentrum
            mot hedersrelaterat våld och förtryck vid Länsstyrelsen i Östergötland,
            vilket jag är oerhört glad över.
          </note>
          <note>
            Vi behöver även jobba mer med roten till problemet, det vill
            säga hedersnormerna. I dag vet vi inte tillräckligt mycket om
            hur vi ska göra. Hur kan vi bekämpa dessa normer och se till att
            flickor och pojkar inte ska drabbas av det här förtrycket?
          </note>
          <note>
            Alla barn har rättigheter. Det finns inga undantag. Vi måste
            göra mer i Sverige för att skydda barn men också kvinnor som utsätts
            för hedersrelaterat våld och förtryck. Alla människor ska ha makten
            att bestämma över sitt eget liv.
          </note>
          <note type="speaker">
            Anf. 55 SARA GILLE (SD):
          </note>
          <note>
            Fru talman! Det som statsrådet säger här låter jättebra, men
            det räcker inte. Det är inte tillräckligt.
          </note>
          <note>
            I och med den kraftiga invandringen de senaste fem åren har hedersförtrycket
            ökat markant i samhället, speciellt bland dem med invandrarbakgrund.
            Men förtrycket finns även bland andra och tredje generationens
            invandrare som anammar hederskulturen. Med tanke på att detta
            inte är någonting som är nytt i samhället tycker jag att det är
            anmärkningsvärt att statsrådet säger att man inte vet tillräckligt
            mycket.
          </note>
          <note>
            Regeringen har haft makten sedan 2014 utan att göra någonting,
            eller tillräckligt mycket, åt hedersrelaterat våld och förtryck.
            Trots att man påstår sig vara en feministisk regering har man
            valt att titta bort, alltmedan flickor har förhindrats att umgås
            med vilka de vill.
          </note>
          <note>
            Flickor har förvägrats att gå i skolan. Flickor har förvägrats
            gymnastikundervisning. Flickor har förvägrats simundervisning.
            Flickor har förvägrats sexualkunskap. Flickor har kontrollerats
            till det yttersta. Flickor har könsstympats. Flickor har tvingats
            att bära slöja. Flickor har tvingats att dölja sina kroppar. Flickor
            har förts utomlands mot sin vilja. Flickor har utsatts för grovt
            våld. Flickor har tvingats att ingå äktenskap. Flickor har till
            och med kastats från balkonger.
          </note>
          <note>
            Fru talman! Den här listan kan göras hur lång som helst, alltmedan
            nästan ingen ställs till svars och regeringen står handlingsförlamad.
          </note>
          <note>
            Antalet som döms kan räknas på en sågverksarbetares fingrar.
            Antalet som utvisas är obefintligt. Straffen är för låga. Förtryck
            mot flickor och kvinnor borde generera betydligt hårdare straff.
            Att det i princip inte redovisas någon statistik gör att det är
            svårt att få en bild av hur läget ser ut.
          </note>
          <note>
            Fru talman! Jag skulle vilja fråga statsrådet Åsa Lindhagen om
            hon anser att regeringens agerande har varit tillräckligt, och
            om hon verkligen är nöjd med utvecklingen.
          </note>
          <note type="speaker">
            Anf. 56 Statsrådet ÅSA LINDHAGEN (MP):
          </note>
          <note>
            Fru talman! Jag tycker inte att det blir ett seriöst samtal här.
            Jag hör riksdagsledamoten säga att regeringen inte har gjort någonting,
            vilket är helt fel. Tycker jag att vi har gjort tillräckligt?
            Nej, det tycker jag inte. Jag tycker att vi behöver göra mer för
            att skydda barn, flickor och kvinnor i det här samhället. Jag
            kommer aldrig att stå i talarstolen och säga att jag är nöjd.
            Det är ett långsiktigt arbete, och det är helt uppenbart att vi
            i dag inte lyckas skydda barn.
          </note>
          <note>
            Vi behöver göra mer, och det är därför vi bland annat har skärpt
            straffen. Jag räknade precis upp en rad olika saker som vi har
            gjort, en del av många åtgärder som regeringen har vidtagit.
          </note>
          <note>
            Jag kan bara återigen konstatera, och det är inte första gången
            jag står här i talarstolen och konstaterar detta, att Sverigedemokraterna
            inte säger ett ord om vad ni vill göra. Jag får en hel, lång lista
            på vad hedersrelaterat våld och förtryck är och om utsattheten,
            och den utsattheten behöver vi prata om.
          </note>
          <note>
            Vi behöver prata om hur det ser ut för ungdomar i vårt samhälle.
            Men sedan är det faktiskt så att vi i politiken också har ett
            ansvar att komma med lösningar, att säga vad vi ska göra åt det.
            Det är därför, tänker jag, som vi går in i politiken: för att
            vi brinner för att förändra samhället och se hur vi hela tiden
            kan ta steg framåt för att göra samhället bättre för de människor
            som finns utanför dessa väggar.
          </note>
          <note>
            Det är vårt ansvar i politiken. Vi ska komma med förslag och
            driva på för förbättringar. Vi ska inte bara konstatera att vi
            har problem utan också prata om vad vi ska göra åt de problemen.
          </note>
          <note>
            Därför blir min fråga tillbaka till riksdagsledamoten: Vad har
            ni för förslag för att bättre stötta de flickor och pojkar som
            är utsatta för hedersrelaterat våld och förtryck? Hur ska vi göra
            för att bekämpa det här våldet på djupet?
          </note>
          <note type="speaker">
            Anf. 57 SARA GILLE (SD):
          </note>
          <note>
            Fru talman! Statsrådet frågar vad vi i Sverigedemokraterna vill
            göra för att bekämpa hedersrelaterat våld och förtryck. Hon får
            jättegärna läsa vår kommittémotion som vi har skrivit om det.
          </note>
          <note>
            Redan 2009 kom statliga Ungdomsstyrelsens rapport som visade
            att 70 000 unga i Sverige inte själva fick välja sin partner.
            Vad gjorde reger ­ ingen då? Tog man tag i problemet? Löste man
            det? Förde man statistik så att man kunde följa utvecklingen?
          </note>
          <note>
            Nej, i stället lade man locket på. Trots att man visste att situationen
            var illa i Sverige redan 2009 försökte dåvarande regering att
            dölja allt. I stället valde man att offra de utsatta flickorna.
            Den nuvarande regeringen tillträdde 2014, och trots att man suttit
            i sex år har man inte gjort tillräckligt.
          </note>
          <note>
            Mantrat verkar vara att det hela skulle mörkas och att ingen
            skulle få veta hur illa det egentligen var. Därför fördes aldrig
            någon återkommande statistik, och det finns fortfarande väldigt
            få verksamma åtgärder. Det finns ingen offentlig, tillförlitlig
            statistik, och regeringsföreträdare fortsätter, som fru talman
            här själv kan höra, att begrava allt i vacker retorik och löften
            om förbättringar som aldrig kommer.
          </note>
          <note>
            Fru talman! Är det inte så att den långa hanteringstiden och
            de uddlösa förslagen kan härledas till att dessa flickor offras
            eftersom deras förtryckare är röstboskap åt Socialdemokraterna
            och regeringen därför inte vill skrämma bort sina kärnväljare
            genom att åtgärda problemen?
          </note>
          <note>
            Nu kommer Åsa Lindhagen i sitt sista inlägg säkert att påstå
            en massa saker. Jag tar avstånd från allt hon eventuellt säger
            om mig och mitt parti.
          </note>
          <note type="speaker">
            Anf. 58 Statsrådet ÅSA LINDHAGEN (MP):
          </note>
          <note>
            Fru talman! Jag vet inte om riksdagsledamoten har missat att
            det fanns en minister i den dåvarande regeringen 2009 och mandatperioden
            innan mitt parti kom in i regeringen, nämligen Nyamko Sabuni,
            med ett mycket stort engagemang i frågor om hedersrelaterat våld
            och förtryck. Hon har verkligen drivit frågorna med kraft framåt.
          </note>
          <note>
            Jag vill ändå säga, även om mitt eget parti inte ingick i den
            regeringen, att det finns ett stort engagemang i dessa frågor
            i många partier, och det är positivt. Det gör ändå att det finns
            ett ökat tryck att komma framåt i frågor ­ na. Frågan handlar
            om att vi måste göra mer för de utsatta, och jag ser ett stort
            engagemang för de frågorna i flera partier – också i den reger
            ­ ingen.
          </note>
          <note>
            Jag tycker också att vi i politiken generellt har reagerat för
            sent, hade kunnat göra mer i tidigare skede, och det finns mycket
            kvar att göra här och nu innan vi har kommit i mål. Varje barn
            i Sverige ska växa upp i trygghet och frihet samt själv ha makten
            att bestämma över sitt liv – att inte minst som vuxen kunna välja
            vad jag vill studera, vem jag vill gifta mig med, om jag nu vill
            gifta mig – och styra över sitt eget liv. Där är vi inte i dag.
          </note>
          <note>
            Det finns mycket kvar att göra. Jag kan återigen konstatera att
            jag inte får några förslag från Sverigedemokraterna om vad vi
            ska göra. Det är ändå vår kärnuppgift i politiken. Vi kan tycka
            olika om lösningar och vilka vägar som ska tas framåt. Ibland
            tycker vi lika mellan partierna. Men det är vår kärnuppgift att
            mejsla ut vilka steg vi ska ta framåt och sedan försöka driva
            igenom dem på det sätt vi kan, utifrån de roller vi har och utifrån
            den position våra partier befinner sig i. Det är vårt ansvar.
          </note>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2020/21:99 om oskuldsnormer och religiösa
            samfund
          </note>
          <note type="speaker">
            Anf. 59 Kultur- och demokratiminister AMANDA LIND (MP):
          </note>
          <note>
            Fru talman! Amineh Kakabaveh har frågat mig om jag och regeringen
            kommer att vidta åtgärder för att stoppa skattemedel till samfund
            och organisationer som upprätthåller och legitimerar oskuldsnormer
            och andra hedersnormer.
          </note>
          <note>
            Låt mig först vara tydlig med att inga statliga medel ska gå
            till trossamfund eller andra organisationer som främjar hedersnormer.
            Här är vi helt överens.
          </note>
          <note>
            Enligt dagens regelverk har Myndigheten för stöd till trossamfund,
            SST, möjlighet att besluta att ett beviljat bidrag inte ska betalas
            ut, eller att ett redan utbetalt bidrag ska betalas tillbaka om
            det kan antas att bidraget har beviljats på grund av felaktiga
            uppgifter. Myndigheten ska också föra en fortlöpande dialog med
            de bidragsberättigade trossamfund en om förutsättningarna för
            stödet . SST har i fallet som radioprogrammet Människor och tro
            handlade om inlett en granskning av det berörda samfundet.
          </note>
          <note>
            Det är centralt att ett trossamfund som inte respekterar samhällets
            grundläggande värderingar, såsom alla människors lika värde, inklusive
            jämställdhet , och det demokratiska styrelseskicket, inte ska
            finan si eras med allmänna medel. Regeringen tillsatte 2016 en
            utredning för att se över lagstiftningen om stöd till trossamfund.
            Utredningen fick bland annat till uppgift att utforma ett demokrativillkor
            för statens stöd till trossamfunden som är förenlig t med regeringsformen,
            Europakonventionen, Europadomstolens praxis och övriga internationella
            åtaganden och som ä r så konkret att det möjliggör en uppföljning
            av stödet . Utredningen avslutades 2018, och betänkandet har remitterats.
            Ett arbete pågår nu inom Regeringskans ­ liet med att ta fram
            en lagrådsremiss. Målsättningen är att en ny lagstiftning ska
            vara på plats under mandatperioden.
          </note>
          <note>
            Det är därför för tidigt för mig att uttala mig om hur ett sådant
            kommande demokrativillkor kommer att formuleras. Däremot är det
            för mig självklart att demokrativillkoret tydliggörs så att trossamfund
            som främjar hedersnormer utesluts från att kunna få statligt stöd.
          </note>
          <note>
            Anf. 60 AMINEH KAKABAVEH (-):
          </note>
          <note>
            Fru talman! Jag tackar kulturminister Amanda Lind för svaret.
            Det är positivt att kulturministern håller med mig om att demokrativillkoret
            för stöd till trossamfund måste tydliggöras så att ”trossamfund
            som främjar hedersnormer utesluts från att kunna få statligt stöd”.
          </note>
          <note>
            Utredningen om ett nytt demokrativillkor presenterades redan
            under förra mandatperioden, men ännu har regeringen inte skickat
            något lag ­ förslag ut på lagrådsremiss. Jag hoppas verkligen
            att den kommer på plats den här mandatperioden.
          </note>
          <note>
            I veckan kunde vi på nyheterna höra att regeringen vill tillsätta
            ytterligare en utredning kopplad till hantering av personuppgifter.
            I går, torsdag, skulle utredningen presenteras, men vi har inte
            sett något på Kulturdepartementets hemsida. När kommer den?
          </note>
          <note>
            Det är naturligtvis bra att Myndigheten för stöd till trossamfund,
            SST, har inlett en granskning av Mandeiska trossamfundet efter
            reportaget i Sveriges Radios Människor och tro . I ärlighetens
            namn har myndigheten aldrig lyckats följa de lagar som finns.
            Nu frågar man sig om myndigheten verkligen kommer att lyckas med
            sitt demokratiuppdrag, det vill säga att inte tilldela statliga
            och kommunala medel till religiösa samfund och föreningar som
            i princip upprätthåller hedersnormer och arbetar med demokratiomstörtande
            verksamhet.
          </note>
          <note>
            Det är inte första gången vi diskuterar dessa frågor i kammaren.
            I det nätverk jag har deltagit i sedan 2008 har vi till exempel
            bjudit in före detta generaldirektören i SST och representanter
            för trossamfunden och diskuterat de obefintliga demokrativillkoren.
          </note>
          <note>
            Man kan diskutera till exempel Saudiarabien, Turkiet och Iran.
            SST samverkar med organisationer och föreningar, till exempel
            Imam Ali Islamic Center i Järfälla tillsammans med Sveriges Muslimska
            Förbund. De stöds av den iranska regimens mördare ; där sker hatpredikningar
            , och könsapartheid upprätthålls och annat som är fruktansvärt
            och inte hör till vår demokrati.
          </note>
          <note>
            Det är diskussionerna mellan oss riksdagsledamöter som har bidragit
            till att Ulf Bjerelds utredning ligger hos regeringen och väntar
            på att läggas fram för riksdagen. Frågan är om en myndighet är
            lämplig att genomdriva de demokrativillkor som redan finns men
            som inte praktiseras. Ska en sådan myndighet behövas? Frågan har
            diskuterats. Behövs SST?
          </note>
          <note type="speaker">
            Anf. 61 Kultur- och demokratiminister AMANDA LIND (MP):
          </note>
          <note>
            Fru talman! Först vill jag tacka Amineh Kakabaveh för att hon
            lyfter upp frågan i riksdagen. Det är en angelägen fråga.
          </note>
          <note>
            Förutom att jobba med lagstiftning och att jobba med att stötta
            våra myndigheter behöver vi också i den offentliga debatten ta
            upp vilka värderingar som ska råda i vårt samhälle. Hedersrelaterat
            våld, förtryck och oskuldhetskontroller, som Amineh Kakabaveh
            tar upp här, är fullständigt oacceptabelt och olagligt. Det måste
            beivras på många sätt.
          </note>
          <note>
            Låt mig börja med Demokrativillkorsutredningen. Det var en av
            de utredningar jag tog över stafettpinnen för när jag tillträdde
            som demokratiminister. För mig har det varit viktigt att vi måste
            få de förstärkta, förtydligade och långsiktiga demokrativillkoren
            på plats. Precis som Amineh Kakabaveh säger finns redan i dag
            demokrativillkor. Det finns redan i dag möjlighet för myndigheter,
            SST men också andra bidragsgivande myndigheter, att återkalla
            stöd om man finner att de har gått till organisationer som inte
            ska ha dem eftersom de inte delar samhällets grundläggande värderingar.
          </note>
          <note>
            Förutom de utredningar som man tillsatt och som just nu är under
            beredning har regeringen genomfört ett antal andra stärkande åtgärder.
            Bland annat har vi förstärkt Myndigheten för ungdoms- och civilsamhällesfrågor,
            MUCF. Vi har skjutit till extra medel för att de ska kunna utveckla
            och skärpa sina kontroller och uppföljningar. Jag ser det som
            ett sätt att uppdaga missförhållanden men också stötta civilsamhället
            i att göra rätt och bedriva det utvecklingsarbetet.
          </note>
          <note>
            Vad gäller utredningarna är det tre stycken som har pågått. De
            handlar om stöd till trossamfunden, om demokrativillkor för Allmänna
            arvsfonden och nu senast om demokrativillkor för bidrag till civilsamhället.
          </note>
          <note>
            Sent i beredningen av den sistnämnda utredningen framkom det
            att vi behöver titta på frågan om sekretess och personuppgifter.
            I grunden handlar det om att det skärpta demokrativillkoret också
            ställer tydligare krav på företrädarna. Då hamnar man i ett läge
            då bidragsgivande organisationer och myndigheter kan komma att
            behöva hantera känsliga personuppgifter.
          </note>
          <note>
            Jag tycker såklart att det är frustrerande att beredningen drar
            ut på tiden. Samtidigt är det viktigt när vi har lagstiftningen
            på plats att det går att tillämpa den på ett effektivt sätt.
          </note>
          <note>
            Regeringen tillsatte denna utredning för två veckor sedan, så
            det är redan gjort. Nu kommer jag att se till att man jobbar så
            snabbt som möjligt så att vi kan lägga fram förslaget innan mandatperioden
            är slut, för det är viktigt. Sedan utesluter jag inte att vi kan
            komma att behöva göra fler åtgärder för att stötta våra myndigheter
            och de bidragsgivande organisationerna i den praktiska tillämpningen.
          </note>
          <note>
            Med det sagt vill jag summera. Det här är ett viktigt arbete,
            där vi behöver jobba på flera fronter. Jag vet att Amineh Kakabaveh
            härom veckan hade en interpellationsdebatt med statsrådet Lena
            Hallengren om den här frågan. Det visar ju på komplexiteten. Vi
            måste göra vad vi kan från olika statsråds håll och i olika delar
            av samhället för att motverka dessa yttringar, som inte hör hemma
            i vårt samhälle.
          </note>
          <note>
            Avslutningsvis vill jag säga att jag är väldigt mån om att både
            de bidragsgivande myndigheterna och de lagar och regler vi har
            är klara och tydliga med att offentliga stöd inte ska gå till
            organisationer som på olika sätt uppmuntrar eller accepterar hedersförtryck.
            Det är horribelt, och det ska inte förekomma i vårt samhälle.
          </note>
          <note>
            Anf. 62 AMINEH KAKABAVEH (-):
          </note>
          <note>
            Fru talman! Tack, kulturministern, för tydligheten!
          </note>
          <note>
            Javisst, de här frågorna är komplicerade. Det måste också betonas
            att den sekulära rättsstaten Sverige är det enda land i Europa
            som ger stats ­ bidrag till att folk ska kunna tro på den gud
            de vill.
          </note>
          <note>
            Jag har mycket stor respekt för alla människors tro. Men, i ärlighetens
            namn, varför ska vi inte bara bidra till segregering utan se till
            att man kan erhålla statsbidrag utifrån religiös tillhörighet?
          </note>
          <note>
            De statsbidragen går i många fall till samfund där vi vet att
            det förekommer romantisering av jihad, rekrytering av jihadister
            och heders- och oskuldsnormer. I Kalla f akta 2015 hörde vi imamer
            säga att man inte ska anmäla när kvinnor till exempel misshandlas,
            att mannen har rätt att slå med öppen hand och så vidare. Det
            finns massor av exempel från medierna och från olika undersökningar.
          </note>
          <note>
            Ändå ser jag tyvärr inte något om detta hos några bidragsgivande
            myndigheter – utom hos MUCF, som har lyckats väldigt bra. De följer
            demo ­ krativillkoren och har faktiskt stoppat skattemedel till
            Sveriges unga muslimer på grund av det vi pratar om.
          </note>
          <note>
            Jag hade önskat, och det borde vara självklart, att det på Kulturdepar
            ­ tementets ingångssida stod: Skattemedel ska inte gå till någon
            förening, något samfund eller någon över huvud taget som bedriver
            demokrati ­ omstörtande verksamhet eller som förtrycker kvinnor,
            homosexuella eller andra grupper.
          </note>
          <note>
            Ibland behöver man inte bara lagar. Det här borde vara en självklarhet
            i demokratins hjärta, i Sverige som värnar om både barnkonventionen
            och kvinnokonventionen, om jämställdhet, om homosexuellas och
            andra minoriteters rättigheter och i högsta grad om kvinnors rättigheter.
            Men dessa samfund, skolor och religiösa föreningar upprätthåller
            dessvärre en tusenårig tradition och kultur som inte hör hemma
            i Sverige.
          </note>
          <note>
            I Sverige, kan man läsa, pratade man under 60 ‑ , 70 ‑ och 80-talen
            om demokratisering av kulturen. Den ska andas demokrati. Det ska
            finnas helt andra aspekter i demokratin, inte religion eller starka
            patriarkala kulturer och traditioner.
          </note>
          <note>
            Här har vi ett problem i vår demokrati. Vi ska ha lagar, men
            vem ska följa dem om inte myndigheterna gör det? Hittills har
            man tyvärr inte lyckats – förutom MUCF , där de som kulturministern
            var inne på har jobbat stenhårt för att upprätthålla vår demokrati.
            De behövde inte ha den här lagen på plats. Men nu finns den, och
            den borde finnas också för SST.
          </note>
          <note>
            Jag tycker också som Anders Ygeman, som sa så här i en radiointervju
            i maj 2018: ” Jag tror också att man behöver lägga ne r den myndighet
            som i dag fördelar de här medlen . – – – För att de ju under den
            tid som de har funnits inte har dragit in bidrag, eller har fortsatt
            ge bidrag till verksamheter som inte har klarat grundläggande
            demokratikriterier. ”
          </note>
          <note type="speaker">
            Anf. 63 Kultur- och demokratiminister AMANDA LIND (MP):
          </note>
          <note>
            Fru talman! Det finns som sagt redan demokrativillkor. SST har
            redan möjligheten att begära kompletterande granskning om man
            misstänker att det finns oegentligheter och att både återkalla
            och frysa utbetalning av bidrag. Det är viktigt, och som jag sa
            i interpellationssvaret vet jag att man har inlett en granskning
            av det aktuella trossamfundet.
          </note>
          <note>
            Men det finns ett skäl till att vi tillsatte de här utredningarna,
            och det är att det finns ett behov av att förtydliga det här –
            förtydliga tillämpningen av det, skärpa det i vissa delar och
            se till att det blir enhetligt. Det har funnits olika skrivningar
            kopplade till de olika bidragsgivande myndigheterna, och det tycker
            jag är olyckligt.
          </note>
          <note>
            Däremot är jag inte beredd att gå så långt som Amineh Kakabaveh
            förespråkar. Vi ska inte kasta ut barnet med badvattnet och slå
            undan benen för allt stöd, oavsett om det är till trossamfund
            eller till övriga civilsamhället.
          </note>
          <note>
            Skälet till att vi har stödet till trossamfunden i Sverige –
            till de bidragsberättigade trossamfunden, ska jag säga; det är
            inte alla som får statligt stöd – är i grunden att göra det möjligt
            för människor att utöva sin religion och ha religionsfrihet i
            realiteten, så att det inte är enbart de allra största samfunden
            som har möjlighet att bedriva verksamhet på ett rimligt sätt.
          </note>
          <note>
            Jag tycker att det är viktigt att vi har trossamfund i Sverige.
            Det betyder mycket för många. Jag tycker att det är viktigt att
            vi har ett levande och starkt civilsamhälle. Men då är det ju
            helt avgörande att stöden inte går fel. Det riskerar att underminera
            legitimiteten för hela civilsamhället och för alla de statliga
            stöden till trossamfund eller civilsamhälle. Det är ett viktigt
            skäl att se till att det finns tydliga demokrativillkor, att det
            finns kunskap inom myndigheter och bidragsgivande organisationer
            och att det finns en tydligt uttalad vilja från politiken när
            det gäller de offentliga medlen.
          </note>
          <note>
            Vi har som sagt genomfört ett antal olika insatser och stöttat
            myndigheter under den här perioden. Precis som interpellanten
            säger har det genomförts granskningar och dragits tillbaka bidrag
            med stöd av redan befintlig lagstiftning. Men jag ser fram emot
            att vi ska få de förtydligade demokrativillkoren på plats. Som
            jag sa utesluter jag inte heller att vi kan behöva göra ytterligare
            saker för att stötta de aktörer som jobbar med dessa frågor.
          </note>
          <note>
            När jag pratar med civilsamhället, med trossamfund och andra
            märker jag att det finns en stark uppslutning. Man vill se till
            att de aktörer som missköter sig faktiskt inte ska få bidrag,
            och det engagemanget är något som delas brett.
          </note>
          <note>
            Anf. 64 AMINEH KAKABAVEH (-):
          </note>
          <note>
            Fru talman! Jag vill bara rätta Amanda Lind. Jag har inte sagt
            att vi inte ska ge stöd till civilsamhället. Jag vill stoppa alla
            medel till både civilsamhälle och religiösa samfund som upprätthåller
            demokratiomstörtande verksamheter och inte respekterar våra grundläggande
            principer om demokrati och mänskliga rättigheter, homosexuellas
            rättigheter och kvinnors rättigheter samt i många fall bidrar
            till antisemitism och allt detta som vi har hört talas om. Därför
            finns också de här utredningarna, tack vare det arbete som vi
            är många som har bedrivit i många år.
          </note>
          <note>
            Det är såklart viktigt med demokrati, men det är också viktigt
            att man inte utnyttjar demokratin för sina egna syften. Framför
            allt har nu andra stater, som Turkiet, Saudiarabien, Qatar och
            Iran, vunnit mark här i Sverige och använder vår frihet och demokrati
            för att nå sina politiska och religiösa syften. Detta handlar
            inte om civilsamhället utan i högsta grad om politik och religion
            som används av politiker. De vet till exempel att om ett samfund
            har tiotusentals medlemmar får det mer pengar.
          </note>
          <note>
            Vad gör man med många nyanlända? Många söker sig såklart till
            tryggheten. Jag sökte mig också till trygghet när jag kom till
            det här landet. Det ska inte vara religionen som är det första
            hemmet utan det svenska samhället, med öppna armar, integration
            och annat. Jag menar att det finns inte bara en enda farlighet
            med detta utan också mycket annat.
          </note>
          <note>
            Jag undrar vad kulturministern tycker – ska vi ha SST eller går
            det att lägga detta ansvar på till exempel MUCF eller Kammarkollegiet?
            Jag är väldigt rädd att demokratin inte kommer att upprätthållas.
          </note>
          <note type="speaker">
            Anf. 65 Kultur- och demokratiminister AMANDA LIND (MP):
          </note>
          <note>
            Fru talman! Jag har fullt förtroende för SST. Man har nu också
            inlett en granskning av det aktuella trossamfundet, och man har
            utifrån nuvarande demokrativillkor redskap att använda.
          </note>
          <note>
            Men med detta sagt behöver vi hela tiden se vad vi kan göra ytterligare
            för att skärpa arbetet mot hedersrelaterat våld och förtryck och
            även, naturligtvis, organisationer och verksamheter som inte ställer
            upp på samhällets demokratiska värderingar.
          </note>
          <note>
            Jag tycker att det är väldigt viktigt att vi får det förtydligade
            demokrativillkoret på plats. Jag utesluter inte ytterligare insatser.
          </note>
          <note>
            Den utredning som ligger till grund för förslaget till demokrativillkor
            problematiserar detta med hedersfrågor. Jag ser att denna utredning
            ger en bra grund för att gå vidare med en tydlig lagstiftning,
            där det uttrycks att hedersrelaterat våld och förtryck, precis
            som våld, tvång eller hot mot person, ska vara oförenligt med
            statligt stöd. Det gäller oavsett om angreppet riktas mot någon
            inom trossamfundet eller utanför det.
          </note>
          <note>
            Jag vill också säga att regeringen har tagit flera steg i syfte
            att motverka hedersrelaterat våld och förtryck, och detta behöver
            vi göra brett – skärpa lagstiftningen och öka utbildningen. Detta
            är också något som våra bidragsgivande myndigheter behöver bidra
            med för att se till att på allvar och konkret stävja dessa företeelser.
          </note>
          <note>
            Sedan ska det alltid stå klart att statliga, offentliga medel
            aldrig ska gå till organisationer som främjar hedersrelaterat
            förtryck eller andra antidemokratiska eller extremistiska åsikter.
          </note>
          <note>
            Interpellationsdebatten var härmed avslutad.
          </note>
          <note>
            § 14 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 12 november
          </note>
          <note>
            2020/21:124 Aborträtten i Polen
          </note>
          <note>
            av Yasmine Posio (V)
          </note>
          <note>
            till utrikesminister Ann Linde (S)
          </note>
          <note>
            2020/21:125 Hastighetssänkning på E14
          </note>
          <note>
            av Jörgen Berglund (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:126 Godspendlar
          </note>
          <note>
            av Jens Holm (V)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:127 Rätt till nattis
          </note>
          <note>
            av Daniel Riazat (V)
          </note>
          <note>
            till utbildningsminister Anna Ekström (S)
          </note>
          <note>
            2020/21:128 Sjukskrivna med ekonomiskt bistånd
          </note>
          <note>
            av Ida Gabrielsson (V)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:129 Externa stationslägen
          </note>
          <note>
            av Jens Holm (V)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:130 Dansbandens överlevnad
          </note>
          <note>
            av Angelika Bengtsson (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:131 Avveckling av pälsindustrin
          </note>
          <note>
            av Elin Segerlind (V)
          </note>
          <note>
            till statsrådet Jennie Nilsson (S)
          </note>
          <note>
            2020/21:132 Regeringens agerande kring skatteflykt
          </note>
          <note>
            av Tony Haddou (V)
          </note>
          <note>
            till finansminister Magdalena Andersson (S)
          </note>
          <note>
            § 15 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 12 november
          </note>
          <note>
            2020/21:422 Israels användning av administrativa frihetsberövanden
          </note>
          <note>
            av Håkan Svenneling (V)
          </note>
          <note>
            till utrikesminister Ann Linde (S)
          </note>
          <note>
            2020/21:423 Bidrag till mindre a-kassor
          </note>
          <note>
            av Ali Esbati (V)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:424 E-handelsdirektivet
          </note>
          <note>
            av Niels Paarup-Petersen (C)
          </note>
          <note>
            till statsrådet Anders Ygeman (S)
          </note>
          <note>
            2020/21:425 Identitetspolitiska påtryckningar på svenskt filmskapande
          </note>
          <note>
            av Jonas Andersson i Linköping (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:426 Friluftslivets år 2021
          </note>
          <note>
            av Cassandra Sundin (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:427 Sommartid och normaltid
          </note>
          <note>
            av Henrik Vinge (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:428 En ny förlängning av dispens från YKB
          </note>
          <note>
            av Thomas Morell (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:429 PSA-test
          </note>
          <note>
            av Monika Lövgren (SD)
          </note>
          <note>
            till socialminister Lena Hallengren (S)
          </note>
          <note>
            2020/21:430 Föräldraansvar för barn med funktionsnedsättning
          </note>
          <note>
            av Pia Steensland (KD)
          </note>
          <note>
            till socialminister Lena Hallengren (S)
          </note>
          <note>
            2020/21:431 Avsättandet av prodemokratiska ledamöter i Hongkongs
            lagstiftande församling
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:432 UD:s kostnader för marknadsföring och kommunikation
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:433 Ökning av antalet bostadsinbrott under höstlovet
          </note>
          <note>
            av Magdalena Schröder (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:434 Sänkta hastigheter på vägar i glesbygd
          </note>
          <note>
            av Eric Palmqvist (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:435 Skatten på kläder och skor
          </note>
          <note>
            av Tobias Andersson (SD)
          </note>
          <note>
            till finansminister Magdalena Andersson (S)
          </note>
          <note>
            2020/21:436 Handelskriget mellan Australien och Kina
          </note>
          <note>
            av Tobias Andersson (SD)
          </note>
          <note>
            till utrikesminister Ann Linde (S)
          </note>
          <note>
            2020/21:437 Övergrepp på kristna i Nordkorea
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:438 Utvisning på grund av brott
          </note>
          <note>
            av Henrik Vinge (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:439 Hälsofrämjande och förebyggande insatser
          </note>
          <note>
            av Ulrika Jörgensen (M)
          </note>
          <note>
            till socialminister Lena Hallengren (S)
          </note>
          <note>
            2020/21:440 Situationen för personer med obesitas
          </note>
          <note>
            av Ulrika Jörgensen (M)
          </note>
          <note>
            till socialminister Lena Hallengren (S)
          </note>
          <note>
            2020/21:441 Kompensation till näringsidkare med anledning av
            förbudet mot alkoholförsäljning
          </note>
          <note>
            av Tobias Andersson (SD)
          </note>
          <note>
            till finansminister Magdalena Andersson (S)
          </note>
          <note>
            2020/21:442 UTP-direktivet
          </note>
          <note>
            av Mattias Bäckström Johansson (SD)
          </note>
          <note>
            till statsrådet Jennie Nilsson (S)
          </note>
          <note>
            § 16 Kammaren åtskildes kl. 12.23.
          </note>
          <note>
            Sammanträdet leddes
          </note>
          <note>
            av förste vice talmannen från dess början till och med § 10 anf.
            38 (delvis) och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            EMMA PAAKKINEN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelse
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om faktapromemoria
          </note>
          <note>
            § 5 Ärenden för hänvisning till utskott
          </note>
          <note>
            § 6 Svar på interpellation 2020/21:53 om ett tryggare tomträttssystem
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 ROGER HEDLUND (SD)
          </note>
          <note>
            Anf. 3 Justitie- och migrationsminister MORGAN JOHANSSON (S)
          </note>
          <note>
            Anf. 4 ROGER HEDLUND (SD)
          </note>
          <note>
            Anf. 5 Justitie- och migrationsminister MORGAN JOHANSSON (S)
          </note>
          <note>
            Anf. 6 ROGER HEDLUND (SD)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            § 7 Svar på interpellation 2020/21:66 om nedskräpning och brottslighet
            vid bärplockarläger
          </note>
          <note>
            Anf. 8 Justitie- och migrationsminister MORGAN JOHANSSON (S)
          </note>
          <note>
            Anf. 9 LARS BECKMAN (M)
          </note>
          <note>
            Anf. 10 Justitie- och migrationsminister MORGAN JOHANSSON (S)
          </note>
          <note>
            Anf. 11 LARS BECKMAN (M)
          </note>
          <note>
            Anf. 12 Justitie- och migrationsminister MORGAN JOHANSSON (S)
          </note>
          <note>
            Anf. 13 LARS BECKMAN (M)
          </note>
          <note>
            Anf. 14 Justitie- och migrationsminister MORGAN JOHANSSON (S)
          </note>
          <note>
            § 8 Svar på interpellationerna 2020/21:73 och 77 om beskattningen
            av företag
          </note>
          <note>
            Anf. 15 Finansminister MAGDALENA ANDERSSON (S)
          </note>
          <note>
            Anf. 16 KJELL JANSSON (M)
          </note>
          <note>
            Anf. 17 NIKLAS WYKMAN (M)
          </note>
          <note>
            Anf. 18 LARS BECKMAN (M)
          </note>
          <note>
            Anf. 19 Finansminister MAGDALENA ANDERSSON (S)
          </note>
          <note>
            Anf. 20 KJELL JANSSON (M)
          </note>
          <note>
            Anf. 21 NIKLAS WYKMAN (M)
          </note>
          <note>
            Anf. 22 LARS BECKMAN (M)
          </note>
          <note>
            Anf. 23 Finansminister MAGDALENA ANDERSSON (S)
          </note>
          <note>
            Anf. 24 KJELL JANSSON (M)
          </note>
          <note>
            Anf. 25 NIKLAS WYKMAN (M)
          </note>
          <note>
            Anf. 26 Finansminister MAGDALENA ANDERSSON (S)
          </note>
          <note>
            § 9 Svar på interpellation 2020/21:74 om undantag för förmånsbeskattning
            av transport till och från arbetet
          </note>
          <note>
            Anf. 27 Finansminister MAGDALENA ANDERSSON (S)
          </note>
          <note>
            Anf. 28 HELENA BOUVENG (M)
          </note>
          <note>
            Anf. 29 NIKLAS WYKMAN (M)
          </note>
          <note>
            Anf. 30 Finansminister MAGDALENA ANDERSSON (S)
          </note>
          <note>
            Anf. 31 HELENA BOUVENG (M)
          </note>
          <note>
            Anf. 32 NIKLAS WYKMAN (M)
          </note>
          <note>
            Anf. 33 Finansminister MAGDALENA ANDERSSON (S)
          </note>
          <note>
            Anf. 34 HELENA BOUVENG (M)
          </note>
          <note>
            Anf. 35 Finansminister MAGDALENA ANDERSSON (S)
          </note>
          <note>
            § 10 Svar på interpellation 2020/21:78 om åtgärder på skatteområdet
          </note>
          <note>
            Anf. 36 Finansminister MAGDALENA ANDERSSON (S)
          </note>
          <note>
            Anf. 37 BORIANA ÅBERG (M)
          </note>
          <note>
            Anf. 38 NIKLAS WYKMAN (M)
          </note>
          <note>
            Anf. 39 Finansminister MAGDALENA ANDERSSON (S)
          </note>
          <note>
            Anf. 40 BORIANA ÅBERG (M)
          </note>
          <note>
            Anf. 41 NIKLAS WYKMAN (M)
          </note>
          <note>
            Anf. 42 Finansminister MAGDALENA ANDERSSON (S)
          </note>
          <note>
            Anf. 43 BORIANA ÅBERG (M)
          </note>
          <note>
            Anf. 44 Finansminister MAGDALENA ANDERSSON (S)
          </note>
          <note>
            § 11 Svar på interpellation 2020/21:107 om digitala arbetssätt
            för vårdens medarbetare
          </note>
          <note>
            Anf. 45 Statsrådet MATILDA ERNKRANS (S)
          </note>
          <note>
            Anf. 46 JOHAN HULTBERG (M)
          </note>
          <note>
            Anf. 47 Statsrådet MATILDA ERNKRANS (S)
          </note>
          <note>
            Anf. 48 JOHAN HULTBERG (M)
          </note>
          <note>
            Anf. 49 Statsrådet MATILDA ERNKRANS (S)
          </note>
          <note>
            Anf. 50 JOHAN HULTBERG (M)
          </note>
          <note>
            Anf. 51 Statsrådet MATILDA ERNKRANS (S)
          </note>
          <note>
            § 12 Svar på interpellation 2020/21:100 om nationell statistik
            om hedersrelaterat våld och förtryck
          </note>
          <note>
            Anf. 52 Statsrådet ÅSA LINDHAGEN (MP)
          </note>
          <note>
            Anf. 53 SARA GILLE (SD)
          </note>
          <note>
            Anf. 54 Statsrådet ÅSA LINDHAGEN (MP)
          </note>
          <note>
            Anf. 55 SARA GILLE (SD)
          </note>
          <note>
            Anf. 56 Statsrådet ÅSA LINDHAGEN (MP)
          </note>
          <note>
            Anf. 57 SARA GILLE (SD)
          </note>
          <note>
            Anf. 58 Statsrådet ÅSA LINDHAGEN (MP)
          </note>
          <note>
            § 13 Svar på interpellation 2020/21:99 om oskuldsnormer och religiösa
            samfund
          </note>
          <note>
            Anf. 59 Kultur- och demokratiminister AMANDA LIND (MP)
          </note>
          <note>
            Anf. 60 AMINEH KAKABAVEH (-)
          </note>
          <note>
            Anf. 61 Kultur- och demokratiminister AMANDA LIND (MP)
          </note>
          <note>
            Anf. 62 AMINEH KAKABAVEH (-)
          </note>
          <note>
            Anf. 63 Kultur- och demokratiminister AMANDA LIND (MP)
          </note>
          <note>
            Anf. 64 AMINEH KAKABAVEH (-)
          </note>
          <note>
            Anf. 65 Kultur- och demokratiminister AMANDA LIND (MP)
          </note>
          <note>
            § 14 Anmälan om interpellationer
          </note>
          <note>
            § 15 Anmälan om frågor för skriftliga svar
          </note>
          <note>
            § 16 Kammaren åtskildes kl. 12.23.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
