<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--17</head>
          <docDate when="2020-09-30">2020-09-30</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 9 september justerades.
          </note>
          <note>
            § 2 Avsägelser
          </note>
          <note>
            Förste vice talmannen meddelade
          </note>
          <note>
            att Leila Ali-Elmi (MP) avsagt sig u ppdraget som suppleant i
            civilutskottet och
          </note>
          <note>
            att Elisabeth Falkhaven (MP) avsagt sig uppdrage t som suppleant
            i näringsutskottet.
          </note>
          <note>
            Kammaren biföll dessa avsägelser.
          </note>
          <note>
            § 3 Anmälan om kompletteringsval
          </note>
          <note>
            Förste vice talmannen meddelade att Miljöpartiets riksdagsgrupp
            anmält Camilla Hansén som suppleant i civilutskottet och Anna
            Sibinska som suppleant i näringsutskottet.
          </note>
          <note>
            Förste vice talmannen förklarade vald a till
          </note>
          <note>
            suppleant i civilutskottet
          </note>
          <note>
            Camilla Hansén (MP)
          </note>
          <note>
            suppleant i näringsutskottet
          </note>
          <note>
            Anna Sibinska (MP)
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2020/21:13 och 18 till justitieutskottet
          </note>
          <note>
            2020/21:14 till socialförsäkringsutskottet
          </note>
          <note>
            2020/21:15 till konstitutionsutskottet
          </note>
          <note>
            2020/21:16 till näringsutskottet
          </note>
          <note>
            Skrivelse
          </note>
          <note>
            2020/21:7 till utrikesutskottet
          </note>
          <note>
            Motioner
          </note>
          <note>
            2020/21:145 och 311 till socialförsäkringsutskottet
          </note>
          <note>
            § 5 Utvidgad förundersökningsrätt för Tullverket
          </note>
          <note>
            Justitieutskottets betänkande 2020/21:JuU2
          </note>
          <note>
            Utvidgad förundersökningsrätt för Tullverket (prop. 2019/20:169)
          </note>
          <note>
            föredrogs.
          </note>
          <note type="speaker">
            Anf. 1 INGA-LILL SJÖBLOM (S):
          </note>
          <note>
            Fru talman! I dag ska vi debattera justitieutskottets betänkande
            2020/21:JuU2 Utvidgad förundersökningsrätt för Tullverket . Jag
            yrkar bifall till utskottets förslag i betänkandet.
          </note>
          <note>
            Vi socialdemokrater, Miljöpartiet och Vänsterpartiet har ett
            särskilt yttrande. Det är vår uppfattning att Tullverkets brottsbekämpande
            verksamhet är av stor vikt, och genom de förslag som nu lagts
            fram av reger ­ ingen utvidgas Tullverkets rätt att inleda förundersökning.
          </note>
          <note>
            Vi anser att riksdagen av de skäl som anförs i propositionen
            bör anta regeringens lagförslag. Utskottet föreslår även en mindre
            redaktionell ju ­ stering av lagtexten. Den föreslagna utvidgningen
            av Tullverkets förunder ­ sökningsrätt är ett steg i rätt riktning.
            Tullverkets brottsbekämpande verk ­ samhet måste förstärkas ytterligare.
            Inte minst måste Tullverket ges bättre möjligheter att förhindra
            att stöldgods förs ut ur landet. Detta arbete pågår både inom
            myndigheten och inom Regeringskansliet.
          </note>
          <note>
            Detta skulle vara en effektiv åtgärd för att motarbeta de utländska
            stöldligor som begår brott i Sverige. Tullverket bör därför ges
            befogenhet att stoppa och beslagta misstänkt stöldgods vid gränsen.
            Sådana ökade befogenheter har efterfrågats av såväl Tullverket
            självt som av Polismyndigheten och Kustbevakningen.
          </note>
          <note>
            Som framgår har riksdagen också tidigare gjort ett tillkännagivande
            till regeringen om att skyndsamt utreda en ökad befogenhet för
            Tullverket att stoppa och kvarhålla gods i väntan på överlämnande
            till polis. Det är enligt utskottets mening angeläget att en utökad
            befogenhet för Tullverket att stoppa och beslagta misstänkt stöldgods
            vid gränsen kommer på plats så snart som möjligt. Dessutom bör
            Tullverkets brottsbekämpande uppdrag stärkas.
          </note>
          <note>
            Utöver de akuta behoven pekar mycket på att Tullverket framöver
            kommer att behöva ett antal ytterligare verktyg för att bekämpa
            den brottslighet som blivit alltmer internationell. Jag hoppas
            att vi tillsammans kan fortsätta att bekämpa brottsligheten.
          </note>
          <note>
            (Applåder)
          </note>
          <note type="speaker">
            Anf. 2 MIKAEL DAMSGAARD (M):
          </note>
          <note>
            Fru talman! Det betänkande som riksdagen debatterar och ska besluta
            om i dag behandlar dels regeringens proposition om utvidgad förundersök
            ­ ningsrätt för Tullverket, dels två följdmotioner väckta av Moderaterna
            respektive Kristdemokraterna.
          </note>
          <note>
            Den utvidgade förundersökningsrätten innebär att Tullverket ges
            rätt att inleda förundersökning även gällande brott som innehav
            eller bruk av narkotika, innehav av dopningsmedel och innehav
            av hälsofarliga varor.
          </note>
          <note>
            Det är klokt att ge Tullverket utökad förundersökningsrätt, och
            det är ett enigt utskott som ställer sig bakom propositionen.
            Men det räcker inte. Tullverkets brottsbekämpande uppdrag behöver
            stärkas betydligt mer, inte minst för att stoppa utländska stöldligors
            härjningar i Sverige.
          </note>
          <note>
            Utländska stöldligor står för mängder av bostadsinbrott och en
            majoritet av andra grova stölder av bildelar, båtmotorer och jordbruksmaskiner.
            Men trots uppmaningar från brottsbekämpande myndigheter saknar
            Tullverket ännu befogenhet att stoppa stöldgods från att föras
            ut ur landet.
          </note>
          <note>
            Enligt polisen kommer utvecklingen med stöldligornas framfart
            att fortsätta. Enligt Svensk Försäkring förs årligen stöldgods
            till ett värde av 1–2 miljarder kronor ut ur landet. Vid sidan
            av det ekonomiska värdet är detta grovt integritetskränkande brott.
            Det handlar om inbrott i bilar och så vidare, som drabbar ett
            stort antal människor i Sverige.
          </note>
          <note>
            Stora vinster, liten upptäcktsrisk och låga straff är starkt
            bidragande orsaker till att stöldligorna härjar just i Sverige.
            Tullverket behöver därför ges befogenhet att stoppa stöldgods
            vid gränsen. Det är en åtgärd som skul ­ le vara effektiv för
            att motarbeta stöldligorna genom att kraftigt begränsa deras möjligheter
            att verka i Sverige. De utökade möjligheterna för Tullverket har
            länge efterfrågats, och det är dags att de kommer på plats.
          </note>
          <note>
            Vi moderater vill stärka Tullverkets brottsbekämpande uppdrag.
            Ut ­ över möjligheten att stoppa stöldgods vid gränsen behövs
            ytterligare ett antal verktyg för att bekämpa den brottslighet
            som blivit alltmer internatio ­ nell. Vi vill därför se en samlad
            översyn av myndighetens möjligheter att bekämpa brott.
          </note>
          <note>
            Det är glädjande att det är ett enigt utskott som föreslår att
            riksdagen bifaller de två motionerna från Moderaterna respektive
            Kristdemokraterna och riktar ett tillkännagivande till regeringen
            om att stärka Tullverkets brottsbekämpande verksamhet.
          </note>
          <note>
            Jag noterar ändå att det inte är med någon större entusiasm som
            Social ­ demokraterna ställer sig bakom tillkännagivandet. Det
            har jag full förstå ­ else för, för än en gång blir det uppenbart
            att vi har en regering som inte förmår att leverera ökad säkerhet
            och trygghet till medborgarna.
          </note>
          <note>
            Polisen konstaterade redan 2015 att utländska stöldligor står
            för en mycket betydande del av stöldbrotten i Sverige, och riksdagen
            riktade för snart två år sedan ett tillkännagivande till regeringen
            om att ge Tullverket befogenheter att stoppa och kvarhålla gods
            vid gränsen.
          </note>
          <note>
            Men mycket lite händer. Regeringen har inte tillsatt någon utredning
            som kan föreslå skarpa lagändringar för att få bukt med problematiken.
            Finansministern hänvisar till att det pågår arbete med en promemoria
            i Regeringskansliet. Någon tidsplan redovisas dock inte för riksdagen.
          </note>
          <note>
            Det hänvisas också till myndighetens eget arbete och myndighetssamverkan.
            Det är naturligtvis viktigt att myndigheten gör vad den kan inom
            ramen för sina befogenheter för att förhindra den här typen av
            brottslighet, och myndighetssamverkan är ofta ett kraftfullt verktyg.
            Men för att verkligen nå i mål krävs också att myndigheterna har
            rätt verktyg i form av en effektiv lagstiftning.
          </note>
          <note>
            Socialdemokraterna är fortfarande svaret skyldiga. När vi kan
            ha en ny lagstiftning på plats som ger Tullverket rätt att stoppa
            stöldgods från att föras ut ur landet?
          </note>
          <note type="speaker">
            Anf. 3 JOHAN HEDIN (C):
          </note>
          <note>
            Fru talman! Det är fredag kväll. De hade precis gått och lagt
            sig. Tidigare hade höstens första snöblandade regn fallit. Nu
            när löven är borta kan man skymta grannens knutlampa. Närmare
            än så är det inte till grannen.
          </note>
          <note>
            De bor kvar på gården fastän de börjar bli lite skröpliga. De
            har varit pensionärer i några år, men de trivs så bra. Det här
            stället är deras hem och deras trygghet, och det har också varit
            deras utkomst. De har levt på det som gården har gett. Här har
            de sett sina barn växa upp.
          </note>
          <note>
            Det skulle bära dem emot att flytta, men av praktiska skäl har
            de övervägt det. Deras son bor tolv mil därifrån i Jönköping,
            och det var också han som hörde av sig till mig för några år sedan.
          </note>
          <note>
            Paret vaknade upp av att lampan på uthuset går igång. Det är
            ett så kallat närhetsrelä, det vill säga när någon kommer i närheten
            tänds lampan. Någon är där. De ringde till polisen, men polisen
            kunde inte komma. Det var fredagskväll, och då måste polisen stå
            utanför en dansrestaurang och se att ingenting händer där. Polisen
            kunde inte åka.
          </note>
          <note>
            Paret gick ned och tittade efter att dörren var låst, och det
            var den. Lampan släcktes efter ett tag, men de vågade inte gå
            ut och titta. Inte heller kunde de somna om. De kokade lite kaffe
            och bredde var sin macka. Sedan blev det kanske några timmars
            sömn. Dagen efter ringde de till sonen, som kom dit och tittade.
          </note>
          <note>
            Någonting var borta. Det här hände för några år sedan, så jag
            kommer inte ihåg exakt vad som var stulet. Detta drabbar så många
            människor.
          </note>
          <note>
            När jag tog över som rättspolitisk talesperson 2014 var det precis
            just om sådana här händelser som folk började höra av sig till
            mig. Det är fråga om många centerstyrda kommuner i glesbygden
            där det är långt till närmaste polis och där människor inte känner
            sig sedda av rättsväsendet. Otryggheten har vuxit sedan dess.
          </note>
          <note>
            Detta är ett stort bekymmer. Vi tog tag i detta och började resa
            runt för att träffa företagare, polis och drabbade. Man kände
            en stor frustration. Trots att man kände att det fanns ett bra
            bevisläge – det fanns bilder i mobiltelefoner, registreringsnummer
            till bilar och signalement – lades utredningarna vilande i brist
            på spaningsuppslag, som det hette, fastän man tyckte att det fanns
            en hel del spaningsuppslag. Det gick så långt att man på vissa
            orter tog lagen i egna händer och begick andra brott mot människor
            man misstänkte begick dessa stölder. Det är naturligtvis inte
            heller bra. I det här läget är förtroendet för rättsstaten hotat,
            och det är allvarligt. Rättsstaten är ett fundament i demokratin,
            och den måste vi bevara.
          </note>
          <note>
            Vi funderade över varför det är så här. Vi kom fram till att
            åklagarna, och kanske också polisen, antagligen tycker att det
            är för lågt straffvärde för dessa brott. Varje brott enskilt är
            inte så allvarligt mätt i ekonomiska termer, men när de läggs
            på hög och skapar otrygghet på en hel ort blir det en allvarlig
            kränkning, ett allvarligt hot, mot tryggheten som måste bekämpas.
          </note>
          <note>
            Vår idé var att försöka åstadkomma en skärpning av straffen,
            en förhöjning av straffvärdet, genom att adressera precis den
            typen av systematiska stölder. Vi kom tillbaka till justitieutskottet
            i frågan och fick med oss övriga allianspartier, som tyckte att
            vi hade en god idé. Vi fick sedermera också med oss resten av
            justitieutskottet, och sedan när frågan prövades i kammaren fick
            vi majoritet för den. Detta hände 2015. Nu berättar reger ­ ingen
            att det är en produkt på väg fram, och det är mycket välkommet.
            Men fem år har gått, och det är ett par år för sent. Det här borde
            vi ha gjort tidigare. Men bättre sent än aldrig!
          </note>
          <note>
            Detta var en komponent. En annan komponent är precis det vi diskuterar
            i dag, nämligen tullens befogenheter. När de ser att stöldgods
            är på väg att lämna landet ska de kunna ingripa. Det har blivit
            bättre på vissa håll. Det är också väsentligt att samarbetet mellan
            tull och polis fungerar, och det gäller även samarbetet över gränser.
            Ibland kanske polisen inte hinner till en hamn, men de kan varsko
            sina kollegor på andra sidan vattnet så att de kan ta andra stöldligor.
            Det handlar mycket om att sprida medvetandet och ha internationellt
            samarbete genom framför allt Europol.
          </note>
          <note>
            Europol har varit till stor nytta i arbetet, och man har knäckt
            ett par ligor som har härjat efter Norrlandskusten med hjälp av
            Europols samverkansmöjligheter. Det är oerhört viktigt.
          </note>
          <note>
            Något annat som är av väsentlig betydelse är den polisiära kapaciteten.
            Ett skäl till att man inte åker på larm när det äldre paret känner
            sig oroligt, någon bryter sig in i deras uthus, är att man måste
            stå någon annanstans. Det finns för lite polisiära muskler som
            kan skapa trygghet ute i lokalsamhällena. En av de absolut viktigaste
            punkterna i januariavtalet är 10 000 fler polisanställda så att
            man har tid att åka på larmen även när det äldre paret ringer.
          </note>
          <note type="speaker">
            Anf. 4 INGEMAR KIHLSTRÖM (KD):
          </note>
          <note>
            Fru talman! Vi kristdemokrater anser att den föreslagna utvidgningen
            av Tullverkets förundersökningsrätt är ett steg i rätt riktning.
            Vi anser ock ­ så att Tullverkets brottsbekämpande verksamhet
            behöver förstärkas ytterligare. Inte minst måste Tullverket ges
            bättre möjligheter att förhindra att stöldgods förs ut ur landet.
            Det skulle vara en effektiv åtgärd för att motarbeta de utländska
            stöldligor som begår brott i Sverige.
          </note>
          <note>
            Internationella brottsnätverk står för en stor del av tillgreppsbrottslig
            ­ heten i Sverige. Polismyndigheten bedömer att internationella
            brottsnät ­ verk står för närmare hälften av bostadsinbrotten
            och nästan alla organise ­ rade stölder av exempelvis personbilar,
            bildelar och båtmotorer. Interna ­ tionella brottsnätverk ligger
            också bakom omfattande butiksstölder, fick ­ stölder och åldringsbrott.
            Stöldligornas framfart kostar brottsoffer och för ­ säkringsbolag
            flera miljarder kronor årligen. De bidrar även till ökad otrygghet
            och en stigande frustration över myndigheternas oförmåga att komma
            till rätta med problemet.
          </note>
          <note>
            Arbetet mot stöldligor är en viktig uppgift för vårt rättssamhälle,
            och det krävs att myndigheter samarbetar och att ytterligare åtgärder
            vidtas för att bryta den eskalerande trenden av stöldligors verksamhet
            i Sverige. Tullverket är en myndighet som kan bidra med viktiga
            insatser i arbetet, och jag kan se ett behov av förändrade regler
            och en tydligare och utökad uppdragsbeskrivning för att göra tullens
            arbete effektivare.
          </note>
          <note>
            Fru talman! Kristdemokraterna vill stärka tullens brottsbekämpande
            verksamhet och gränsskydd. Tullverket är i dag för starkt inriktat
            på att bara vara en uppbördsmyndighet med huvuduppgift att kontrollera
            införsel av punktskattepliktiga varor och driva in skatt. Man
            söker också efter nar ­ kotika och illegala vapen, men tullen
            har för svaga befogenheter. Det är en del i den kedjan som har
            gjort att Sverige kallas för ett smörgåsbord för internationella
            stöldligor. Endast 3 procent av inbrotten i Sverige klaras upp.
            Tullen tvingas i dag se på när misstänkt stöldgods lämnar landet
            och saknar ett tydligt uppdrag i regleringsbrevet att kontrollera
            utförsel.
          </note>
          <note>
            Tullen behöver i ökad utsträckning bli en gränsskyddsmyndighet
            som kan beivra alla typer av brott vid gränsen. Inte minst bör
            utförsel av varor kontrolleras betydligt hårdare. Våra gränser
            har blivit allt porösare, trots att vi rent geografiskt befinner
            oss i en gynnsam situation med långa kuststräckor. Det dåliga
            gränsskyddet är en anledning till att antalet inbrott är så högt
            och att uppklaringen är så låg.
          </note>
          <note>
            Fru talman! Vi måste stärka Tullverkets befogenheter med hjälp
            av ett antal reformer. Tullen bör få ett förtydligat och utökat
            uppdrag. Det är ett faktum att både enskilda och företagare drabbas
            hårt både ekonomiskt och verksamhetsmässigt då stöldligor agerar
            i vårt land och det råder ett flöde av stöldgods ut över gränserna.
            Jag vill ge ett exempel ur verkligheten.
          </note>
          <note>
            I slutet av förra året träffade jag en Icahandlare som har sin
            verksamhet nära gränsen till Norge. Han har drabbats flera gånger
            av inbrott och stölder med både stora kostnader och påverkan på
            sin verksamhet. Hans direkta budskap till mig var att se till
            att tullen skärper kontrollen vid gränsen eftersom stöldgodset
            från hans affär lämnar Sverige denna väg. Det är ett problem som
            han delar med många medborgare och företag i vårt land.
          </note>
          <note>
            De stängda gränserna just nu på grund av coronasituationen har
            medfört att stöldbrotten minskat i vårt land. Anledningen är troligtvis
            att stöldligor inte längre kan färdas på samma sätt mellan länderna.
            Det visar på det behov som finns av en större kontroll vid gränsen
            så att stöldligorna inte börjar operera på samma sätt igen när
            pandemin släpper sitt grepp.
          </note>
          <note>
            Vi kristdemokrater visar med våra förslag att vi är beredda att
            ge Tullverket en tydlig inriktning, men man kan konstatera att
            hittills har den tydliga aktiviteten i verklig handling uteblivit
            från regeringens sida, trots att det finns ett antal tillkännagivanden
            från riksdagen. Det är verkligen dags att det sker en förändring.
          </note>
          <note>
            Fru talman! Vid riksdagens frågestund den 25 maj i år angav inrikesminister
            Mikael Damberg att regeringen kommer att återkomma med förslag
            om förändringar som ska ge Tullverket nya befogenheter vad gäller
            möjligheten att hindra stöldligor från att föra ut stöldgods ur
            landet.
          </note>
          <note>
            Som svar på en skriftlig fråga från min sida i juni uppger Magdalena
            Andersson, som är ansvarig för Tullverket, att frågan om att ge
            Tullverket utökad befogenhet att ingripa vid utförsel av misstänkt
            stöldgods för närvarande bereds inom Regeringskansliet och att
            en promemoria håller på att tas fram.
          </note>
          <note>
            Min uppmaning är att regeringen lyssnar på riksdagens tillkännagivan
            ­ de och verkställer uppdraget att ge Tullverket möjlighet att
            vara en aktiv part i att motverka internationella stöldligors
            verksamhet i Sverige.
          </note>
          <note>
            Det hade varit intressant att höra regeringens representant i
            denna debatt, Inga-Lill Sjöblom, klargöra detta. Kommer riksdagen
            att få en propo ­ sition med förslag om att ge Tullverket utökade
            befogenheter i höst, och vilka utökade befogenheter kommer att
            föreslås?
          </note>
          <note>
            Fru talman! Det är glädjande att en majoritet av utskottet ställt
            sig bak ­ om ett tillkännagivande som anger att det är angeläget
            att utökad befogen ­ het för Tullverket att stoppa och beslagta
            misstänkt stöldgods vid gränsen kommer på plats så snart som möjligt.
          </note>
          <note>
            Jag vill avsluta med att säga att Tullverkets brottsbekämpande
            verksamhet är av stor vikt. Genom de förslag som lagts fram utvidgas
            visserligen Tullverkets rätt att inleda förundersökning, men det
            är viktigt att man också får möjlighet att i högre grad stoppa
            stöldgods vid vår gräns. Därför tillstyrker jag det tillkännagivande
            som gjorts av utskottet.
          </note>
          <note type="speaker">
            Anf. 5 JOAR FORSSELL (L):
          </note>
          <note>
            Fru talman! Jag tackar för en hittills spännande debatt i ett
            viktigt ämne för oss och, tror jag, många väljare.
          </note>
          <note>
            Vi liberaler är ju i själ och hjärta kosmopoliter. Vi ser oss
            själva som en del av världen. Vi gillar att resa och upptäcka
            nya saker. Vi är inte rädda för nya intryck. Vi gillar att ta
            med oss saker hem från våra resor, hit till Sverige. Jag tror
            att det i grunden är så man bygger ett starkt samhälle – genom
            att hitta pusselbitar från hela världen och samla dem här i vårt
            lilla hörn av den stora världen. Jag tror att det är så vi människor
            kan växa – genom att möta varandra i världen, genom att ta del
            av varandras kulturer och av intryck och uttryck runt om vår jord
            och genom att bygga något eget här hemma.
          </note>
          <note>
            Fru talman! Vi liberaler ska vara ärliga med att ganska mycket
            har gått vår väg under ganska många år nu. Världen har blivit
            mer och mer globaliserad. Sverige har i högre och högre grad blivit
            en del av den stora världen, och det är så fantastiskt. Det är
            så bra, för vi skulle aldrig klara oss ensamma. Människor som
            tror att Sverige kan vara en liten isolerad klick högst uppe i
            norr eller som tror att man kan stänga in sig i sin lägenhet på
            Södermalm eller i sin stuga utanför Söderhamn, de har ju fel.
            Vi måste vara en del av världen; det är bara så vi kan bygga både
            välstånd i kulturen och välstånd i ekonomin.
          </note>
          <note>
            Men, fru talman, när världen är alltmer öppen, när människor
            och företag, varor, kapital och tjänster rör sig friare kommer
            de delar av samhället – ganska små men ändock – som ägnar sig
            åt ljusskygg verksamhet också att röra sig friare. Det är därför
            det blir viktigt att vi också, samtidigt som vi fortsätter att
            driva på för att Sverige ska bli ännu mer en del av världen och
            samtidigt som vi fortsätter att hylla den välståndsökning och
            den ökning av kultur och annat som globaliseringen för med sig,
            ser till att stärka de delar av samhället som stävjar de element
            som utnyttjar globaliseringen för ljusskygga ändamål.
          </note>
          <note>
            Fru talman! Det är av det skälet som det har varit viktigt för
            oss liberaler att i arbetet med att stärka hela rättskedjan också
            se till att stärka tullen. När vi pratar hela rättskedjan kan
            det handla om fler poliser, men vi har också drivit på för och
            fått fler tulltjänstemän. Det blir en otroligt viktig del. Men
            ska vi ha fler tulltjänstemän är det såklart helt avgörande att
            de tulltjänstemännen har befogenheter och resurser att utföra
            ett gott arbete. Det blir orimligt, fru talman, att inte göra
            båda dessa saker samtidigt. Därför är det här förslaget väldigt
            bra.
          </note>
          <note>
            Det finns fortfarande en hel del människor i det här landet,
            kanske framför allt bland dem som inte själva ägnar sig åt kriminalitet,
            som tror att tulltjänstemän är några Kling och Klang som står
            i färjeterminalen när man kanske köpt en 75:a för mycket och är
            lite nojig. Men det är ju inte det som är modern tullverksamhet.
            Modern tullverksamhet är en sofistike ­ rad underrättelseverksamhet.
            Det är en verksamhet där man går på tips och underrättelser och
            bygger ett troligt case för att någon smugglar stora kvantiteter
            av till exempel vapen eller narkotika eller något annat som vi
            inte vill ha in i det här landet. Då blir det uppenbart att när
            tullen har den typen av kapacitet, när man har visat att man är
            duktig på underrättelser och på att hitta de riktigt fula fiskarna,
            är det rimligt att man får större befogenheter att till exempel
            inleda förundersökningar.
          </note>
          <note>
            I arbetet med att stärka rättskedjan har tullen och polisen ett
            nära samarbete; det har vi varit inne på i denna debatt. Det finns
            nu ytterligare ett nytt projekt inom tullen, ett test, där man
            inte bara haffar någon eller håller kvar någon och väntar på att
            polisen ska komma utan i stället går sida vid sida. Det kan också
            vara ett sätt att lösa detta. Men vill man stärka rättskedjan
            och använda de resurser som vi faktiskt investerar i, till exempel
            fler tulltjänstemän, är det viktigt att det tullen gör också blir
            en avlastning för polisen. Det blir det om tullen själv kan inleda
            förundersökningar, om det mandatet utvidgas.
          </note>
          <note>
            Fru talman! Vi liberaler är väldigt glada för att tullen gör
            ett sådant fantastiskt jobb. Vi är glada för att vi lyckats stärka
            hela rättskedjan. Vi är glada för att vi får fler tulltjänstemän,
            och vi är glada för att vi kommer att få se utvidgade befogenheter
            – med det här förslaget utvidgad förundersökningsrätt. Sverige
            måste vara en del av världen, och min upplevelse är att vi för
            att fortsätta med globaliseringen och fortsätta utvidga Sveriges
            roll i världen och världens roll i Sverige också behöver se till
            att knipa de allra fulaste fiskarna.
          </note>
          <note>
            Jag yrkar bifall till förslaget.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9.)
          </note>
          <note>
            § 6 Kompletterande bestämmelser till EU:s förordning om utländska
            direktinvesteringar
          </note>
          <note>
            Utrikesutskottets betänkande 2020/21:UU3
          </note>
          <note>
            Kompletterande bestämmelser till EU:s förordning om utländska
            direkt ­ investeringar (prop. 2019/20:193)
          </note>
          <note>
            föredrogs.
          </note>
          <note type="speaker">
            Anf. 6 HANS WALLMARK (M):
          </note>
          <note>
            Fru talman! Det här ärendet handlar om rikets säkerhet, om än
            bara som en liten fasett av något som måste bli en större bild.
          </note>
          <note>
            Med denna komplettering av EU:s förordning om utländska direkt
            ­ investeringar utser Sverige till sin kontaktpunkt en uttalad
            myndighet att följa upp. Det blir ISP, Inspektionen för strategiska
            produkter, som redan i dag upprätthåller tillsynen över svensk
            försvarsmaterielexport.
          </note>
          <note>
            Detta är i enlighet med vad Moderaterna tidigare angivit och
            önskat. Det är också i linje med det tillkännagivande som på moderat
            initiativ togs fram i utrikesutskottet under försommaren och klubbades
            av kammaren den 4 juni. Riksdagens uppmaning löd då att regeringen
            snarast bör genomföra åtgärder för att möjliggöra granskning av
            utländska investeringar inom skyddsvärda områden.
          </note>
          <note>
            Då var det en hel del medial uppmärksamhet kring detta. Då kom
            inte bara en utan två ministrar till utrikesutskottet för att
            redogöra för regeringens position. Nu, när ärendet ska avgöras,
            är det tomt på regeringens bänk.
          </note>
          <note>
            Fru talman! Jag har sedan Transportstyrelsens haveri för några
            år sedan arbetat med svensk säkerhet och konsekvent krävt en större
            medvetenhet kring dessa viktiga frågor. Så är det även i dag när
            riksdagen ställer sig bakom detta delmoment. Fler åtgärder och
            beslut kommer att krävas. Sen ­ ast i november nästa år kommer
            den stora utredning att presenteras som förhoppningsvis kan ta
            ett bredare grepp kring detta med utländska direkt ­ investeringar
            och de risker som finns med att utländska intressen köper upp
            företag med kunnande och produkter som i fel händer långsiktigt
            kan vara till skada för Sverige eller våra vänner.
          </note>
          <note>
            Fru talman! Det är snart 20 år sedan Folkrepubliken Kina gick
            med i Världshandelsorganisationen, WTO. Det var en tid präglad
            av optimism och hopp om ökad handelsliberalisering. Globaliseringen
            under de senaste decennierna har varit den viktigaste kraft för
            välståndslyft och global utveckling som världen skådat.
          </note>
          <note>
            I dag står vi i den fria världen inför den avgörande frågan om
            världshandelns utveckling. Två system står alltmer mot varandra:
            den kinesiska statsstödda ekonomiska modellen och den västerländska
            frihetliga marknadsekonomin.
          </note>
          <note>
            Fru talman! Vi måste här stå upp för våra värderingar, samtidigt
            som vi på det sättet värnar våra intressen. Den handelspolitiska
            utvecklingen under de senaste decennierna präglar mycket väl vårt
            förhållningssätt till frågan om utländska direktinvesteringar.
            Vår svenska förmåga att attrahera investeringar är en viktig faktor
            för vårt lands välstånd och välfärd.
          </note>
          <note>
            Men samtidigt som Sverige är ett av de mest frihandelsorienterade
            länderna i världen krävs en ordentlig beslutsamhet i vår förmåga
            att möta de risker som uppkommer till följd av investeringar i
            strategiska sektorer och infrastruktur. Utländska direktinvesteringar
            varken kan eller får tillåtas hota svenska säkerhetsintressen.
          </note>
          <note>
            Moderaterna har utgjort en ledande kraft i svensk politik för
            att få på plats ett nationellt regelverk och verktyg för att granska
            och ytterst stoppa olämpliga direktinvesteringar. Vi har drivit
            frågan om en samordnad EU-linje. De krav som vi väckte redan under
            våren 2018 ligger i mångt och mycket till grund för att regeringen
            ett och ett halvt år senare satte igång en utredning kring frågorna.
            Således välkomnar vi nu att regeringen lägger fram förslag till
            kompletterande bestämmelser till EU:s förordning om utländska
            direktinvesteringar.
          </note>
          <note>
            Moderaterna välkomnar också förslaget att ISP blir den utpekade
            myndigheten – kontaktpunkten. Samtidigt som jag betonar att ISP
            är en kompetent myndighet inom frågor som rör säkerhet och försvar,
            krigsmateriel och produkter med dubbla användningsområden finns
            det anledning att påpeka det vi moderater lyfter i vår reservation,
            som jag nu också önskar yrka bifall till: ISP måste ha tillgång
            till en större finansiell kompetens än i dag för att på ett fullödigt
            sätt kunna lösa uppgiften som kontaktpunkt.
          </note>
          <note>
            Vi har exempel från banksektorn där det handlar om ofattbara
            mångmiljardsummor som tvättats rena i olika skandaler då pengar
            slussats från fickor där de hamnat samtidigt som olika länders
            befolkningar berövats sina tillgångar av oligarker och politiska
            ledare. Det finns anledning att tro att fientliga uppköp förklädda
            till investeringar från utlandet kan ha lika finurliga upplägg
            och bestå av lika många finansiella tentakler.
          </note>
          <note>
            Moderaterna har dessutom drivit frågan om ISP:s möjligheter att
            inrikta signalspaning, vilket riksdagen tidigare ställt sig bakom.
            Denna fråga aktualiseras återigen i och med detta nya uppdrag.
          </note>
          <note>
            Fru talman! Det breda svenska stödet för den regelbaserade handelsordningen
            är en styrka. Sverige står upp för den fria handeln i världen.
            Det förpliktar också att vi har en tillräcklig förmåga att möta
            utmaningar och hot kopplade till utländska direktinvesteringar.
          </note>
          <note>
            Detta är frågor som vi med stort intresse kommer att fortsätta
            diskutera här i kammaren framöver. Härnäst handlar det om den
            proposition som kom i går rörande åtgärder för skydd vid överlåtelser
            av säkerhetskänslig verksamhet. Och, fru talman, kanske kommer
            någon minister på besök till kammaren då den frågan ska avgöras.
          </note>
          <note type="speaker">
            Anf. 7 BJÖRN SÖDER (SD):
          </note>
          <note>
            Fru talman! Det är mycket välkommet att vi i dag debatterar och
            beslutar om kompletterande bestämmelser till EU:s förordning om
            utländska direktinvesteringar. Från Sverigedemokraternas sida
            anser vi att förslaget är bra men borde kompletteras med ett par
            saker. Jag kommer att återkomma till dessa.
          </note>
          <note>
            Vi sverigedemokrater lade redan förra året fram en motion i detta
            äm ­ ne, där vi ville begränsa möjligheten för icke-demokratiska,
            totalitära regimer att förvärva företag och andra samhällskritiska
            funktioner inom infrastruktur, från it och telekom till fysisk
            infrastruktur.
          </note>
          <note>
            I vår motion skriver vi: ” Storskaliga och långtgående strategiska
            investeringar från kinesiska aktörer utgör idag en säkerhetsrisk
            som under många år tillåtits försiggå obemärkt och utan vidare
            säkerhetspolitisk bedömning från svensk sida. Exempel på kinesiska
            ekonomisk-politiska intressen varierar från uppköpet av Volvo
            till medicinsk forskning, till intressen av mer geopolitisk karaktär
            i svenska hamnar och telekomnätverk såsom inom 5G. ”
          </note>
          <note>
            Vi förklarar också varför: ” Den kinesiska regimens ambitioner
            om en ökad maktutövning genom ekonomiskt och politiskt inflytande
            över centrala samhällsfunktioner i vår del av världen utgör ett
            verkligt hot mot vårt fria samhälle. ”
          </note>
          <note>
            Vi måste givetvis säkerställa att svenska samhällskritiska företag
            och svensk teknik som kan användas i militärt syfte inte hamnar
            i icke-demokratiska, totalitära regimers händer. Säpo har sett
            åtskilliga exempel på hur Sverige stått illa rustat inför Kinafrågan.
            De statliga bolagen Imego och Norstel, som utvecklar respektive
            tillverkar avancerade halvledare, är två exempel på svenska företag
            som redan för ett par år sedan förvärvades av kinesiska aktörer.
          </note>
          <note>
            Men jag noterar i sammanhanget, fru talman, att övriga partier
            så sent som den 1 april i år inte ansåg att detta var så akut
            utan röstade ned vårt förslag med hänvisning till att riksdagen
            förra året fattade beslut om lag ­ ändringar som gäller skyddsobjekt
            och obemannade farkoster. Man ansåg vidare: ” Det var ett första
            steg mot ett bättre skydd av totalförsvarsverksamhet, men flera
            viktiga förslag från den parlamentariska kommitté som arbetat
            med frågorna återstår. Eftersom de är under beredning och utskottet
            inte anser att det finns skäl att föregripa kommande lagändringar
            inom området avstyrker utskottet samtliga motionsyrkanden .”
          </note>
          <note>
            Det var alltså försvarsutskottets yttrande och förslag till beslut,
            som övriga partier här inne ställde sig bakom så sent som den
            1 april i år.
          </note>
          <note>
            När jag året innan ställde en fråga till näringsminister Ibrahim
            Baylan angående just försäljning av statliga bolag och känslig
            teknik till främmande makt hänvisade han till den pågående statliga
            utredningen och den från förra året gällande säkerhetsskyddsförordningen.
            Regeringen har varit minst sagt saktfärdig i dessa frågor och
            uppvisat en naivitet.
          </note>
          <note>
            Sedan kom covid-19, och plötsligt blev det fart på övriga partier,
            särskilt när det stod klart att kinesiska bolag började köpa upp
            företag som led svårt av pandemin. Moderaterna väckte ett utskottsinitiativ
            bara drygt en månad efter att de röstat ned vårt förslag med hänvisning
            till pågående utredningar. Men vi välkomnar givetvis att övriga
            partier nu vaknat till liv och att även regeringen satt fart när
            det gäller att ta fram kompletterande bestämmelser så att regleringen
            inom detta område snabbt kan komma på plats.
          </note>
          <note>
            Som jag sa inledningsvis, fru talman, anser vi dock att förslaget
            borde innehålla ytterligare komplettering. Vi vill påminna om
            att det inte räcker med en ny reglering, utan det är slutligen
            den effektiva kontrollen och hur den implementeras som är avgörande.
            Här finns brister i regeringens förslag, som riskerar att skapa
            en kontroll som inte är så effektiv som den skulle kunna vara.
          </note>
          <note>
            Vi anser främst att den säkerhetspolitiska kompetensen under
            en lång tid varit eftersatt hos myndigheten Inspektionen för strategiska
            produkter, som föreslås få uppdraget att genomföra kontrollen
            av utländska direkt ­ investeringar. Detta uppmärksammades senast
            2017 av Riksrevisionen, som beskrev hur ISP har uppgett att de
            har svårt att rekrytera och behålla specialistkompetens. Tyvärr
            har tillräckliga åtgärder ännu inte vidtagits, och det är nu hög
            tid att regeringen säkerställer att denna kompetens finns när
            myndigheten nu får nya och utökade uppgifter som är av stor vikt
            för Sveriges säkerhet.
          </note>
          <note>
            Vidare fäster vi stor vikt vid att det genomförs en noggrann
            prövning av utländska direktinvesteringar och att ISP utan dröjsmål
            kan få tillgång till relevanta uppgifter från berörda företag.
            Därför menar vi att det inte är rimligt att företag kan överklaga
            beslut om att tillhandahålla uppgifter eller handlingar. Vi har
            noggrant beaktat de invändningar som finns mot detta men kommit
            fram till att Sveriges säkerhetspolitiska intressen väger tyngst.
          </note>
          <note>
            I Moderaternas följdmotion tas det upp relevanta punkter som
            vi också stöder, inte minst avseende vikten av att ISP tillförs
            finansiell kompetens för att kunna lösa de nya uppgifter som myndigheten
            tillförs. Det är vår uppfattning att detta uppmärksammas även
            av regeringen i och med att de nya uppgifterna specifikt kräver
            finansiell kompetens och att detta tidigare ej funnits på myndigheten.
          </note>
          <note>
            I Moderaternas följdmotion tar man även upp riksdagens tidigare
            tillkännagivande från 2018 om ISP:s möjlighet att inrikta signalspaning.
            Vi tycker att det är mycket bra att Moderaterna tar upp och påminner
            reger ­ ingen om behovet av att agera i denna fråga. Det är inte
            rimligt att det ska ta upp till två år för regeringen att återkomma
            till riksdagen om vilka åtgärder som vidtas när det rör Sveriges
            säkerhet.
          </note>
          <note>
            Slutligen, fru talman, välkomnar vi regeringens förslag, men
            vi anser att det borde kompletteras med de saker jag just redogjort
            för. Vi står givet ­ vis bakom samtliga våra reservationer i betänkandet,
            men för tids vinnande yrkar vi bifall endast till reservation
            3.
          </note>
          <note type="speaker">
            Anf. 8 ANNIKA STRANDHÄLL (S):
          </note>
          <note>
            Fru talman! Covid-19-epidemin påverkar vårt samhälle på en rad
            olika sätt. En av effekterna – framför allt inledningsvis – var
            att den ekonomiska nedgång som epidemin innebar skapade en osäkerhet
            kring företag och deras framtida affärsmöjligheter. Detta ledde
            till en kraftig nedgång på börsen för aktiekurser. Företag blev
            helt enkelt billigare. Det blev rent av rea på svenska företag
            men även företag globalt.
          </note>
          <note>
            Vid rea blir det snabbt köparens marknad, och det kan gå fort
            att sälja ut det som finns – för fort. Det var just den risken
            som blev uppenbar i våras, särskilt när det gäller säkerhetsrelaterade
            företag. Det är alltså företag vars verksamhet är vital för svensk
            säkerhet och som inte utan vidare kan acceptera att de får vilka
            utländska ägare som helst och i vissa fall inte utländska ägare
            över huvud taget. Vi får helt enkelt inte vara naiva.
          </note>
          <note>
            Redan ett år före det att coronaepidemin bröt ut i Sverige och
            andra delar av Europa antogs en EU-förordning om att upprätta
            en ram för granskning av utländska direktinvesteringar. Den svenska
            regeringen tillsatte i augusti 2019 en särskild utredare, Sten
            Heckscher, för att utreda bland annat vilka utländska direktinvesteringar
            som ska omfattas av regler om granskning, under vilka förutsättningar
            utländska direktinvesteringar ska kunna hindras och vilken befintlig
            myndighet som ska ansvara för granskningen av dessa investeringar.
          </note>
          <note>
            I mars i år lämnade utredaren ett delbetänkande om kompletterande
            bestämmelser till EU:s förordning om utländska direktinvesteringar.
            I del ­ betänkandet föreslås det att det ska införas en ny lag
            som bland annat inne ­ håller bestämmelser om att den myndighet
            som regeringen bestämmer ska vara kontaktpunkt enligt förordningen
            och att kontaktpunkten ska få vissa specifika befogenheter. I
            delbetänkandet föreslås det att Inspektionen för strategiska produkter,
            ISP, ska vara Sveriges kontaktpunkt enligt förord ­ ningen. Det
            är också det som är regeringens förslag i den proposition som
            vi debatterar och tar ställning till här i dag.
          </note>
          <note>
            Moderaterna väckte under våren frågan om att riksdagen skulle
            göra ett tillkännagivande till regeringen om att regeringen snarast
            ska återkom ­ ma till riksdagen med förslag på åtgärder för att
            möjliggöra granskning av utländska direktinvesteringar. Detta
            ställde sig ett enigt utrikesutskott bak ­ om i början av juni,
            och riksdagen beslutade den 16 juni i enlighet med utskottets
            förslag.
          </note>
          <note>
            Utskottet har under tiden som denna fråga behandlats fått information
            av statsråden Mikael Damberg och Anna Hallberg om vad regeringen
            gör och avser att göra. Den 4 juni sände regeringen en remiss
            till Lagrådet om den lagstiftning som sedan blev regeringens förslag
            i en proposition till riksdagen den 2 juli. Den propositionen
            har samtliga partier här i riksdagen varit angelägna om att behandla
            skyndsamt för att därigenom få igenom ett så snabbt ikraftträdande
            som möjligt av den nya lagstiftningen. Den 1 november kan lagen
            träda i kraft.
          </note>
          <note>
            Detta är ett av flera steg som behöver tas för att stärka regelverket
            kring utländska direktinvesteringar i säkerhetskänsliga företag.
            Det är både gläd ­ jande och en styrka för Sverige att vi politiskt
            kan hantera en sådan här situation snabbt, resolut och rättssäkert.
          </note>
          <note>
            Med detta, fru talman, vill jag yrka bifall till utskottets förslag
            i utrikes ­ utskottets betänkande.
          </note>
          <note type="speaker">
            Anf. 9 HANS WALLMARK (M) replik:
          </note>
          <note>
            Fru talman! Låt mig börja med det positiva, och det är precis
            det som Annika Strandhäll framhåller, nämligen att riksdagen på
            alla sätt har försökt agera så skyndsamt som den bara kan. Vi
            har debatten i dag efter att vi har snabbforcerat detta – så får
            man nog ändå beskriva det – genom utrikesutskottet. Jag tycker
            att det är bra. Jag tycker att det är utmärkt att lagen kan träda
            i kraft den 1 november.
          </note>
          <note>
            Fru talman! Annika Strandhäll säger att det gäller att inte vara
            naiv – det håller jag verkligen med om. Och vi ska inte vara saktfärdiga
            – det håller jag också med om. Då undrar jag hur Annika Strandhäll
            tänker utifrån det socialdemokratiska perspektivet, nu när det
            inte finns någon minister på plats som vill försvara sin proposition.
            Kan Annika Strandhäll kasta lite ljus över det faktum att utredaren,
            Sten Heckscher, ska lämna sitt slutbetänkande först i november
            2021? Det innebär, med alla processer med lagråd och en del annat,
            att vi kanske kan ha lagstiftning på plats före valet 2022, men
            säkert är det inte. Är detta Socialdemokraternas definition av
            att inte vara saktfärdig och inte vara naiv?
          </note>
          <note>
            Fru talman! ISP är den myndighet som blir kontaktpunkt. Det tycker
            vi på många sätt är bra just eftersom man har kunskap om inte
            minst försvarsmaterielförsäljningar. Men det saknas finansiell
            kompetens, vilket vi moderater har påpekat. Ser inte Socialdemokraterna
            några problem med att denna typ av direktinvesteringar kan ske
            i form av ganska svåra ekonomiska affärer och, som jag nämnde
            i mitt anförande, att de använder sig av finansiella tentakler?
            Det borde innebära att man tillför finansiell kompetens.
          </note>
          <note type="speaker">
            Anf. 10 ANNIKA STRANDHÄLL (S) replik:
          </note>
          <note>
            Fru talman! Tack, Hans Wallmark, för dina reflektioner! Detta
            var anledningen till att jag i mitt anförande redogjorde för att
            regeringen redan i augusti 2019 tillsatte Sten Heckscher. Jag
            tror också att man måste ha respekt för frågans komplexitet och
            att vi behöver arbeta igenom detta på ett sätt som vi alla kan
            känna oss trygga med.
          </note>
          <note>
            Nu får vi detta på plats den 1 november, något vi alla är överens
            om. Det finns en skyndsamhet i detta. Och, som sagt, inte minst
            statsrådet Mikael Damberg har vid flera tillfällen varit i utrikesutskottet.
            Det har funnits alla möjligheter att ställa frågorna till honom.
            Han har redogjort för processen. Min bild är att man i utskottet
            vid dessa tillfällen också har varit nöjd med den redogörelse
            som inrikesministern har lämnat.
          </note>
          <note>
            När det gäller frågan om finansiell kompetens är det så här:
            Enligt regeringsformen är det regeringen eller de myndigheter
            som ligger under regeringen som beslutar om myndigheternas organisation
            och fördelning av resurser. Det är också så att det i budgetpropositionen
            för 2021 föreslås en ökning av ISP:s förvaltningsanslag med 4
            miljoner kronor för uppdraget som kontaktpunkt. ISP får därigenom
            en möjlighet att, om man så behöver, förstärka sin organisation
            och kompetens för att klara sin nytillkomna uppgift.
          </note>
          <note type="speaker">
            Anf. 11 HANS WALLMARK (M) replik:
          </note>
          <note>
            Fru talman! Jag tror inte att man ska underskatta främmande makters
            förmåga att hitta på kluriga upplägg om de verkligen vill ägna
            sig åt fientliga övertaganden. 4 miljoner är vackert så, men jag
            är inte helt säker på att det täcker kompetens för att undvika
            den typen av tentakler.
          </note>
          <note>
            Jag tror att man, precis som Annika Strandhäll framhåller, ska
            ha respekt för frågans komplexitet. Men, fru talman, man ska nog
            heller inte bortse från tidens utsträckning. Om utredningen tillsattes
            2019 och beräknas leverera sitt utredningsresultat i november
            2021 och lagstiftning kan börja arbetas fram i riksdagen efter
            hörandet av Lagrådet någon gång under 2022 måste man fundera på
            var balansen finns mellan tid och leverans.
          </note>
          <note>
            Sedan är det alldeles riktigt som Annika Strandhäll framhåller
            att Mikael Damberg har varit med på ett antal utskottsmöten, men
            jag noterar att han inte är i kammaren i dag för att försvara
            sin proposition.
          </note>
          <note type="speaker">
            Anf. 12 ANNIKA STRANDHÄLL (S) replik:
          </note>
          <note>
            Fru talman! Som statsråd har man naturligtvis ett löpande ansvar
            för att följa en fråga och har i den rollen möjlighet att ta initiativ
            om så krävs. Med den dignitet som denna fråga har ska den arbetas
            igenom väl, och jag är övertygad om att om regeringen behöver
            ta ett tidigare initiativ kommer man att göra det.
          </note>
          <note type="speaker">
            Anf. 13 KERSTIN LUNDGREN (C):
          </note>
          <note>
            Fru talman! Detta är ett ärende om förordningen om utländska
            direkt ­ investeringar, som kommer från en EU-process. EU:s goda
            sida är synlig. EU startade processen tidigare än den 19 mars
            2019, då beslutet togs. Sverige har alltså under en längre tid
            varit med i debatten, även om det har låtit i tidigare inlägg
            som att allt startade efter den 19 mars och att det var då många
            vaknade. Men låt oss alla ha lite ödmjukhet i denna debatt. Det
            är verkligen så att vi alla har haft tid att agera tidigare och
            se vad som var på väg att hända.
          </note>
          <note>
            Förordningen trädde i kraft den 10 april 2019. Regeringen tillsatte
            som sagt utredningen med dess enmansutredare den 27 augusti 2019,
            men det är klart att man hade kunnat göra detta tidigare.
          </note>
          <note>
            Vi är inte utan förebilder. Det som EU såg var att många länder
            redan hade denna typ av granskningsmekanism på plats: Australien,
            Kanada, USA, Indien, Japan och även Kina. Hälften av medlemsländerna
            hade granskningsmekanismer på plats när beslutet togs. Sverige
            tillhörde inte dessa länder, men däremot Danmark och Finland,
            för att nämna några av våra grannländer. Det fanns alltså exempel
            att titta på för att agera mer skyndsamt.
          </note>
          <note>
            Vi har från många håll sett att vi framför allt står upp och
            försvarar vår öppenhet och vår frihandel och att vi vill säkra
            möjligheten till utländska investeringar i Sverige, för det är
            viktigt för oss. Så småningom har vi sett att det finns andra
            där ute som inte agerar enligt de regler som vi trodde att vi
            hade gemensamt. Vi har sett hur inte minst Kina har brutit mot
            regelverk och hur staten Kina agerar. Handeln blir en del av en
            politisk redskapsbod som man använder för att nå sina politiska
            resultat. Detta är något som jag tror många har fått upp ögonen
            för.
          </note>
          <note>
            Ett öppet, frihandelsvänligt land ska vi vara även fortsättningsvis,
            men vi måste se vad som händer runt omkring. Om vi ska lyckas
            måste vi hävda granskning och kontroll så att vår frihet och öppenhet
            inte missbrukas av fientliga krafter.
          </note>
          <note>
            Jag noterar att Säkerhetspolisen och flera andra myndigheter
            har varnat för att utländskt övertagande av känslig infrastruktur
            och teknologi i Sverige kan skada svensk säkerhet. Varnat har
            man också gjort nu med ökad skärpa efter covid-19 och de effekter
            det har fått på den svenska ekonomin och svenska företag. Också
            EU-kommissionen har noterat den risk som uppkommer som en effekt
            av covid-19 och de försvagningar som vi har sett hos många företag.
          </note>
          <note>
            Det finns alltså starka skäl att nu få på plats en granskningsmekanism
            också i Sverige och en skärpt ordning inom hela EU. Vi står bakom
            det förslag som ligger, att ISP ska ha den kontrollfunktion som
            vi förväntar oss ska kunna säkra granskning. Jag noterar att skälet
            till att just ISP har valts är att de är vana att arbeta med granskning
            av säkerhetskänsliga områden och att identifiera sådana men också
            – detta bör noteras – samverka med andra myndigheter och deras
            expertkompetens. Det är centralt att man klarar att göra detta.
          </note>
          <note>
            Med budgeten för nästkommande år får vi en stärkt ekonomi. ISP
            får ökade resurser för att kunna skala upp sin kompetens på de
            områden där sådan saknas. Men självfallet måste man arbeta med
            andra myndigheter för att säkra kompetens, precis som ISP gör
            i dag när det gäller krigsmaterielexport. Sådan export har ISP
            att granska i dag, men nu även andra säkerhetskänsliga områden.
          </note>
          <note>
            Vi ser att detta är början. Vi noterar den nya proposition som
            har kommit och som vi ska granska med stort intresse. Vi har från
            vår sida i debatten lyft fram att den markör när det gäller investeringseffekter
            som EU har pekat ut för att säkra säkerhet och allmän ordning
            innehåller fem olika områden.
          </note>
          <note>
            Ett av de områden som vi har lyft fram är medierna och deras
            frihet och mångfald. Vi är glada för den markering som görs i
            betänkandet om just detta område. Många ser 5G, inte medier i
            första hand, som en tydlig säkerhetsrisk, men det pågår en fajt
            också om det fria ordet. Vi har sett till exempel hur kinesiska
            intressen gått in för att ta över och styra. Vi har sett det på
            den afrikanska kontinenten, och vi har sett hur man har köpt upp
            en populär radiostation i Prag.
          </note>
          <note>
            Mediernas frihet och mångfald är viktiga att värna, inte för
            att stoppa möjligheten att sälja och köpa men för att kunna granska
            och ha en tröskel ­ mekanism på plats för att inte göra det för
            enkelt för den som är ute i fient ­ ligt syfte när det gäller
            säkerhet och allmän ordning i Sverige.
          </note>
          <note>
            Mot denna bakgrund kommer vi att granska den nya propositionen,
            och vi ser fram emot att få en tidigare leverans av utredaren.
            Vi hoppas och hade önskat att det inte skulle krävas till november
            2021. Vi förväntar oss att man gör allt för att komma fram med
            ett slutbetänkande från utredaren tidigare än så för att vi ska
            kunna få på plats en lagstiftning som är bredare och mer effektiv
            än vad vi får nu när vi börjar lappa och laga.
          </note>
          <note>
            Med detta yrkar jag bifall till utskottets förslag.
          </note>
          <note type="speaker">
            Anf. 14 HÅKAN SVENNELING (V):
          </note>
          <note>
            Fru talman! Fram till 1992 fanns lagen om utländska förvärv av
            svens ­ ka företag. Den begränsade utländska aktörers möjligheter
            att förvärva aktier i svenska aktiebolag eller andelar i svenska
            handelsbolag eller andra rörelser som drevs i Sverige. Sedan lagen
            upphävdes år 1992 finns det i dag mycket begränsade möjligheter
            att påverka eller i förekommande fall förhindra utländska direktinvesteringar
            inom skyddsvärda områden i Sverige.
          </note>
          <note>
            Förutom att det kalla kriget var slut 1992 hade vi en moderatledd
            regering, och ett medlemskap i EU, eller EG som det hette på den
            tiden, låg runt hörnet. Till skillnad från många andra partier
            sveptes Vänsterpartiet inte med i den våg av lagförändringar som
            gjordes i den tidsandan före EU-medlemskapet och efter Sovjetunionens
            fall. Därför var Vänsterpartiet emot att man avskaffade dåvarande
            lagstiftning om utländska direktinvesteringar.
          </note>
          <note>
            I dag har vindarna vänt, och riksdagen tycker att det behövs
            lagstiftning kring utländska direktinvesteringar. Det är klokt.
            Men man kan undra över varför det är så bråttom från de borgerliga
            partierna. De skäller på reger ­ ingen hit och dit för att den
            inte är snabb nog när de själva 1992 var väldigt snabba med att
            avskaffa en lagstiftning som de i dag vill ha tillbaka.
          </note>
          <note>
            Jag tror att allt lagstiftningsarbete behöver ske på en klok
            och god grund. Man behöver utreda och tänka till innan man sätter
            ned foten. Jag hoppas att det sker även denna gång. Vi ser nämligen
            att det finns stora skillnader mellan hur det är i dag och hur
            det var förr. Vi lever i dag i ett digitaliserat samhälle där
            information finns i datorer snarare än på papper och där offentligt
            ägande har trängts ut av privatiseringar och outsourcing. Det
            gör att det även i privata bolag finns för Sverige säkerhetskänslig
            kunskap som vi inte vill ska hamna i orätta händer.
          </note>
          <note>
            Mycket av denna debatt handlar om att peka ut antagonister som
            Ryssland och Kina. Men jag tror att vi ska ha klart för oss att
            hotbilden är bredare än så. I en digitaliserad värld kan också
            icke-statliga aktörer och stater som saknar direkt geografisk
            koppling till Sverige ändå vara intresserade av att vara antagonister
            till oss. Det visar inte minst det omfattande flyktingspionage
            som vi har sett i vårt land, till exempel den körkortsapp på farsi
            som avslöjades i förra veckan och som samlar in information och
            spelar in samtal som användaren av appen gör. Vi vet inte vilka
            som ligger bakom, men man kan ha sina misstankar riktade mot till
            exempel Iran.
          </note>
          <note>
            Även om ISP nu får en nyckelroll som kontaktpunkt, och säkerligen
            i framtiden kommer att ha ännu tydligare nyckelroller, är det
            viktigt att betona en stark myndighetssamverkan. Jag tror att
            det är genom kunskapsöverföring mellan myndigheter som vi får
            en bred säkerhetsbild klarare för oss. Jag tror till exempel att
            Myndigheten för samhällsskydd och beredskap, MSB, kan ha en nyckelroll
            i kunskapen om hur vi förebygger civila kriser.
          </note>
          <note>
            När den nuvarande säkerhetsskyddslagen togs fram för två år sedan
            hade it-skandalen på Transportstyrelsen briserat. Då var det uppenbart
            för var och en vad priset för outsourcing och privatiseringar
            kan bli, att känslig information om alla fordon i Sverige hamnar
            i händerna på personer som inte är säkerhetsklassade eller ens
            lyder under svenska regler.
          </note>
          <note>
            Det offentliga hanterar dagligen mängder av information. Mycket
            av det som skapas och lagras är både viktigt och känsligt. Vissa
            uppgifter klassas som skyddsvärda, och en del rör till och med
            rikets säkerhet. Om information går förlorad, stjäls, manipuleras
            eller sprids till obehöriga kan det få allvarliga konsekvenser
            för oss. Både individer och samhällsstrukturen kräver stora mängder
            av information för att vardagen ska fungera.
          </note>
          <note>
            När kortsiktig vinst blir drivkraften för att upprätthålla ett
            system sätts långsiktigheten på undantag, och helheten går förlorad.
            Det finns risk ­ moment i sig att outsourca uppgifter till privata
            aktörer som innebär hante ­ ring av säkerhetskänslig information.
          </note>
          <note>
            Jag tror att vi var många som kollade på ett av de senaste avsnitten
            av Svenska nyheter som tog upp Rymdbolaget i Kiruna. Det var en
            mycket bra granskning av ett komikergäng. Man skrattade, men det
            var något som fastnade i halsen när man förstod allvaret i att
            vi inte ens vet hur länge som känslig information kommer att levereras
            från Kiruna direkt till Kinas militär.
          </note>
          <note>
            Ett annat ämne som jag kortfattat vill beröra i dag är ägandet
            av mark. Sverige som stat är ofta en stor markägare runt om i
            vårt land. Samtidigt finns det ofta en vilja att minska statens
            markinnehav. Det är därför viktigt att ta hänsyn till säkerhetsdimensionerna
            och att vårt statliga markägande i framtiden bör präglas av en
            större säkerhetsdimension än i dag. Det kommer att stärka totalförsvaret
            av Sverige.
          </note>
          <note>
            Jag yrkar bifall till förslaget i betänkandet.
          </note>
          <note type="speaker">
            Anf. 15 LARS ADAKTUSSON (KD):
          </note>
          <note>
            Fru talman! Inledningsvis yrkar jag bifall till utskottets förslag
            i UU3.
          </note>
          <note>
            När riksdagen nu ska fatta beslut om kompletterande bestämmelser
            till EU:s förordning om utländska direktinvesteringar innebär
            det att en svensk lagstiftning som säkrar granskningen av sådana
            investeringar äntligen kommer på plats. Därför är det välkommet
            att den nya EU-förordningen börjar gälla redan från oktober månad.
          </note>
          <note>
            Ett gemensamt och effektivt system för granskning av utländska
            direktinvesteringar är helt centralt, inte minst i tider av oro
            och allvarlig ekonomisk nedgång.
          </note>
          <note>
            Verkligheten visar att det är på just detta sätt. I kölvattnet
            av finanskrisen 2008 såg vi hur omfattande utländska direktinvesteringar
            gjordes i undervärderade och därmed sårbara europeiska bolag,
            inte sällan med verksamhet inom strategiskt viktig infrastruktur
            som it, energiförsörjning och hamnar. Då handlade det i första
            hand om uppköp i de försvagade ekonomierna i södra Europa, även
            om en del andra EU-länder också såg samma företeelse.
          </note>
          <note>
            Uppköpen var i dessa fall kopplade till Kina. I kommunistpartiets
            dokument Made in China 202 5 finns strategin bakom detta formulerad,
            som bland annat gör klart att kinesiska bolag får tillgång till
            omfattande kapital genom statliga subventioner.
          </note>
          <note>
            Fru talman! Att kinesiska uppköp i Sverige inte sker av en tillfällighet
            vidimeras i en kartläggning från Totalförsvarets forskningsinstitut,
            FOI, från december 2019. Kartläggningen visar att ett femtiotal
            svenska företag med sammanlagt hundratals dotterbolag har fått
            den kinesiska staten som huvudägare under 2000-talet.
          </note>
          <note>
            Det är viktigt att framhålla att utländska investeringar i grunden
            är väl ­ komna och har stor betydelse både för företag och för
            samhällets utveck ­ ling och sysselsättning. Det är också viktigt
            att framhålla att den lagstift ­ ning som vi beslutar om i dag
            inte är riktad mot något enskilt land. Den är generell till sin
            karaktär. Men det går inte att komma runt verkligheten. Sverige
            har alltför länge varit utan ett effektivt system för att granska
            in ­ vesteringar och uppköp utifrån viktiga strategiska effekter
            för samhället och också utifrån effekter för rikets säkerhet.
          </note>
          <note>
            Fru talman! Med den nya lagstiftningen får Inspektionen för strate
            ­ giska produkter, ISP, uppdraget och resurserna att vara myndighet
            och na ­ tionell kontaktpunkt gentemot EU och det gemensamma regelverket
            för hur medlemsländerna kan granska och vid behov hindra utländska
            invest ­ eringar. Utöver denna roll som internationell samordnare
            får ISP även be ­ fogenhet att bygga upp en fungerande nationell
            granskningsfunktion, så som har sagts tidigare här i debatten.
            Det innebär bland annat att uppgifter från berörda företag kan
            inhämtas inför en investering om risker föreligger för att agerandet
            kan påverka svensk säkerhetskänslig verksamhet. Det finns all
            anledning att stödja detta upplägg, och vi i Kristdemokraterna
            förutsätter – utan att reservera oss – att myndigheten faktiskt
            tilldelas de resurser, den kompetens och det kunnande som krävs
            för att klara detta för vårt land så viktiga arbete. Om så inte
            sker undergrävs själva syftet med hela lagstiftningen, vill jag
            säga.
          </note>
          <note>
            Fru talman! En av utmaningarna framöver blir att hitta en balans
            mellan att skydda svenska intressen och samtidigt visa att Sverige
            är en attraktiv nation att investera i. Hans Wallmark var inne
            på detta i sitt anförande. Detta är en inte helt enkel men oerhört
            viktig avvägning – lika viktig som att i pandemins och de stängda
            gränsernas tid slå vakt om frihandel och nya internationella handelsavtal.
            Kristdemokraterna är och kommer alltid att vara varma frihandelsvänner,
            utan att för den skull passivt se på om vårt lands säkerhet hotas
            genom uppköp och investeringar i strategiskt viktiga samhällssektorer.
          </note>
          <note>
            Därmed yrkar jag bifall till utskottets förslag.
          </note>
          <note type="speaker">
            Anf. 16 JOAR FORSSELL (L):
          </note>
          <note>
            Fru talman! Det är verkligen så att Sverige är en del av världen
            – och måste så vara. Det är avgörande, fru talman, att företag
            och investerare runt om i hela världen ser Sverige som ett attraktivt
            ställe att placera sina pengar på och ett attraktivt land att
            investera i. Det är faktiskt så att det är just vår fria ekonomi
            som har gett oss de ekonomiska och tekniska muskler vi behöver
            för att också kunna skydda oss mot kvalificerade hot från andra
            länder.
          </note>
          <note>
            Fru talman! Det är glädjande för en person som jag – en liberal
            och någon som vill se sig själv som en del av världen – att vi
            kan göra detta tillsammans i EU. I Europeiska unionen tar vi,
            i och med detta och liknande beslut runt om i unionen, tillsammans
            upp striden mot de länder som vill använda vår fria ekonomi för
            otillåten vinning. Det handlar om dem som utgör ett säkerhetshot
            och vill investera i känslig infrastruktur. Det handlar om dem
            som kanske vill komma åt att köpa upp känslig teknologi och om
            dem som vill äga infrastruktur på för oss säkerhetspolitiskt känsliga
            platser.
          </note>
          <note>
            Det är helt nödvändigt att få kontaktpunkten för detta gemensamma
            europeiska arbete på plats, fru talman. Det är också helt nödvändigt
            att se till att ISP får ordentliga muskler för att utföra granskningarna
            på plats. Om vi ska kunna upprätthålla vår säkerhet och kontrollen
            över vår känsliga infrastruktur i det här landet, fru talman,
            är det helt avgörande att vi gör det tillsammans. Vi behöver göra
            det tillsammans i EU, med öppenhet och samtidigt som vi värnar
            den fria, globala, öppna ekonomin.
          </note>
          <note>
            Fru talman! Man får dock inte vara naiv. Av det skälet är jag
            och Liberalerna – som driver på för den här typen av åtgärder
            sedan tidigare – väldigt glada att det finns pengar i budgeten
            till ISP, den myndighet som får just det här ansvaret. Det gör
            att de kan se till att få rätt kompetens på plats. Det framkommer
            tydligt att de har ett ansvar att samarbeta med andra myndigheter,
            och det framkommer tydligt att detta är ett arbete som vi behöver
            göra tillsammans med andra europeiska länder.
          </note>
          <note>
            Även ur ett säkerhetspolitiskt perspektiv är vi i Sverige nämligen
            sällan ensamma. Vi är hotade inte för att vi är Sverige utan för
            att vi ingår i den delen av världen där vi har fri- och rättigheter
            och tror på demokrati, yttrandefrihet och en fri ekonomi – alla
            de saker som länder som till exempel Kina, som har nämnts tidigare,
            avskyr. De ser alla dessa saker som hot. Det är därför vi i Sverige,
            som en del av den liberala världen, är hotade. Av det skälet är
            det avgörande att vi gör detta tillsammans, både för att Sverige
            fortsatt ska vara attraktivt att investera i och för att vi ordentligt
            ska kunna granska de investeringar som riskerar att vara farliga
            för vår säkerhet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9.)
          </note>
          <note>
            § 7 Riksrevisionens rapport om undantag från skolplikten – regler,
            tillämpning och tillsyn
          </note>
          <note>
            Utbildningsutskottets betänkande 2020/21:UbU3
          </note>
          <note>
            Riksrevisionens rapport om undantag från skolplikten – regler,
            tillämpning och tillsyn (skr. 2019/20:162)
          </note>
          <note>
            föredrogs.
          </note>
          <note type="speaker">
            Anf. 17 LINUS SKÖLD (S):
          </note>
          <note>
            Fru talman! Skolan är samhällets minsta gemensamma nämnare. Där
            bygger lärande och fostran framtidens vuxenvärld, och där bestäms
            den gemensamma kulturen och överförs från en generation till nästa.
            Där förvärvas kunskaper, och nya bekantskaper, vänskaper och kärlekar
            blir till. Att gå i skolan är så enkelt, så självklart och så
            viktigt.
          </note>
          <note>
            Fru talman! Att gå i skolan i Sverige är både en plikt och en
            rätt för alla barn. Att alla går i skolan är viktigt för att vi
            ska kunna utjämna skillnader i de livschanser som i stor grad
            bestäms av uppväxtmiljön. Plikten innebär att alla barn mellan
            6 och 16 år måste gå i skolan och ta del av den verksamhet och
            undervisning som anordnas där. Det finns dock några si ­ tuationer
            som utgör undantag från skyldigheten att gå i skolan, och Riksrevisionen
            har granskat hur dessa undantag från skolplikten fungerar.
          </note>
          <note>
            Granskningen har sin upprinnelse i det uppmärksammade Ystadsfallet,
            där föräldrarna i en fembarnsfamilj hållit barnen från skolan
            i många år genom att ge sken av att familjen befann sig utomlands.
            Granskningen omfattar dock tre skolpliktsbrytande bestämmelser,
            nämligen ledighet, varaktig vistelse utomlands och fullgörande
            av skolplikten på annat sätt. Man kan väl sammanfatta granskningen
            med att Riksrevisionen konstaterar att det fungerar dåligt och
            att det fungerar olika.
          </note>
          <note>
            Grunden är att det är gamla bestämmelser som har kommit till
            i olika syften och för att adressera olika problem. Dessa har
            sedan överförts till gällande skollagstiftning när den trädde
            i kraft 2010, vilket har gjort att bestämmelserna förhåller sig
            till varandra på ett otydligt sätt. Dessutom har bristande stöd
            från Skolverket och en obefintlig tillsyn från Skol ­ inspektionen
            lett till att hemkommuner och rektorer har tillämpat bestäm ­
            melserna på väldigt olika sätt.
          </note>
          <note>
            Riksrevisionen landar helt rimligt i sina rekommendationer och
            föreslår att regeringen bör ta initiativ till att ändra bestämmelserna
            i skollagen och då beakta
          </note>
          <note>
             hur långa ledigheter en rektor ska kunna ta beslut om
          </note>
          <note>
             om en möjlighet till sanktionsavgift bör införas i skollagen
          </note>
          <note>
             om bestämmelsen om varaktig vistelse utomlands enbart ska vara
            tillämplig för barn till statligt anställda som är stationerade
            utomlands.
          </note>
          <note>
            Vidare rekommenderar Riksrevisionen att Skolinspektionen bör
            utföra tillsyn av hur bestämmelserna har tillämpats och att Skolverket
            bör ta fram stöd och vägledning på området.
          </note>
          <note>
            Detta är helt rimligt. Regeringen svarar i den skrivelse som
            vi behandlar här i dag att det kan finnas behov av att se över
            de aktuella bestämmelserna för att tydliggöra syftet med dem och
            att man kommer att ta med sig frågan i det fortsatta arbetet.
            Detta svar har gjort att ett enigt utskott i dag ställer sig bakom
            tillkännagivandet att regeringen ska följa Riksrevisionens rekommendationer.
          </note>
          <note>
            Fru talman! Jag har i mitt yrkesliv som rektor varit med om att
            tillämpa de regler som Riksrevisionen har granskat och som debatten
            handlar om. Riksrevisionens bild av läget stämmer väldigt väl
            överens med min egen, nämligen att reglerna är otydliga och stödet
            sviktande. Låt mig ta några exempel.
          </note>
          <note>
            Hur lång ledighet kan man ta beslut om? Jag har mött rektorskollegor
            som, för att slippa ta ställning i den frågan, tillämpar den extrema
            restriktivitetens princip. Då är svaret noll dagar. Jag har själv
            jobbat för en huvudman där vi rektorer gemensamt landade i en
            praxis att tio dagar nog är att betrakta som en kortare ledighet
            eftersom det är den längd skollagen säger att en rektor kan delegera
            beslutanderätten om. Längre ledigheter än så beviljades i princip
            aldrig. Frågan är alltså: Hur lång är en kort ledighet, och hur
            lång är en längre ledighet?
          </note>
          <note>
            Är det möjligt, fortsättningsvis, för en skolpliktig elev att
            resa på ut ­ landssemester i några månader till ett ställe där
            det finns en inrättning som kallar sig för en svensk skola? Är
            det möjligt att göra sin VFU som lärar ­ student på Svenska skolan
            på Gran Canaria, som har tillstånd av Skol ­ inspektionen och
            som får statsbidrag från Skolverket, och att ta med sig sina barn
            för att gå i samma skola?
          </note>
          <note>
            Detta är autentiska fall där vårdnadshavare velat ha hemkommunens
            beslut om att få fullgöra skolplikten på annat sätt. Frågan är
            vad som menas med synnerliga skäl, som ju krävs för ett sådant
            beslut. Och hur ska hemkommunen kunna svara för kvaliteten i den
            verksamhet som bedrivs i Thailand eller på Gran Canaria?
          </note>
          <note>
            Vistas en familj som bor halva året i Storbritannien och den
            andra halvan av året i Sverige därför att föräldrarnas arbete
            kräver det varaktigt utomlands? Är barnen i den familjen skolpliktiga
            i Sverige året om? Om inte, är de då skolpliktiga i Sverige halva
            året?
          </note>
          <note>
            Otydligheten är stor, vägledningen är klen och tillsynen är obefintlig.
            Jag har nämligen som rektor också sett tillsynen, det vill säga
            konsekvenserna av de rutinmässiga frågor om skolpliktsbevakning
            som inspektionen och regeringen hänvisar till i sina svar på Riksrevisionens
            rapport.
          </note>
          <note>
            Dessa rutinmässiga frågor löser inte problemen med gränsdragningar
            eller otydlighet, och de skapar inte enhetlighet i tillämpningen.
            Dessa frågor gör så att huvudmannen skaffar sig koll på vilka
            elever som är frånvarande från skolan – hur ofta, hur länge, ogiltigt
            eller giltigt. Detta är viktigt, men det är inte lösningen på
            problemet med pliktbrytande bestämmelser. Det är lösningen på
            ett helt annat problem, nämligen arbetet med att tillse att alla
            elever som omfattas av plikten kommer till skolan.
          </note>
          <note>
            Fru talman! Problemet att alla som omfattas av skolplikten inte
            kommer till skolan löses däremot inte av ett nationellt frånvaroregister.
            Att staten, utbildningsministern eller utskottets ledamöter vet
            hur stor andel av eleverna som är borta från skolan en vanlig
            dag gör varken från eller till för den elev som får ångest av
            blotta tanken på att gå till skolan.
          </note>
          <note>
            Den som behöver veta hur frånvaron ser ut är i stället den som
            har möjlighet att sätta in åtgärder för att komma till rätta med
            den. Elever blir borta från skolan av vitt skilda skäl, och det
            är ett problem som måste åtgärdas utifrån varje given situation.
            Det är den enskilda elevens situation som måste hanteras för att
            frånvaro ska vändas till närvaro. Skolverket arbetar med uppdraget
            att ta fram en deskriptiv bild av hur läget med frånvaron ser
            ut, men det är en annan sak. Utifrån den kan vi fatta beslut om
            strategiska åtgärder, om sådana skulle behövas.
          </note>
          <note>
            Jag har i rektorsrollen också varit med om att rapportera in
            statistik till SCB om elevantal, tjänster och lärarbehörighet.
            Den administrationen är väsentlig. Det finns ingen anledning att
            tro att ett nationellt frånvaroregister, som förmodligen skulle
            kräva minst månadsvis rapportering för att vara adekvat, skulle
            rendera mindre administration ute på landets skolenheter – snarare
            betydligt mer.
          </note>
          <note>
            Och till vilken nytta skulle det vara? Särskilt onyttigt framstår
            det just nu när alla uppgifter om landets skolenheter är hemliga.
            Ärligt talat står frågan om ett nationellt frånvaroregister i
            skymundan för hemlighetsmake ­ riet i det svenska skolsystemet.
            Utan ordentliga bestämmelser om insyn i alla skolenheters verksamhet
            skulle ändå ingen få veta vad som fanns i det där registret. Nej,
            fru talman, problematisk skolfrånvaro måste upptäckas lokalt,
            för det är lokalt som den kan åtgärdas.
          </note>
          <note>
            Fru talman! Att gå i skolan är så enkelt, så självklart och så
            viktigt. Självklart ska alla barn i Sverige gå i skolan. Att skapa
            ett nationellt från ­ varoregister kommer inte att göra att en
            enda unge med problematisk från ­ varo kommer åter till skolan.
            En bra första åtgärd för att uppnå att alla barn går i skolan
            är dock att agera utifrån Riksrevisionens rekommendationer. Därför
            yrkar jag bifall till reservation 1 och i övrigt bifall till förslaget
            i utbildningsutskottets betänkande 3.
          </note>
          <note>
            I detta anförande instämde Roza Güclü Hedin (S).
          </note>
          <note type="speaker">
            Anf. 18 PATRICK RESLOW (SD):
          </note>
          <note>
            Fru talman! Låt mig först yrka bifall till reservation 4 och
            i övrigt bifall till förslaget i utskottets betänkande.
          </note>
          <note>
            Häromdagen fick jag ett mejl från en medborgare som undrade varför
            vi tvingar barn att gå i skolan. Det var så han framställde det
            – varför tvingar vi barn att gå i skolan? Vi talar om skolplikt.
            Han ansåg dock att detta är ett skoltvång i stället för, som i
            andra länder, en utbildningsplikt som låter föräldrarna avgöra
            vad som är en lämplig kunskapsnivå.
          </note>
          <note>
            Svaret var ganska enkelt: Skolplikten är en grundläggande utgångspunkt
            för vårt utbildningssystem. Skolplikten ska garantera att alla
            elever får en likvärdig utbildning oavsett social tillhörighet.
            Det är en plikt som garanterar att varje barn får nödvändig utbildning
            men som också ser till att man får andra färdigheter som behövs
            i livet. Inte minst är den sociala kontaktytan ett starkt argument
            för att det är bättre med en skolplikt än med en utbildningsplikt,
            som många andra länder har. Barns utbildning får aldrig vara beroende
            av föräldrarnas godtycke.
          </note>
          <note>
            Med detta sagt reglerar skollagen vissa fall där undantag från
            skolplikten kan göras, det vill säga fall där det är acceptabelt
            att vara frånvarande från skolan. Vi har precis hört en redogörelse
            för detta. Det gäller alltså beviljade ledigheter, varaktig vistelse
            utomlands eller fullgörande av skolplikten på annat sätt av särskilda
            skäl.
          </note>
          <note>
            Under våren 2018 aktualiserades frågan om undantag från skolplikten
            i det uppmärksammade fallet i Ystads kommun med fyra barn som
            aldrig gått i skolan. Av respekt för barnen tänker jag inte orda
            mer om saken i sig. Detta fall visade dock att det var uppenbart
            att regelverket inte tillämpades korrekt och inte tillämpades
            lika över landet samt att uppföljningen av beslut om undantag
            inte var tillfredsställande.
          </note>
          <note>
            Riksrevisionen valde därför att granska regelverket utifrån tre
            frågeställningar.
          </note>
          <note>
            För det första: Är undantag från skolplikten tydligt reglerade
            i skollagen?
          </note>
          <note>
            För det andra: Bedriver Skolinspektionen en ändamålsenlig tillsyn
            av bestämmelserna?
          </note>
          <note>
            För det tredje: Har Skolverket tagit fram ett fullgott stöd för
            kommunerna att tolka lagstiftningen?
          </note>
          <note>
            Granskningens resultat var nedslående. Riksrevisionen konstaterar
            att regelverket inte tillämpas i enlighet med lagstiftarens intentioner.
            Samtliga bestämmelser är otydliga. Beslutsfattarna har svårt att
            avgöra inte bara hur de ska fatta beslut utan också vilka beslut
            de ska fatta. Detta innebär att tillämpningen av lagstiftning
            skiftar starkt både mellan och inom kommunerna. Skolinspektionen
            har inte utövat någon tillsyn över tillämpningen, och Skolverket
            har inte tagit fram tillräckligt med stöd och vägledning för någon
            bestämmelse. Det är inte någon liten kritik som framförs.
          </note>
          <note>
            Sverigedemokraterna kan utifrån Riksrevisionens rapport se att
            det finns ett antal fall där lagändringar eller tillämpningsföreskrifter
            måste ske omgående.
          </note>
          <note>
            För det första: Rektorerna utsätts ibland för starka påtryckningar
            från drivande föräldrar att bevilja ledighet av den mest skiftande
            karaktär. Det skulle vara en stor avlastning för rektorerna om
            man fastställde vad som gäller för längre ledighet, exempelvis
            ledighet i mer än 20 dagar. Från vår sida menar vi att detta alltid
            borde avgöras av huvudmannen och inte av rektorn.
          </note>
          <note>
            För det andra menar vi att det finns en stor otydlighet i skollagens
            begrepp ”synnerliga skäl”. Ibland är det resor, och ibland är
            det filminspelningar. Det kan också vara religiösa högtider och
            annat som är grund för ledighet över tio dagar. I de allra flesta
            fall är det inte särskilt acceptabelt. Några huvudmän tolkar begreppet
            betydligt mer restriktivt och ger inte ledigt alls, vilket vi
            hörde föregående talare beskriva väldigt väl. Ett förtydligande
            av regelverket skulle underlätta rektorernas och huvudmännens
            arbete väldigt mycket.
          </note>
          <note>
            För det tredje ser vi, i samband med detta, allvarligt på att
            det finns föräldrar som inte accepterar ett nej från rektorn.
            När rektorn säger att de inte får lov att ta ledigt väljer föräldrarna
            ändå att hålla barnen borta från undervisningen. Detta kan aldrig
            någonsin accepteras utan måste bekämpas. Vi anser att ett vite
            alltid ska utdömas i dessa fall om det inte skulle finnas någon
            särskild anledning att inte göra det. Som huvudregel ska ett vite
            utdömas. Vi tycker också att man ska göra en anmärkning om ogiltig
            frånvaro i betygsdokumentet för elever i högre årskurser.
          </note>
          <note>
            För det fjärde menar vi att Skolinspektionen måste bli bättre
            på att ut ­ öva tillsyn även när det gäller det aktuella regelverket
            för undantag från skolplikten. Vi tycker också att regeringen
            måste förtydliga Skolinspek ­ tionens uppdrag i detta avseende.
          </note>
          <note>
            För det femte efterlyser vi att riksdag och regering stiftar
            tydliga och konkreta lagar. Man måste vara tydlig och konkret
            i sina mål så att skolplikten fullgörs av samtliga elever. Det
            är också regeringens åliggande att ge tillräckliga resurser till
            de tillsynsmyndigheter som står under statlig kontroll så att
            de kan utföra sitt uppdrag på ett fullgott sätt. Därför vill vi
            också att regeringen ska göra de lagändringar som krävs för detta.
          </note>
          <note>
            Vi har lyft fram dessa punkter i vår följdmotion, men ibland
            måste man också som politiker vara pragmatisk. För vår del är
            det absolut viktigaste att det nu sker förändringar i enlighet
            med de förslag som Riksrevisionen lyfter fram. Eftersom regeringen,
            som vanligt, är väldigt senfärdig var det viktigt för oss att
            bidra till att utskottet blev enigt om tillkännagivandet. Eftersom
            tillkännagivandet innebär att regeringen ska följa Riksrevisionens
            rekommendationer ligger det helt i linje med vad vi vill se för
            förändringar. Av denna anledning ställer vi oss bakom just detta
            tillkännagivande.
          </note>
          <note>
            Fru talman! Betänkandet innehåller även ett andra tillkännagivande,
            nämligen om att regeringen ska se över möjligheten att införa
            ett nationellt frånvaroregister.
          </note>
          <note>
            Ogiltig frånvaro är ett stort problem på många skolor, och det
            är inte något nytt fenomen. En statlig utredning föreslog redan
            2017 att Skolverket skulle få i uppdrag att samla in och redovisa
            nationell statistik om från ­ varo. Remissrundan avslutades i
            maj 2017, och sedan dess har det varit tyst.
          </note>
          <note>
            Det är viktigt, tycker vi sverigedemokrater, att vi får bukt
            med elevers frånvaro. Även om vi stöder tanken på ett nationellt
            frånvaroregister och ställer oss bakom det tillkännagivandet anser
            vi att det behövs fler åtgärder för att huvudmännen ska kunna
            se till att skolplikten följs. Vi vill därför att uppdraget till
            regeringen ska breddas och har just därför anslutit oss till Liberalernas
            yrkande i denna fråga.
          </note>
          <note type="speaker">
            Anf. 19 DANIEL RIAZAT (V):
          </note>
          <note>
            Fru talman! Under hösten 2018 uppmärksammades ett fall i södra
            Sverige, där vårdnadshavarna till ett antal skolpliktiga barn
            uppgett att de tillbringat större delen av året utomlands och
            att barnen därför inte hade möjlighet att gå i skolan. Kommunen
            fattade då ett beslut om att skolplikten upphört på grund av varaktig
            vistelse utomlands. Det framkom dock senare att familjen inte
            varit utomlands i den utsträckning som de uppgett för kommunen.
          </note>
          <note>
            Nuvarande bestämmelser om undantag från skolplikten beslutades
            år 2010. Men de riskerar ändå att användas på ett sätt som de
            inte är avsedda att göra, eftersom fler familjer vistas utomlands
            längre eller kortare perio ­ der under veckor då barnen egentligen
            ska gå i skolan, likt detta fall.
          </note>
          <note>
            Barn som är folkbokförda i Sverige har skolplikt, men Riksrevisionen
            lyfter i sin rapport fram oroväckande brister. Granskningen visar
            att regelverket inte tillämpas som det är tänkt. Samtliga tre
            bestämmelser är otydliga, menar Riksrevisionen, vilket gör att
            beslutsfattarna har svårt att avgöra hur de ska besluta och vilka
            beslut de ska fatta. Därför finns en stor variation i tillämpningen
            av lagstiftningen i kommunerna.
          </note>
          <note>
            I granskningen framkommer också att Skolinspektionen inte har
            utövat någon tillsyn över hur bestämmelserna tillämpas och att
            Skolverket inte har tagit fram tillräckligt med stöd och vägledning
            för någon bestämmelse. För att göra regelverket tydligare rekommenderar
            alltså Riksrevisionen, som vi hört tidigare från talarstolen,
            bland annat att regeringen ska ta initiativ till att förändra
            skollagen.
          </note>
          <note>
            Vi i Vänsterpartiet är glada att utbildningsutskottet står bakom
            detta, för vi vet att fullgjord skolgång är en av de viktigaste
            faktorerna för att motverka ojämlikhet, ohälsa och fattigdom.
            Inte minst i en tid då klyftorna i vårt samhälle ökar och arbetsmarknaden
            förändras är det viktigt att säkerställa alla barns rätt till
            skolgång och kunskap.
          </note>
          <note>
            Samtidigt som vi vill se en förändring vill vi också att regeringen
            och ansvariga skolmyndigheter ska utreda förslagen väldigt noga
            för att se vilka konsekvenser de kan få.
          </note>
          <note>
            En av rekommendationerna från Riksrevisionen går exempelvis ut
            på att regeringen bör ta initiativ till att ändra bestämmelserna
            i skollagen och se över om en möjlighet till sanktionsavgift bör
            införas i skollagen. Det är ett förslag som vi menar måste utredas
            väldigt noga, bland annat utifrån ett klassperspektiv. Syftet
            med dessa förslag ska ju ändå vara att vi säkerställer barnens
            rätt till skolgång och kunskap, inte att vi försämrar vissa familjers
            ekonomiska situation, vilket i sin tur försämrar barnens situation.
          </note>
          <note>
            Fru talman! Ett nationellt frånvaroregister har också föreslagits
            av vissa partier, något som vi motsätter oss. Det pågår redan
            ett arbete på Skolverket med att se över de stöd som erbjuds till
            huvudmän, rektorer och vårdnadshavare när det gäller främjande
            och förebyggande arbete för att förhindra och minska frånvaro.
            Vidare pågår inom Skolverket ett arbete med att kartlägga elevfrånvarons
            omfattning och att fylla kunskapsluckor kring frånvaro. Regeringen
            har dessutom angett i skrivelsen att de avser att följa detta
            arbete.
          </note>
          <note>
            Regeringen har även framfört att det kan finnas behov av att
            se över de aktuella bestämmelserna i skollagen för att tydliggöra
            syftet med dem. I detta sammanhang vill vi också påminna om att
            Skolverket tidigare har framfört att myndigheten inte heller anser
            att insamling av nationell från ­ varostatistik skulle vara ett
            verkningsfullt instrument för att minska från ­ varon. Skolverket
            har även framfört att det inte finns något tydligt syfte med nationell
            frånvarostatistik, eftersom det är den enskilda elevens situa
            ­ tion som måste hanteras för att vända frånvaro till närvaro.
          </note>
          <note>
            Av dessa skäl och för att inte ytterligare öka skolornas administrativa
            börda har Skolverket i stället förordat att regelbundet kartlägga
            elevfrånvaron samt huvudmännens och skolornas förebyggande arbete
            och frånvarouppföljning. Ett sådant arbete pågår redan i dag.
          </note>
          <note>
            Mot denna bakgrund anser vi att riksdagen inte bör ställa sig
            bakom det tillkännagivande som handlar om att införa ett nationellt
            frånvaro ­ register. Vänsterpartiet ställer sig därmed bakom reservation
            1.
          </note>
          <note>
            (Applåder)
          </note>
          <note type="speaker">
            Anf. 20 ROGER HADDAD (L):
          </note>
          <note>
            Fru talman! Liberalerna står självklart bakom samtliga sina yrkanden
            men särskilt reservation 2 i utbildningsutskottets betänkande
            om elever med långvarig frånvaro.
          </note>
          <note>
            Jag ska inte redogöra för Riksrevisionens rapport. Riksrevisionen
            har tittat på regler, tillämpning och tillsyn av skolplikten,
            och man kan väl säga att både reglerna och tillämpningen är otydliga
            och att tillsynen är i princip obefintlig. Och det är en mycket
            kraftfull kritik mot regeringens myndig ­ heter och ytterst Skolverket
            och Statens skolinspektion. Bakom de här siff ­ rorna och den
            här utvecklingen ligger väldigt allvarliga och sorgliga situa
            ­ tioner som vi måste förebygga.
          </note>
          <note>
            Det handlar inte bara, fru talman, om några som åker till Thailand
            under vintern, utan det finns också situationer där man struntar
            i rektorns beslut eller skolans information som säger: Vi kommer
            inte att bevilja ledighet, för er son eller dotter behöver gå
            i skolan. Är man inte i skolan tappar man undervisning och tappar
            fart, och det påverkar självklart kunskapsmålen och ytterst deras
            betyg.
          </note>
          <note>
            Det finns ytterligare exempel på problem som vi måste ta upp
            i det här sammanhanget, nämligen barn som förs ut ur landet ofrivilligt,
            barn som efter sommaravslutningen inte dyker upp till höstterminen.
            Därför är skolplikten viktig. Jag hoppas att inte någon i dag
            ska börja kräva att vi ska luckra upp skolplikten och överlåta
            huvudansvaret till hemmet och vårdnadshavarna, för skolplikten
            är ju samhällets viktigaste insats för att säkra att alla elever
            i Sverige får tillgång till en bra utbildning, vilket i sig ger
            säkerhet och trygghet.
          </note>
          <note>
            Vi kommer att förorda förslaget om nationellt frånvaroregister.
            Jag har hört många invändningar mot att det behövs. Men så fort
            vi får någon medieuppgift om att det finns 5 000–6 000 hemmasittare
            – och vi vet inte hur många barn som faktiskt sitter hemma – frågar
            många politiker helt plötsligt varför det är så.
          </note>
          <note>
            När vi tittar på CSN och indragna studiemedel och studiebidrag,
            inte minst i gymnasieskolan, förvånas och överraskas många skolpolitiker,
            både kommunalt och här i riksdagen. Detta beror på bristande rutiner
            och avsaknad av en systematisk uppföljning av frånvaron.
          </note>
          <note>
            Fru talman! Vi måste göra något åt detta. Det räcker inte att
            hänvisa till Skolverket. Jag har i åtminstone fyra fem år hört
            att Skolverket jobbar med denna fråga, men vi har inte haft en
            pandemi i fem år. Jag förstår dock att man har fokuserat på denna
            fråga under våren.
          </note>
          <note>
            Denna granskning genomfördes för drygt ett år sedan, och i december
            förra året hade vi en dragning i utskottet.
          </note>
          <note>
            Jag hoppas att dessa frågor ska tas på större allvar. Många kommun-
            och regionpolitiker som jobbar med frågor om psykisk ohälsa och
            elevhälsa närmar sig till slut frågan om elevers närvaro och frånvaro.
            Eftersom brister i närvaron får omfattande negativa konsekvenser
            måste vi ha koll på varför eleverna inte är i klassrummet en vardag.
          </note>
          <note>
            Givetvis finns exempel med studier och vistelser utomlands. Man
            följer med sina föräldrar när de arbetar utomlands eller man har
            tillfälligt ledigt. Då gör skolan upp med eleven och vårdnadshavaren
            om vilka uppgifter som ska göras och vilka kontakter som ska tas
            mellan hemmet och skolan.
          </note>
          <note>
            Men det är de andra problemen vi måste ta tag i. Därför är det
            viktigt att vi jobbar för möjligheten att införa ett nationellt
            frånvaroregister. De viktigaste avnämarna är givetvis huvudmännen,
            den enskilda skolenheten och rektorn i samråd med vårdnadshavaren
            och eleven. Det handlar om att förebygga.
          </note>
          <note>
            Fru talman! Den värsta effekten av långvarig frånvaro är kriminalitet.
            Det är inte ovanligt att många av de yngre barn som snappas upp
            av ungdomsgäng och kriminella gäng också har stor skolfrånvaro.
            Därför är detta en viktig brottsförebyggande insats.
          </note>
          <note>
            Jag yrkar åter bifall till vår reservation, nr 2, om elever med
            långvarig frånvaro. Denna fråga har inte varit ett specifikt uppdrag
            för Riksrevi ­ sio ­ nen, men i sin inlaga till regeringen hemställer
            Riksrevisionen till Sveri ­ ges regering att ta en bredare ansats
            och titta på frågan om just hemmasit ­ tare.
          </note>
          <note>
            Hemmasittare är inga skolkare utan elever med olika funktionsnedsättningar.
            Det kan handla om stök, bråk och oordning på skolan som gör att
            de ofrivilligt stannar hemma på grund av avsaknad av anpassad
            studiegång och pedagogiskt stöd i klassrummet.
          </note>
          <note>
            Denna fråga är central, och vi kommer att fortsätta att kämpa
            för att detta förslag ska gå igenom.
          </note>
          <note type="speaker">
            Anf. 21 KRISTINA AXÉN OLIN (M):
          </note>
          <note>
            Fru talman! Hösten 2018 uppdagades en tragedi i Ystad. I en familj
            med fem barn, varav fyra var i skolåldern och ett var myndigt,
            hade inget fått gå i skolan. Det var Helsingborgs Dagblad, Sydsvenskan
            och den duktiga journalisten Andreas Persson som i juni 2019 publicerade
            familjens öde och myndigheternas bristande kontroll av skolplikten.
          </note>
          <note>
            Efter den mediala uppståndelsen beslutade Riksrevisionen att
            göra en revision av hur skolplikten efterlevs. I revisionsrapporten
            framkom sedan en rad brister i hur det fungerar. Revisionens skarpa
            slutsats var att skol ­ lagen behöver ändras på några punkter.
            Det handlar om hur lång ledighet en rektor kan ge en familj som
            vill resa utomlands och om någon typ av böter ska införas för
            vårdnadshavare som inte låter sina barn gå i skolan, vilket finns
            till exempel i Danmark.
          </note>
          <note>
            Riksrevisionen ansåg också att Skolinspektionen bör utföra tillsyn
            av hur bestämmelserna tillämpas och att Skolverket bör ta fram
            stöd och vägledning på området.
          </note>
          <note>
            Regeringen ansåg att det inte var nödvändigt med några beslut,
            men glädjande nog ansåg alla i utbildningsutskottet att riksrevisorernas
            förslag skulle genomföras.
          </note>
          <note>
            Det som hände Ystadbarnen, som ingen saknade i skolan, var en
            tragedi som aldrig bör hända igen. Förhoppningsvis kan vi med
            dagens beslut skapa en ordning som minimerar risken för fler sådana
            tragedier.
          </note>
          <note type="speaker">
            Anf. 22 NIELS PAARUP-PETERSEN (C):
          </note>
          <note>
            Fru talman, kollegor och inte minst alla elever och lärare i
            Sveriges skolor! Vi satsar varje år miljarder på att säkra en
            god undervisning och en trygg vardag för våra barn i skolan. Vi
            lyckas inte alltid med allt, men vi ser att lärare, pedagoger
            och annan personal överallt i landet gör stora insatser för att
            få till en undervisning som lyfter varje barn. Att vara med mina
            egna barn i skolan i Malmö eller att vara på besök runt om i landets
            skolor ger alltid en påminnelse om det stora arbete som görs runt
            omkring i landet. Oftast är undervisningen bra. Det tycker även
            eleverna, som tur är.
          </note>
          <note>
            Men vad hjälper det om undervisningen är bra om inte eleverna
            är i skolan för att ta del av den? Vad vi än gör för att förbättra
            skolans undervisning är första steget att se till att barnen faktiskt
            är där och tar del av den.
          </note>
          <note>
            Den bittra verkligheten är dock att många barn alldeles för ofta
            är frånvarande från skolan. Det visade sig till exempel i det
            mycket omtalade fallet i Ystad, som flera har nämnt, men det finns
            mycket problematisk frånvaro som inte når sådana extrema nivåer
            som i det fallet. Det handlar om barn vars föräldrar inte prioriterar
            skolan eller barn som förtrycks av hedersskäl eller rent av förs
            ut ur landet. Detta är verkligheten, och att det krävs journalister
            för att upptäcka varje enskilt fall är inget vi borde acceptera.
          </note>
          <note>
            Så hur får vi fler att vilja vara i skolan och få lov att vara
            i skolan? Att säkra att barn vill vara i skolan är en fråga som
            vi i Centerpartiet har priori ­ terat länge och där vi även fått
            genomslag för flera förslag. Eleverna måste såklart må bra, och
            därför ska tillgång till elevhälsa garanteras. Undervis ­ ningen
            måste vara relevant, och därför ses den över och ska bli mer digital.
            Det ska också vara meningsfullt att gå i skolan, och nya kursplaner,
            så att man förstår vad som händer, är en del av det.
          </note>
          <note>
            Att göra skolan mer attraktiv är för oss i Centerpartiet bara
            en sida av myntet när det kommer till att minska frånvaron. Den
            andra sidan är att ha koll på frånvaron, följa upp den och säga
            skarpt ifrån till de föräldrar som begränsar barnens rätt till
            skolgång. Här ligger Sverige efter. Men nu har vi utskottets,
            och förhoppningsvis snart även riksdagens, stöd att ändra på detta
            genom att införa ett nationellt frånvaroregister som gör att vi
            kan ha koll på frånvaron.
          </note>
          <note>
            Skolverket har påpekat att frågan om frånvaro är större än de
            delar Riksrevisionen lyfter fram i den rapport vi i dag debatterar
            och som utskottet med rätta ger sitt stöd till. Problemet med
            stor frånvaro och hemmasittare behöver ses i ett större perspektiv
            än regeringen ger uttryck för i sitt svar på rapporten. Därför
            vill vi att regeringen följer Riksrevisionens förslag och att
            det införs ett nationellt frånvaroregister – för det är just ett
            exempel på ett sådant större perspektiv.
          </note>
          <note>
            Ett nationellt frånvaroregister har faktiskt tidigare föreslagits
            av Saknadutredningen 2016.
          </note>
          <note>
            En förebild på området är Nederländerna där ett nationellt frånvaro
            ­ register kraftigt har minskat frånvaron i skolorna. Registret
            i Nederländer ­ na innebär att ansvariga på olika nivåer, inom
            politik såväl som förvalt ­ ning, kan granska hur antalet skolavhopp
            varierar över tid och mellan skol ­ former. Dessutom tillkommer
            den centrala registreringen av frånvaro som skolorna är skyldiga
            att föra in. Detta gör att det finns goda möjligheter att hålla
            koll på utvecklingen.
          </note>
          <note>
            I Sverige registrerar lärare redan frånvaron i klassrummet, men
            det sker inte på ett systematiskt sätt. Det finns heller inget
            sätt att följa utveckling från centralt håll, inte alltid ens
            i kommunerna. Detta kan vi ändra på genom att införa ett nationellt
            frånvaroregister. Vi skapar alltså inte mer administration för
            lärarna, men vi ser till att den administration de redan gör utnyttjas
            på ett vettigt sätt. Detta borde alla vara för.
          </note>
          <note>
            Givetvis räcker det inte att samla in data. Registret löser inte
            frånvaron i sig. Det är vad man gör med dessa data och analyserna
            av dem som gör skillnad. För att minska frånvaron krävs aktiva
            åtgärder som stöder eleverna i vardagen, och här finns redan många.
            Men det är genom att rikta uppmärksamhet på skolor där frånvaron
            är hög och att faktiskt se de elever som inte är i skolan som
            problemet kan börja lösas.
          </note>
          <note>
            Det vi föreslår här om ett nationellt frånvaroregister är inte
            ett sätt att straffa barnen för att de har varit borta, utan det
            är till för att man ska kunna lära sig vad som skapar problem
            och för att kunna utveckla en bättre skola för alla barn. Det
            är en viktig sak, för det är en helt grundläggande förutsättning
            för att ge barnen en bättre framtid.
          </note>
          <note>
            Forskning visar att de elever som har hög frånvaro i grundskolan
            också ofta är de elever som så småningom hoppar av skolan helt.
            Och skol ­ avhopp leder i sin tur till ökad risk för arbetslöshet,
            utanförskap och krimi ­ nalitet. I min hemstad Malmö är detta
            samband alldeles smärtsamt tydligt. Allt fler ungdomar och barn
            fångas upp av gängen när de i stället borde ha fångats upp av
            skolan. Det är helt oacceptabelt.
          </note>
          <note>
            Därför har jag förespråkat ett nationellt frånvaroregister. Det
            är en konkret och direkt insats som gör att vi kan se till att
            fler barn i Malmö och i resten av Sverige får den skolgång de
            förtjänar och har rätt till. Att kapitulera inför detta och acceptera
            nuvarande ordning, som regeringen gör här, är sorgligt.
          </note>
          <note>
            I dag hoppas jag därför att riksdagen kan ta ännu ett steg mot
            en skola där fler elever tar del av den undervisning som erbjuds,
            en skola där fler barn vill vara och känner sig välkomna och,
            inte minst, en skola där fler barn lyckas skapa sig ett fundament
            som gör att de kan bygga resten av sina liv som de vill.
          </note>
          <note>
            Därför yrkar jag bifall till utskottets förslag, som stöder vårt
            förslag, med stor förhoppning om att regeringen den här gången
            agerar snabbt på riksdagens och utskottets önskemål.
          </note>
          <note type="speaker">
            Anf. 23 GUDRUN BRUNEGÅRD (KD):
          </note>
          <note>
            Fru talman! Jag vill börja med att yrka bifall till utskottets
            förslag i betänkande UbU3.
          </note>
          <note>
            Jag vill också så här i inledningen tacka Riksrevisionen för
            en viktig granskningsrapport där man har visat på brister i hur
            kommuner följer upp att den skolplikt som finns också efterlevs.
          </note>
          <note>
            Skolplikten har inte kommit till för nöjes skull. Tvärtom handlar
            den om omsorg om barnen – att de ska få med sig kunskaper och
            förutsättning ­ ar att utvecklas till sin fulla potential med
            den bildning och de värderingar som förmedlas i skolan. De ska
            kunna gå vidare i ett meningsfullt yrkesliv. Genom att vistas
            i förskoleklass och skola i tio år tillsammans med människor från
            andra familjeförhållanden och andra kulturella bakgrunder lär
            vi oss ömsesidig respekt och förståelse, utöver all den kunskap
            som förmedlas i skolans undervisning.
          </note>
          <note>
            Det var därför bra att Riksrevisionen gjorde granskningen och
            kunde föra fram oklarheterna i ljuset. Det är allvarlig kritik
            som framförs om hur regelverket tolkas och efterlevs. Sådan kritik
            måste tas på största allvar.
          </note>
          <note>
            Riksrevisionen har också ett antal konkreta och skarpa förslag
            på hur man ska agera för att komma till rätta med problemet. Jag
            ska erkänna att jag blev förvånad när jag såg hur lamt regeringen
            valde att hantera Riksrevisionens förslag. Man skriver att det
            kan finnas behov, att man ska ta med sig frågan, att Skolverket
            kan utveckla sitt stöd och att det kan finnas skäl att genomföra
            ytterligare och mer fördjupad tillsyn inom området.
          </note>
          <note>
            Det behövs tydligare markeringar än så. Därför är jag glad över
            att utskottet är enigt i tillkännagivandet att regeringen ska
            följa den rekommendation som Riksrevisionen lämnar till regeringen
            i sin granskningsrapport.
          </note>
          <note>
            Det är bra att det också finns en majoritet i utskottet för att
            i detta sammanhang tillkännage för regeringen att den ska se över
            möjligheten att införa ett nationellt frånvaroregister.
          </note>
          <note>
            Det finns i dag stora brister i frånvaroregistreringen. Jag besökte
            för en tid sedan en fristående skola som hade hittat ett framgångsrikt
            sätt att arbeta med hemmasittare och elever med problematisk skolfrånvaro.
            Man kunde objektivt mäta framgången genom minskad frånvaro. När
            kommunala företrädare strax före mitt besök hade varit där frågade
            den aktuella skolans rektor hur stor frånvaron var i snitt på
            de kommunala skolorna. Men det fanns inget svar på den frågan,
            för det fanns inte något gemensamt sätt att mäta frånvaron i de
            kommunala skolorna. Än mindre finns det någon sådan nationellt
            jämförbar statistik över frånvaron.
          </note>
          <note>
            Fru talman! För elever med neuropsykiatriska funktionsnedsättningar
            börjar inte sällan frånvaron tidigt, med ströfrånvaro. Det handlar
            sällan om skolk i början, utan det är psykosomatiska symtom som
            magont, illamå ­ ende, huvudvärk, ångest och så vidare, som föranleder
            föräldrarna att sjuk ­ anmäla eleven. Det handlar alltså inte
            om olovlig frånvaro. Med ett fun ­ gerande system för frånvaroregistrering
            kan den typen av upprepad strö ­ frånvaro upptäckas och utredas
            i ett tidigt skede – pedagogiskt, medicinskt och psykologiskt.
          </note>
          <note>
            Om man tidigt upptäcker problematiken kan man få bättre förutsättningar
            att vidta nödvändiga åtgärder, exempelvis att anpassa skolmiljön
            och undervisningen så att elevens obehag försvinner eller åtminstone
            blir hanterbara. Mycket är då vunnet. Många av de så kallade hemmasittarna,
            som det talas mycket om, har en omfattande frånvaro. Det handlar
            om både terminer och år som de inte går i skolan, och det började
            ofta med just ströfrånvaro när de var yngre.
          </note>
          <note>
            Med hänvisning till detta är frånvarorapporteringen alltså ett
            viktigt redskap, och det är angeläget att utskottets förslag om
            ett tillkännagivande för regeringen att se över möjligheten att
            införa ett nationellt frånvaro ­ register blir verklighet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9.)
          </note>
          <note>
            § 8 En oberoende utredning av Sveriges del i PISA 2018
          </note>
          <note>
            Utbildningsutskottets betänkande 2020/21:UbU4
          </note>
          <note>
            En oberoende utredning av Sveriges del i PISA 2018
          </note>
          <note>
            föredrogs.
          </note>
          <note type="speaker">
            Anf. 24 ROZA GÜCLÜ HEDIN (S):
          </note>
          <note>
            Fru talman! I dag debatterar vi betänkande UbU4 och frågan om
            huruvida vi ska ha en oberoende utredning av Sveriges del i PISA
            2018. Innan jag berör den reservation vi har vill jag börja i
            en annan ände. Jag vill tala om visionen, ambitionen och målet.
          </note>
          <note>
            Standardiserade tester visar hur Sverige står sig i internationella
            sammanhang. Men de gör ingen skillnad för min son, för din dotter
            eller för ditt barnbarn. Skolan är här och nu. Den tiden kommer
            inte tillbaka. Därför är det viktigt att vi ger barn och unga
            rätt förutsättningar och möjligheter från början.
          </note>
          <note>
            Det är i skolan grunden läggs för framtiden för allas förutsättningar
            att på lika villkor kunna bidra till och delta i samhället. Det
            är där grunden läggs för allas möjligheter att växa och utvecklas
            som individer och för allas möjligheter att nå frihet och förmåga
            att ta sig an vadhelst man önskar i livet.
          </note>
          <note>
            Sverige har tidigare haft ett av de mest jämlika och högpresterande
            skolsystemen i världen. Dit ska vi ta oss igen. Men för att göra
            det krävs det hårt arbete från lärare och elever, och det krävs
            investeringar och satsningar på att stärka undervisningen i skolan.
          </note>
          <note>
            Sedan regeringen tillträdde 2014 har vi steg för steg återtagit
            kontrollen över skolans utveckling. Vi har i dag 31 000 fler anställda
            i skolan. Det gör skillnad i skolan och för dig som individ när
            du får det stöd som du behöver. Men mer behöver göras för att
            möta de barn och unga som har tuffast förutsättningar. När du
            som lärare går hem med en klump i magen för att du inte hann klart
            eller inte hann bemöta eleven som ivrigt försökte fånga din uppmärksamhet
            behöver du fler kollegor – fler som ser, som stöttar och som vägleder.
          </note>
          <note>
            Vi har satsat på fortbildningen för att stärka dig som lärare
            och för att ge dig nya verktyg och möjligheter att utöva ditt
            viktiga jobb. Trots att vi har lärarbrist och växande elevkullar
            och trots att svensk skola har välkomnat många nyanlända elever
            de senaste åren har satsningarna på skolan gjort att fler elever
            lär sig mer. Fler har vågat ta steget ut i vuxenlivet med en ryggsäck
            full av kunskap, självförtroende och mod.
          </note>
          <note>
            Fru talman! Vi vet också att vi har misslyckats med vårt viktiga
            uppdrag, för alla är inte där. Det finns fortfarande barn och
            unga som inte når målen och som inte tar de där viktiga stegen.
            Där har vi misslyckats, och där måste vi göra mer.
          </note>
          <note>
            Vi vet att vi inte har lyckats bryta ojämlikheten i skolan. Den
            svenska skolan är mindre jämlik än våra grannländers. Det, fru
            talman, borde vara en väckarklocka för alla utbildningspolitiker.
          </note>
          <note>
            Den marknadstro som har präglat skolpolitiken har lett till växande
            klyftor mellan skolor, och således har resultaten försämrats.
            Det här måste vi gemensamt motverka, för det leder inte till annat
            än att samhället delas upp redan i skolan.
          </note>
          <note>
            Fru talman! För några veckor sedan kunde vi läsa att gymnasiebehörigheten
            stigit lite grann 2020. Om man tittar noggrant kan man se hur
            klassamhället går i arv genom skolsystemet. Vi vet att utrikes
            födda elever som kommer sent under sin skoltid har svårare att
            nå behörighet. Därför dras snittet ned i gruppen utrikes födda.
            Men tittar man på elever med utrikesbakgrund födda i Sverige ser
            man att det nästan inte finns några skillnader gentemot elever
            med etniskt svensk bakgrund.
          </note>
          <note>
            Kontentan av detta är att det inte är ditt ursprungsland som
            avgör resultaten utan din klassbakgrund. Frågan vi då måste ställa
            oss är: Hur ska vi kunna ge alla barn möjlighet att klara skolan,
            oavsett vilket hem man råkar födas i eller vilken skola man går
            på? Detta är en av våra största utmaningar, och därför måste vi
            börja med att bryta skolsegregationen.
          </note>
          <note>
            Fru talman! PISA genomförs vart tredje år, och Sverige har deltagit
            i studien sedan 2000. Den senaste studien genomfördes våren 2018.
            Drygt 5 500 elever från 223 skolor deltog. PISA testar elevers
            kunskaper och kompetens i läsförståelse, matematik och naturvetenskap.
            Regering, riksdag och hela det svenska skolsystemet behöver ha
            bra underlag om elevers kunskaper och om kvaliteten i grundskolan
            för att kunna fatta adekvata beslut och göra satsningar där det
            behövs.
          </note>
          <note>
            Låt mig vara tydlig med att det är allvarligt att det uppstått
            frågetecken kring statistiken och frågan om urval och bortfall.
            Man ska kunna lita på en studie som PISA. Det är självklart att
            varje deltagande skola ska hålla sig till de regler som bestämts
            av OECD när det gäller vilka elever som ska göra testet. Det är
            Skolverket som ansvarar för Sveriges deltagande, och det har försäkrats
            att Skolverket på bästa sätt kommer att instruera deltagande skolor
            om gällande regler vid deltagande i PISA 2021.
          </note>
          <note>
            Fru talman! När vi socialdemokrater har makten och resultaten
            vänder kommer kritiken. I utskottets betänkande, i medier och
            bland utbildnings ­ politiker av annan färg ä n min har det konspirerats,
            misstänkliggjorts och insinuerats på ett sätt som inte hör hemma
            i en demokrati. En del av debat ­ ten har kommit att landa i svensk
            migrationspolitik, hur invandrare och människor med annan bakgrund
            drar ned och tär på resurserna i svensk skola.
          </note>
          <note>
            För mig är det självklart att alla elevers kunskap och skolgång
            är vårt gemensamma ansvar. Vi bildar och satsar för framtiden.
            Det är därför vår skyldighet att ge rätt förutsättningar och möjligheter
            till alla barn, oavsett bakgrund.
          </note>
          <note>
            Vi har som sagt en reservation i detta betänkande avseende den
            oberoende utredning som bör göras. PISA är världens största elevstudie,
            och det är viktigt och en självklarhet att man ska kunna lita
            på resultaten. För att säkerställa att resultaten håller hög kvalitet
            och är jämförbara mellan länder är det viktigt att undersökningen
            granskas av en oberoende part. OECD har redan ombetts att ytterligare
            en gång granska Sveriges resultat, och det är vår mening att OECD
            är den mest lämpliga parten att granska PISA-undersökningens kvalitet
            eftersom de också har bäst kunskap om undersökningen och vad som
            gör den jämförbar mellan länder och över tid.
          </note>
          <note>
            Jag yrkar därför avslag på utskottets förslag och bifall till
            reserva ­ tionen.
          </note>
          <note>
            (Applåder)
          </note>
          <note type="speaker">
            Anf. 25 NIELS PAARUP-PETERSEN (C):
          </note>
          <note>
            Fru talman! Till följd av medierapporter har det skapats osäkerhet
            om PISA-undersökningen i Sverige och trovärdigheten i dess resultat.
            PISA används både som underlag för insatser och som temperaturmätare
            för skolans resultatutveckling. Därför är det oerhört viktigt
            att vi kan lita på resultaten av mätningen. Vi måste ha förtroende
            för skolan, och vi måste ha förtroende för de underlag vi får
            som grund för skolpolitikens utveckling. Det tror jag att alla
            är överens om – jag hoppas det, i alla fall.
          </note>
          <note>
            Att det finns delar av riksdagen som har lågt förtroende för
            regeringen är i och för sig inget nytt. Det ligger väl närmast
            i sakens natur mellan regering och opposition. Men att Socialdemokraterna
            här i talarstolen försöker flytta fokus från sakfrågan ökar nog
            inte detta förtroende.
          </note>
          <note>
            Alla förstår att PISA inte är den enda eller ens den viktigaste
            frågan för svensk skola. Nu är det dock den frågan vi ska debattera
            och fatta beslut om i dag, och den kräver faktiskt fakta om skolan,
            oavsett vad dessa fakta visar om skillnaden mellan skolor, elever,
            ursprung eller annat.
          </note>
          <note>
            Att det finns intresse av att undersöka om regeringen och dess
            myndigheter hanterat PISA korrekt är inget överraskande. Vi i
            Centerpartiet instämmer helt i det behovet. För Centerpartiet
            är det viktigt att det finns en stor tillit till PISA-undersökningen,
            och såklart också andra internationella jämförelsestudier av svensk
            skola. De uppgifter som har framkommit om hanteringen av PISA
            vad gäller exkludering av elever på skolor behöver i allra högsta
            grad granskas. Svensk skola ska utvärderas ärligt och öppet. Bara
            så kan vi säkra en positiv utveckling av skolan.
          </note>
          <note>
            Att OECD inte skulle kunna anförtros att undersöka om Sverige
            har gjort rätt i utförandet av PISA håller vi i Centerpartiet
            dock inte med om. Att använda OECD, som ansvarar för PISA, till
            att granska de oroväckande medierapporter som har kommit fram
            är både snabbast, enklast och mest effektivt. Det innebär att
            de som utvärderar genomförandet är de som har absolut bäst koll
            på hur PISA faktiskt bör genomföras och samtidigt har mest att
            förlora på om undersökningens trovärdighet undermineras.
          </note>
          <note>
            Centerpartiet har därför drivit på för att just OECD ska få i
            uppdrag att granska Sveriges resultat ytterligare en gång – de
            har ju inte tittat på alla delar – och att i samband med det göra
            en särskild granskning av exkluder ­ ingen av elever i PISA-undersökningen
            mot bakgrund av medie ­ rapport ­ erna. Det uppdraget har OECD
            fått, och detta kommer att komma fram de närmaste dagarna. Vi
            tycker att det har varit rätt ordning.
          </note>
          <note>
            Om OECD:s granskning mot förväntan inte lever upp till de förväntningar
            vi har på dem om oberoende etcetera, om de inte tittar på de saker
            de borde, utesluter vi på intet sätt att vi kan gå vidare med
            andra åtgärder. Men vi måste börja med att låta dem som har bäst
            koll på hur sakerna borde genomföras kolla om de har genomförts
            på det sättet. Det är det mest logiska.
          </note>
          <note>
            Fru talman! Uppdraget till OECD fångar väl upp de frågor jag
            och Centerpartiet anser är viktiga att granska. Jag ställer mig
            därför bakom reservationen, som stöder att OECD är det mest lämpliga
            organet att granska de svenska PISA-resultatens kvalitet. Jag
            tror som sagt att det kommer att leda till en snabbare process
            än utskottets förslag. Det anser jag att vi alla bör vara intresserade
            av – vi ska ju inte låta tiden gå i utvecklingen av svensk skola.
          </note>
          <note type="speaker">
            Anf. 26 DANIEL RIAZAT (V):
          </note>
          <note>
            Fru talman! Då fortsätter vi debatten med anledning av det förslag
            till utskottsinitiativ som lades fram av Liberalerna och Moderaterna
            angående PISA-resultaten och huruvida det behövs en extern granskning
            eller inte.
          </note>
          <note>
            PISA är en internationell studie, inrättad av OECD, som undersöker
            15-åringars kunskaper inom läsförståelse, matematik och naturvetenskap.
            Studien genomförs vart tredje år. PISA är världens största elevstudie.
            I studien deltar både OECD-länder och icke-OECD-länder.
          </note>
          <note>
            Under en längre period har kritik förekommit om PISA och huruvida
            de svenska resultaten är korrekta eller inte. Frågan har även
            varit uppe för mediala granskningar. I debatten har vissa använt
            argument utifrån Migrationsverkets statistik för att insinuera
            att elever som borde ha gjort provet har blivit bortplockade för
            att inte sänka snittresultaten för Sverige.
          </note>
          <note>
            Skolverket har vid ett flertal tillfällen påtalat att det är
            felaktigt att använda sig av Migrationsverkets statistik eftersom
            den inte säger något om hur länge en elev har gått i svensk skola
            och ännu mindre om hur länge en elev fått undervisning i svenska,
            något som är ett krav för att kunna medverka i PISA-undersökningen.
          </note>
          <note>
            OECD:s regler över vilka elever som får exkluderas enligt språkkriteriet
            säger dessutom ingenting om hur länge en person har varit bosatt
            i landet. Kravet för att få göra PISA-provet är att man ska ha
            fått undervisning i svenska i minst ett år. De enda som kan avgöra
            om en elev har fått undervisning i svenska i minst ett år är de
            skolsamordnare som finns på varje PISA-deltagande skola.
          </note>
          <note>
            Fru talman! Låt mig förtydliga en sak. Vi som förtroendevalda
            och alla andra människor ska kunna lita på att de resultat som
            presenteras i världens största skolundersökning är korrekta utifrån
            de kriterier som finns. Där är vi alla överens. Men att kräva
            en extern utredning på grund av en artikel i Expressen, trots
            att OECD, regeringen och berörda myndigheter redan tittar på frågan,
            menar jag är orimligt.
          </note>
          <note>
            Det finns många problem att lyfta upp när det gäller PISA. Exempelvis
            kan man kritisera själva utformningen av provet om man vill. Man
            kan kritisera hur oproportionerlig betydelse PISA har fått för
            många länders utbildningspolitik under många år. Fokus i skolpolitiken
            läggs många gånger på hur vi ska förbättra PISA-resultaten i en
            tävling mellan länder snarare än att fokusera på kunskapsutveckling
            i en bredare kontext och utifrån många andra parametrar än de
            som PISA mäter. Det går att kritisera.
          </note>
          <note>
            Det finns även en rad andra viktiga frågor att belysa utifrån
            OECD:s rapporter om svensk skola. De konstaterar gång efter gång
            att svensk skola är ojämlik och att likvärdigheten försämras,
            att skillnaderna ökar och att föräldrarnas utbildningsbakgrund
            och därmed också klasstillhörighet har större och större betydelse
            för barnens skolgång.
          </note>
          <note>
            Men det är inte vad Liberalerna och Moderaterna vill prata om,
            för då blir det tydligt att 30 års experimentverkstad med världens
            mest extrema friskolelagar, en dålig finansieringsmodell och det
            segr eger ande skolvalet har lett till stora försämringar. Majoriteten
            av de borgerliga partierna vill hellre tala om teknikaliteter
            än om de stora nedskärningar som pågår i den svenska skolan. Man
            vill hellre tala om hur utrikesfödda elevers resultat ser ut än
            om de reformer som man själv har genom fört och som har lett till
            en stor skolsegregation och till att eleverna med en annan bakgrund,
            de som är nyanlända, kanske inte uppnår samma kunskapsmål som
            andra elever i skolan. Man vill inte heller tala om hur de reformer
            som man har infört har splittrat lärarkåren.
          </note>
          <note>
            Jag yrkar avslag på utskottsinitiativet och bifall till reservationen.
          </note>
          <note type="speaker">
            Anf. 27 NIELS PAARUP-PETERSEN (C) replik:
          </note>
          <note>
            Fru talman! Daniel Riazat säger att högern, vilket väl för en
            vänsterpartist är alla till höger om honom, alltså ungefär alla
            här i salen, gärna vill tala om hur det ser ut i utanförskapsområden,
            hur utlandsföddas resultat påverkar skolresultaten etcetera men
            inte vill tala om skolan i övrigt. Det är såklart inte sant.
          </note>
          <note>
            Det som jag och säkert många andra här i salen vill tala om är
            hur det faktiskt ser ut. Om vi vill veta hur svensk skola utvecklas,
            oavsett om den består av barn som är födda i Sverige, av barn
            vars familjer har levt här i generationer, av invandrarbarn –
            mina barn är också invandrarbarn – eller av nyanlända måste vi
            veta vad som är fakta. Det blir en märklig diskus ­ sion att göra
            det till en fråga om någonting annat än att vi faktiskt vill veta
            om skolan levererar, oavsett om eleverna har varit i svensk skola
            i tre år eller i tio år. Att låtsas som att det inte är viktigt
            att veta vad som faktiskt är skolresultaten för våra barn i svensk
            skola och jämföra deras resultat med resten av världen tycker
            jag visar på någon typ av ansvarsflykt från Vänsterpartiets sida.
            Varför är det inte rätt och viktigt att få veta om resul ­ taten
            vi får från OECD är korrekta?
          </note>
          <note type="speaker">
            Anf. 28 DANIEL RIAZAT (V) replik:
          </note>
          <note>
            Fru talman! I Niels Paarup-Petersens eldiga debattal här låtsas
            han som att vi inte röstar på exakt samma reservation i dag, vilket
            vi gör och därmed håller med varandra i frågan om PISA-undersökningen.
            Det blir också lite märkligt när man från Centerpartiet talar
            om att vi ska få reda på saker och få uppgifter och information
            med tanke på att Centerpartiet motsätter sig att vi ska införa
            en offentlighetsprincip i den svenska skolan för att kunna få
            just information och statistik för att kunna följa upp detta.
          </note>
          <note>
            Har Centerpartiet ändrat sig? Har ni lämnat marknadsexperimenten
            bakom er och vill satsa på skolan och att vi ska ha en öppenhet
            för de skolverksamheter som vi finansierar med vår skatt?
          </note>
          <note type="speaker">
            Anf. 29 NIELS PAARUP-PETERSEN (C) replik:
          </note>
          <note>
            Fru talman! Vi kan absolut ta en snabb runda om det som Daniel
            Riazat gärna vill tala om, nämligen insyn i svensk skola.
          </note>
          <note>
            Vi har pressat på regeringen för att få mer insyn i svensk skola.
            Nu kommer den första lagstiftningen strax att gå igenom, och vi
            fortsätter att jobba med regeringen för att få ökad insyn i svensk
            skola igen. Det var SCB som stoppade insynen i svensk skola och
            inte vi, som Daniel Riazat såklart vet.
          </note>
          <note>
            Det som är frågan är varför det är nödvändigt för en vänsterpartist
            att stå i talarstolen och påstå att det är en undanflykt att man
            vill ha fakta. Vi har sagt att vi stöder OECD rörande att de ska
            undersöka, men vi har också sagt att om de inte visar ordentligt
            vad problemen har varit, om det har varit problem, är vi redo
            att gå vidare. Det har vi ett eget yttrande om här.
          </note>
          <note>
            Det jag tycker är märkligt är när man från Vänsterpartiet står
            här i talar ­ stolen och säger att det är någon typ av undanflykt
            från alla andra partier, också de partier som vill ha en annan
            granskning än vad vi vill, att man faktiskt vill ha fakta på bordet.
          </note>
          <note>
            Det är problematiskt om vi får en debatt om svensk skola som
            bygger på chimärer som handlar om att vissa försöker skylla ifrån
            sig. I stället behöver vi ta tag i de konkreta problemen och få
            fakta på bordet om hur svensk skola är, vilka problem som finns
            och hur utvecklingen är för svenska elever. Oavsett vilka partier
            som föreslår detta måste vi få fakta på bordet. Det borde alla
            ha som primär grund och vara positiva till.
          </note>
          <note type="speaker">
            Anf. 30 DANIEL RIAZAT (V) replik:
          </note>
          <note>
            Fru talman! Jag tycker fortfarande att det är märkligt att det
            enda borgerliga parti som stöttar oss i den här frågan tar replik
            om det som jag sa och som ordagrant var ”majoriteten av de borgerliga
            partierna”. Det gjorde jag för att jag i det här fallet inte menade
            Centerpartiet.
          </note>
          <note>
            Men absolut, jag anser inte att alla som sitter i den här salen
            vill skolans bästa. Jag har kommit så pass långt i politiken och
            har tappat så mycket naivitet på vägen att jag faktiskt tror att
            en del personer har ett syfte med att plocka upp vissa frågor
            snarare än andra. Precis som jag gör i mitt politiska arbete tror
            jag också att andra gör, men jag tror att vi har olika syften.
            Mitt syfte är att visa på den ökande segregationen och ojämlikheten
            i svensk skola och på att likvärdigheten sjunker, precis som i
            princip all skolforskning och samtliga instanser i Sverige och
            EU säger. Andra vill snarare tala om huruvida vi kan lita på OECD
            som organisation och om den ska granska det här eller inte.
          </note>
          <note>
            Jag tycker att det är ganska anmärkningsvärt, och det var därför
            jag lyfte upp det.
          </note>
          <note type="speaker">
            Anf. 31 ANNIKA HIRVONEN FALK (MP):
          </note>
          <note>
            Fru talman! I dag debatterar vi utbildningsutskottets betänkande,
            En oberoende utredning av Sveriges del i PISA 2018 .
          </note>
          <note>
            PISA-studien genomförs av OECD och är den största elevundersökning
            som görs i världen där elevers kunskaper i matematik och naturkunskap
            och deras läsförståelse mäts.
          </note>
          <note>
            PISA är också den studie som har haft ojämförligen störst påverkan
            på den svenska politiska debatten om skolan. När vi såg hur de
            svenska resul ­ taten i läsning, matematik och naturvetenskap
            sjönk i mätning efter mät ­ ning var det en väckarklocka, ett
            alarm, som gjorde att politiska partier från vänster till höger
            växlade upp i skolpolitiken. Det var viktigt.
          </note>
          <note>
            I internationella undersökningar har vi sett ett trendbrott som
            innebär att resultaten i läsning, matematik och naturvetenskap
            inte längre sjunker. Det visade bland annat undersökningen Timss,
            som mäter just kunskap i matematik och naturvetenskap, 2015. Det
            visade också undersökningen Pirls, som mäter läsning, där resultaten
            2016 var bättre än resultaten i den föregående undersökningen
            2011. Trendbrottet för svensk skola syns ock ­ så i OECD:s undersökning
            om läraryrkets attraktivitet, Talis. Det är otroligt goda nyheter.
          </note>
          <note>
            Sedan kom PISA-undersökningen 2018. Den visade samma positiva
            förändring i kunskaper i såväl läsning som matematik och naturvetenskap.
            Det är otroligt glädjande när vi kan se att eleverna lär sig mer
            inom de viktiga områdena. Läsningen är grunden för allt annat
            lärande. Matematiken är också en otroligt viktig grundbult, liksom
            naturvetenskapen.
          </note>
          <note>
            Samtidigt visar PISA oroväckande nog att skillnaderna mellan
            skolor ökar i Sverige. Vi har inte en jämlik skola. Vilken bakgrund
            elever har spelar allt större roll. Om föräldrarna har en högre
            utbildning eller inte är den viktigaste faktorn för hur det kommer
            att gå för ett barn i skolan. Så ska det inte vara i en välfärdsstat.
            Skolan ska ge alla barn, oavsett bakgrund, möjligheter att komma
            vidare i livet, arbeta med det man vill, utvecklas som människa
            och vara en del av samhället.
          </note>
          <note>
            PISA mäter alltså just skillnader mellan skolor. Där sticker
            Sverige ut i jämförelse med våra grannländer. Vi ser också att
            det oroväckande nog inte finns ett trendbrott vad gäller jämlikheten
            i svensk skola.
          </note>
          <note>
            Det är viktigt att vi kan lita på resultatet av en undersökning
            som får stor betydelse för den politik vi har för svensk skola.
            Det är därför oroande att i reportage höra enskilda skolor berätta
            att de inte har följt de riktlinjer som har ställts upp av OECD,
            som genomför studien, och Skolverket, som i Sverige ansvarar för
            hur den ska genomföras.
          </note>
          <note>
            Fru talman! Man måste ändå tillåta sig att fråga sig: Vad är
            motivet bakom de högerpartiers önskemål som kommer till uttryck
            i detta betänk ­ ande? Är syftet verkligen att ta reda på fakta,
            eller är syftet något helt annat?
          </note>
          <note>
            Högerpartierna säger nämligen i dag att de vill att det inte
            ska vara OECD som ska granska Sverige utan att någon annan ska
            göra det – trots att det är OECD som sätter upp reglerna för PISA
            och trots att det rimligen är OECD som bäst kan tolka om Sveriges
            deltagande är i enlighet med OECD:s regler för OECD:s studie.
            Det är också OECD som har bäst möjlighet att se till att länders
            resultat är jämförbara, både mellan länder och mellan provtillfällen
            över tid. Men de här partierna vill alltså att någon annan ska
            göra det.
          </note>
          <note>
            Det finns flera saker som är oroväckande med detta. Bland annat
            verkar det som att man vill underminera OECD som internationell
            organisation. Jag menar att det är en del i populistiska partiers
            arbete med att undermi ­ nera mellanstatliga organisationer generellt.
            Vi har sett hur Donald Trump i USA underminerar Världshälsoorganisationen
            och FN. Jag är på riktigt orolig över om vi har partier i Sveriges
            riksdag som vill påstå att interna ­ tionella organisationers
            undersökningar inte är trovärdiga, inte ens om de internationella
            organisationerna själva styr tolkningen av sina egna studier.
            Det är problematiskt i sig.
          </note>
          <note>
            Fru talman! Jag tror faktiskt också att man har ett intresse
            av att verkligheten inte ska vara den som studierna jag har berättat
            om visar. Jag tror inte att man vill se att det i svensk skola
            har skett positiva förändringar på kunskapssidan. Jag tror att
            det hos vissa partier finns ett intresse av att visa på att allting
            är på väg åt fel håll och dessutom av att skylla det på invandringen.
          </note>
          <note>
            Jag yrkar därför bifall till reservationen.
          </note>
          <note>
            (Applåder)
          </note>
          <note type="speaker">
            Anf. 32 KRISTINA AXÉN OLIN (M):
          </note>
          <note>
            Fru talman! Tyvärr mäter inte vi i Sverige systematiskt kvalitet
            i skolor, i klassrum eller mellan skolor, till skillnad från många
            andra länder där detta görs. Vi moderater har flera gånger föreslagit
            att det ska göras, men tyvärr utan resultat. Därför får en undersökning
            som PISA stor betydelse – rätt eller fel.
          </note>
          <note>
            PISA 2018 kommer många att komma ihåg. Självklart är resultatet
            intressant. Men framför allt gäller det vad debatten har kommit
            att visa, den debatt som vi har fått efter att resultatet offentliggjordes.
            Skolminister Anna Ekström twittrade att det var en glädjens dag.
            Det tyckte inte jag och vi moderater. Vi såg nämligen ganska tidigt,
            redan samma dag, att Sverige hade extremt stor frånvaro.
          </note>
          <note>
            Enligt PISA-regelverket, som någon tidigare talare har nämnt,
            kan elever som under mindre än ett år har fått svenskundervisning
            i Sverige exkluderas från att skriva provet. I Sverige exkluderades
            11 procent. Det är absolut inte 11 procent av alla ungdomar som
            är 15 år i Sverige som har kommit till Sverige och bara läst svenska
            i ett år. Det var också en extremt stor andel som var frånvarande
            och som skulle ha skrivit provet. I Sverige var det 13,5 procent
            som inte dök upp den dagen. Någon förklaring till den höga frånvaron
            kan ingen ge.
          </note>
          <note>
            Att 25 procent av 15-åringarna inte skrev PISA leder självklart
            till att jag undrar hur deras resultat skulle ha påverkat Sveriges
            slutresultat. Det skulle troligen ha blivit sämre, eftersom det
            i gruppen som exkluderades – de 11 procenten av vilka en så stor
            andel inte borde ha exkluderats – finns elever som inte talar
            särskilt bra svenska och vars resultat troligen hade blivit sämre.
          </note>
          <note>
            Vi har stora problem i svensk skola, och vi måste våga tala om
            dem. Att dölja svaga elever eller elever med bristande språkkunskaper,
            trots flera års svenskstudier, hjälper ingen och det leder till
            att den nödvändiga diskussionen om vad skolan brister i uteblir.
          </note>
          <note>
            Det är därför nödvändigt att lyfta upp haveriet med PISA så att
            det inte sker igen. Var har deltagandet brustit? Är det på skolnivå?
            Är det på lärarnivå? Beror det på Skolverket som för första gången
            var ansvarigt för PISA-undersökningens genomförande?
          </note>
          <note>
            Det är OECD som genomför PISA. I år deltog 79 länder, däribland
            samtliga 37 OECD-länder. OECD har godkänt Sveriges deltagande.
            Man har rättat provet och publicerat Sveriges resultat. OECD:s
            tjänstemän i Sverige sitter på Regeringskansliet. Att OECD nu
            i efterhand skulle godkänna att man har gjort fel och gjort en
            exkludering som går emot det egna regelverket är nog inget som
            kommer att ske, eftersom då skulle OECD:s anseende bland alla
            de 79 länder som deltog riskeras och det skulle även äventyra
            kommande PISA-undersökningar.
          </note>
          <note>
            En majoritet i utbildningsutskottet med Moderaterna, Liberalerna,
            Kristdemokraterna och Sverigedemokraterna har därför krävt en
            oberoen ­ de granskning av PISA, gärna utförd av Riksrevisionen.
            Detta yrkar jag bifall till i dag, fru talman. Även om vi blir
            nedröstande här i dag ser jag samtidigt glädjande nog att en oberoende
            granskning kommer att ske. Riksrevisionen har nämligen själv bestämt
            sig för att den vill granska Sveriges deltagande i PISA och den
            stora exkludering som Sverige har fått göra. Jag ser fram emot
            att läsa vad Riksrevisionen kommer fram till så att vi kan våga
            se de problem som Sverige har vad gäller skolan och så att vi
            kan fatta nödvändiga beslut.
          </note>
          <note type="speaker">
            Anf. 33 DANIEL RIAZAT (V) replik:
          </note>
          <note>
            Fru talman! Denna fråga är väldigt intressant, och vi har märkt
            att den väcker många känslor i främst det konservativa och nyliberala
            blocket.
          </note>
          <note>
            Som jag sa i mitt huvudanförande ifrågasätter jag det enorma
            fokuset på PISA som den absolut viktigaste frågan just nu. Men
            utöver det är det intressant att Moderaterna föreslog ett utskottsinitiativ
            som i mycket baseras på en uppmärksammad tidningsartikel i Expressen.
            Detta hade såklart redan tidigare uppmärksammats. Något som är
            lite lustigt med artikeln är en sak som även tidningen Dagens
            ETC granskat. Man kom där fram till att både journalisten och
            källan till Expressens artikel har väldigt starka kopplingar till
            Hans Bergström, som är en av ägarna till Internationella Engelska
            Skolan och som har starka intressen i dessa frågor. Han har även
            tagit tydlig politisk ställning till fördel för högern i Sverige.
          </note>
          <note>
            Jag undrar om Moderaterna hade någon aning om detta när de i
            utskottet framhöll bland annat Expressens artikel som en av anledningarna
            och ett av sina argument för att det här måste lyftas upp på detta
            sätt. Jag undrar även om syftet med att ta upp dessa frågor. Vilken
            intention har man när man insinuerar att OECD och regeringen –
            i princip anordnarna av provet – på något sätt har velat dölja
            någonting? Varför anser Moderaterna det?
          </note>
          <note type="speaker">
            Anf. 34 KRISTINA AXÉN OLIN (M) replik:
          </note>
          <note>
            Fru talman! Nu känns det nästan som att vi är på Svensk Damtidning-nivå.
            Jag gör inte bakgrundskontroller eller tittar på människors släktträd.
            Det tycker jag inte att vi ska göra här i riksdagens kammare.
            Skolans resultat och kvalitet är för våra barn en betydligt viktigare
            fråga än en sådan slaskdebatt.
          </note>
          <note>
            PISA-resultatet är viktigt eftersom era partier inte går med
            på att vi inför kvalitetsmätningar i svensk skola. Det är något
            som vi borde ha gjort för länge sedan, så att vi själva kan se
            kvaliteten i vår skola och se hur skolan utvecklas. Det är väl
            ändå viktigt att vi kan se att undervisningen för våra barn är
            bra? Skolan är grundbulten för hela samhället. Det är därför en
            tragedi att så många misslyckas i svensk skola. Vi måste våga
            göra något åt det.
          </note>
          <note>
            Precis som Daniel Riazat själv tog upp är det OECD som anordnar
            PISA. Det är de som har godkänt Sveriges resultat. Det är de som
            har rättat Sveriges prov och lämnat resultatet av dem. Varför
            skulle OECD då säga: Oj, vi gjorde fel. Vi ber om ursäkt till
            79 andra länder. Vi kanske har gjort fel hos dem också.
          </note>
          <note>
            Det hade varit mycket bättre om utskottet och riksdagen redan
            från början hade beslutat att be Riksrevisionen att titta på detta.
            Nu delar de tack och lov vår uppfattning om att det är viktigt
            att reda ut vad som har blivit fel med Sverige s PISA-resultat.
            Så även om vi blir nedröstade i dag kommer det att bli en oberoende
            granskning. Jag ser fram emot den, efter ­ som jag tycker att
            det är viktigare att vi diskuterar svensk skola och hur den kan
            bli bättre för alla barn än att vi i denna kammare diskuterar
            vilken journalist som känner vem.
          </note>
          <note type="speaker">
            Anf. 35 DANIEL RIAZAT (V) replik:
          </note>
          <note>
            Fru talman! Om jag hade hört till Moderaterna, ett parti som
            har så tydliga intressen och kopplingar till dessa personer, hade
            även jag sagt att jag inte hade velat titta på släktträd och använt
            samma argument. Det är en självklarhet att göra så om man är företrädare
            för Moderaterna.
          </note>
          <note>
            Det som är lite märkligt är att Moderaterna helt plötsligt vill
            ha väldigt mycket information. De tycker att det är otroligt viktigt
            att det finns stati ­ stik och uppföljning, men bara så länge
            det inte handlar om en offentlighetsprincip i svensk skola eller
            om att granska de fristående skolorna. Det gäller bara när det
            handlar om en fråga där man insinuerar att det finns en konspiration
            mellan regeringen och OECD och där man ska ha försökt att dölja
            saker och ting. Detta tycker jag är väldigt märkligt.
          </note>
          <note>
            Riksrevisionen granskar inte enbart denna fråga utan även väldigt
            många olika andra frågor, som vi i vårt utskott också behandlar.
            Det har de inte gjort på grund av att Moderaterna har lyft upp
            något, utan det hade de gjort oavsett detta.
          </note>
          <note>
            Vad gäller själva frågan undrar jag återigen: Vad är intentionen
            med detta? Vi vet att OECD har satt upp reglerna för PISA-undersökningen,
            och därmed vet de om den har utförts på ett korrekt sätt utifrån
            dessa regler eller inte.
          </note>
          <note>
            Vi vet för övrigt att de procentsatser som Moderaterna tar upp
            inte stämmer. Det handlar nämligen inte om alla skolor som deltar
            i PISA-undersökningen, utan det handlar om ett antal skolor och
            ett antal elever som deltar. De är väldigt få, sett till det antal
            elever som vi har i hela landet.
          </note>
          <note>
            Vad är Moderaternas syfte? Jag har fortfarande inte fått svar
            på frågan.
          </note>
          <note type="speaker">
            Anf. 36 KRISTINA AXÉN OLIN (M) replik:
          </note>
          <note>
            Fru talman! Det som är viktigt är att vi får en bättre skola
            för alla barn. Det är tragiskt att se hur skolan brister, inte
            minst i våra utanförskapsområden. Det är därför inte bra om man
            försöker dölja de problem vi har.
          </note>
          <note>
            Jag ska ge Daniel Riazat rätt när det gäller siffrorna. Det var
            24,5 procent som uteblev den dagen, inte 25 procent. Det var 11
            procent som exkluderades och 13 ½ procent som skulle ha skrivit
            provet men som inte kom.
          </note>
          <note>
            Jag tycker att det är viktigt att veta hur resultatet hade blivit
            om de som skulle ha skrivit provet hade gjort det. Vi måste våga
            visa och stå för de problem som vi har i svensk skola. Det hjälper
            inte någon om vi sopar de problem vi har under mattan. Men om
            ni vill gå med på Moderaternas förslag om att införa svenska kvalitetsmått
            som systematiskt följs upp i alla skolor, såväl i friskolor som
            kommunala skolor, år ut och år in får PISA-undersökningen inte
            det stora genomslag som den nu – rätt eller fel – får.
          </note>
          <note>
            Anledningen till att vi vill ha en oberoende granskning av PISA
            har jag nu tagit upp flera gånger härifrån talarstolen. Det beror
            på att OECD redan har godkänt Sveriges resultat. Om de nu skulle
            medge att de har gjort fel och måste backa tillbaka bandet skulle
            det göra att alla andra 79 länder kan komma att ifrågasätta OECD:s
            granskning och rättning av deras prov. Detta kommer troligtvis
            inte att ske. Men de har ju på sig till kl. 24 i kväll att komma
            med en sådan rapport. Vi får sitta med spänning i dag och se om
            de ödmjukt kommer att medge att något har blivit fel. Jag ser
            i varje fall mer fram emot Riksrevisionens granskning än OECD:s.
          </note>
          <note type="speaker">
            Anf. 37 ANNIKA HIRVONEN FALK (MP) replik:
          </note>
          <note>
            Fru talman! Jag tycker att det är oerhört att en riksdagsledamot
            från Moderaterna konspirerar och påstår att OECD, som är en internationell
            samarbetsorganisation för ekonomisk utveckling och som bedriver
            forskning och jämförande studier mellan länder, inte skulle kunna
            medge brister och fel. Vilka grunder har Kristina Axén Olin för
            att påstå att det är på det sättet?
          </note>
          <note type="speaker">
            Anf. 38 KRISTINA AXÉN OLIN (M) replik:
          </note>
          <note>
            Fru talman! Jag hoppas att Annika Hirvonen Falk har rätt. Jag
            har inga grunder för att påstå att de inte kommer att medge om
            de har gjort ett fel. Men jag kan se ett stort problem om de medger
            detta, eftersom det kan få konsekvenser för alla andra länders
            deltagande. Jag tror att det kommer att finnas en rädsla för att
            ha gjort fel. Jag är rädd för det. Men vi får se. Före kl. 24
            i kväll ska de ha lämnat sin slutrapport. Förhoppningsvis får
            vi alla här ta del av den så fort som det bara går.
          </note>
          <note type="speaker">
            Anf. 39 ANNIKA HIRVONEN FALK (MP) replik:
          </note>
          <note>
            Fru talman! Det finns alltså inga belägg för det påståendet.
            Det gläder mig att Kristina Axén Olin är tydlig med det.
          </note>
          <note>
            Jag undrar då varför Kristina Axén Olin inte vill invänta att
            OECD kommer med sin rapport innan hon i riksdagens talarstol kommer
            med grova påståenden som totalt underminerar förtroendet för den
            här interna ­ tionella organisationen – påståenden om att de inte
            är pålitliga och trovärdiga och inte skulle medge om de hade missat
            någonting eller gjort något fel.
          </note>
          <note type="speaker">
            Anf. 40 KRISTINA AXÉN OLIN (M) replik:
          </note>
          <note>
            Fru talman! Det är helt enkelt ganska bråttom. Arbetet med nästa
            PISA har redan börjat. Vi behöver i Sverige ta reda på var det
            har brustit. Är det på skolnivå? Är det på lärarnivå? Är det på
            skolverksnivå? Handlar det om utbildningen? Var har det blivit
            fel i vår stora exkludering och frånvaro? Ska vi ändra tillbaka?
            Tidigare var det inte Skolverket utan högskolorna som ansvarade
            för PISA. Ska vi ändra tillbaka till det borde vi egentligen redan
            ha fattat beslut om det. Är det någonting annat som ska rättas
            till är det hög tid att göra det nu. Därför föreslog vi direkt
            en oberoende granskning. Vi har ingenting att vinna på att OECD
            gör en granskning först, som vi ser det.
          </note>
          <note type="speaker">
            Anf. 41 ROZA GÜCLÜ HEDIN (S) replik:
          </note>
          <note>
            Fru talman! Jag håller med om att det är jättebra att ha egna
            kvalitetssystem. Det finns också ett sådant uppdrag som Anna Ekström
            har gett till våra skolmyndigheter. Det kommer snart att återrapporteras
            hur det arbetet går. Det tycker jag är väldigt bra.
          </note>
          <note>
            Men jag kan inte låta bli att reagera på det höga tonläge som
            Moderaterna har. När Moderaterna satt i regeringsställning byggde
            utbildningspolitiken på bilden att den svenska skolan var en katastrof.
            Då var PISA väldigt trovärdigt. Man använde PISA som en slägga
            mot skolan. Man slog också på skolan med snabba och väldigt illa
            genomförda reformer.
          </note>
          <note>
            Nu när vi har makten kan vi se att resultaten har vänt lite grann.
            Är det så att det finns felaktigheter är det klart att man ska
            få bukt med dem. Men vi ser i alla fall en viss skiftning, en
            viss vändning i resultaten. Jag kan inte låta bli att undra om
            kritiken bara handlar om att bedriva en aggressiv oppositionspolitik
            för att misskreditera regeringen och undersökningen och visa att
            regeringen inte gör någonting rätt. Stämmer det, Kristina Axén
            Olin?
          </note>
          <note type="speaker">
            Anf. 42 KRISTINA AXÉN OLIN (M) replik:
          </note>
          <note>
            Fru talman! För mig och oss moderater är skolan en otroligt viktig
            grund i hela samhället, som jag sa tidigare till Daniel Riazat.
            Är det någonting vi kan göra för att förebygga kriminalitet, utanförskap
            och arbetslöshet är det att se till att alla barn går ut skolan
            och att alla barn går ut gymnasiet. Det har jag sagt många gånger
            i talarstolen. Men så är det inte i Sverige. Uppenbarligen verkar
            vi dessutom ha olika uppfattningar om vad som är en bra skola.
          </note>
          <note>
            Förra veckan kom resultaten gällande niornas slutbetyg. Reaktionen
            från era partier var att det var glädjande resultat – det har
            blivit en höjning, och allt fler blir behöriga till gymnasiet.
            Ja, men nu i våras var det 16 500 barn som gick ut grundskolan
            utan att ha klarat av den.
          </note>
          <note>
            Vi kan inte fortsätta att påstå att det är bra resultat när 16
            500 barn inte ens har grundskoleexamen. En annan minister i er
            regering, Eva Nordmark, tillstod häromdagen att en tredjedel av
            alla arbetslösa tyvärr inte har gymnasieexamen och att det är
            ett gigantiskt problem. Det blir ju så att man önskar att Eva
            Nordmark var skolminister, för hon erkänner i alla fall att det
            är ett problem när elever går ut grundskolan och gymnasiet utan
            behörighet.
          </note>
          <note>
            Vi måste våga prata om problemen i svensk skola. Vi ska inte
            låtsas att allt är bra och att det går åt rätt håll. Det är nämligen
            något som jag inte ser.
          </note>
          <note type="speaker">
            Anf. 43 ROZA GÜCLÜ HEDIN (S) replik:
          </note>
          <note>
            Fru talman! Vi delar bilden att vi har en hel del stora utmaningar
            i svensk skola. Men jag måste ändå återkomma till tiden när ni
            satt vid regeringsmakten. År 2012 var PISA-resultatet det sämsta
            någonsin. Det var ett slag i ansiktet. Ni satt åtta år i regeringsställning,
            och ni satsade 60 procent av reformutrymmet på att sänka skatter.
            2 procent gick till reformer inom skolan. Det bidrog till sjunkande
            kunskapsresultat, minskad likvärdighet och större arbetsbörda
            för våra lärare.
          </note>
          <note>
            Ja, vi delar bilden att vi har utmaningar. Men jag tror inte
            att medicinen mot problemet är mer av den politik vi fick se under
            åtta år med er vid regeringsmakten. Jag är genuint intresserad
            av att veta på vilket sätt vi ska ta oss an de här utmaningarna.
            Vi delar bilden, men jag tror att vi har lite olika sätt att se
            på hur:et. Jag är jättenyfiken på det, Kristina Axén Olin.
          </note>
          <note type="speaker">
            Anf. 44 KRISTINA AXÉN OLIN (M) replik:
          </note>
          <note>
            Fru talman! Roza Güclü Hedin frågar mig om budgeten för 2012.
            Det är nästan tio år sedan, och jag var inte med i det här huset
            på den tiden. Jag kan tyvärr inte svara på vad Moderaterna i riksdagen
            gjorde då.
          </note>
          <note>
            Det jag kan svara på är vad som händer nu. Roza! Ni har haft
            makten i sex år. Nu har mer än halva mandatperioden gått, och
            jag har inte sett ett enda förslag som varit viktigt för att förbättra
            skolundervisningen. Vi fick för några veckor sedan propositionslistan
            för de ärenden som Anna Ekström kommer med före januari. Det finns
            ett enda ärende på skolnivå, och det är införandet av frivilliga
            betyg i årskurs 4. Är det vad svensk skola saknar just nu?
          </note>
          <note>
            Nej, det finns en massa saker vi borde göra. Vi borde ha mindre
            klasser. Vi borde ha fler timmar. Vi borde ha kortare lov. Vi
            borde ha tydligare fokus på kunskaper. Vi borde se till alla barns
            möjligheter. Det är en massa saker vi borde göra, men till dem
            hör inte att prata om vad som hände 2012.
          </note>
          <note type="speaker">
            Anf. 45 PATRICK RESLOW (SD):
          </note>
          <note>
            Fru talman! Låt mig först och främst yrka bifall till förslaget
            i betänk ­ andet.
          </note>
          <note>
            Så fortsätter då parodin kring de uppblåsta PISA-resultaten och
            den minst sagt häpnadsväckande hanteringen av dessa. Fru talmannen
            får ursäkta, men det är hårresande att höra alla insinuationer
            som oseriöst slängs ut i den här salen från vänsterblocket. Är
            det någon regeringskris på gång? Man undrar ju. Vad är det som
            har fått er ur balans i dag i den här debatten?
          </note>
          <note>
            Här står S-ledamoten och håller ett linjetal om någon allmänpolitisk
            företeelse, med skygglapparna på för vad det egentligen handlar
            om. Är inte Socialdemokraterna oroade över de uppgifter som har
            kommit fram? Ser man inte allvarligt på att det påstås att resultaten
            har blivit felaktiga? Ser man inte alla de åsikter som finns kring
            varför de har blivit felaktiga? Vad har hänt med den socialdemokrati
            som en gång i tiden var så pragmatisk? Den är som bortblåst.
          </note>
          <note>
            Jag tycker att det finns anledning att vara allvarlig. Det finns
            anledning att vara oroad, för de här PISA-resultaten speglar inte
            hur det ser ut i klassrummen runt omkring i landet. Om inte Socialdemokraterna
            inser det är det verkligen allvarligt ställt.
          </note>
          <note>
            Det är mycket sorgligt att betrakta detta händelseförlopp och
            sättet på vilket resultat manipuleras och politiseras , och där
            utvärderingar uppenbart påverkas från alla möjliga håll. Att kalla
            det något annat än ett fiasko vore tjänstefel, och det är precis
            det det är: ett enda stort fiasko.
          </note>
          <note>
            Redan när PISA-rappo r ten kom i december 2019 var vi s verigedemokrater
            mycket kritiska till att så många elever hade plockats bort från
            testet – betydligt fler än i något annat land . Därmed ansåg vi
            att resultaten hade förskönats. Man ville inte se verkligheten.
            Det är ju inget nytt. Man vill inte se verkligheten, och då gjorde
            man så även i en undersökning som skulle visa på kunskapsutvecklingen
            i landet.
          </note>
          <note>
            Det var alltså 11 procent av eleverna som exkluderades , en siffra
            tre gånger högre än EU-snittet. Av dem som blev utvalda att skriva
            testet dök 13,5 procent inte upp. Den som tycker att detta är
            ett bra underlag måste nog rannsaka sig själv. Det var väldigt
            många elever som borde ha varit med men som helt plötsligt inte
            var det .
          </note>
          <note>
            Vi är i och för sig vana vid det här tillvägagångssättet. För
            att försöka dölja effekterna av en totalt misslyckad migrationspolitik
            trixa r man med statistiken på ett väldigt kreativt sätt. Det
            är inte första gången vi ser detta.
          </note>
          <note>
            När vi hade vår budgetdebatt i utskottet den 19 december 2019
            var det också höga brösttoner från regeringspartierna. En arbetsseger,
            sa en ledamot om PISA-rapporten. Ett resultat att glädjas åt,
            sa en annan . Vips så användes PISA-rapporten som ett bevis för
            hur förträfflig den socialdemokratiska skolpolitiken är. De ledamöter,
            däribland jag, som kritiserade det stora antalet exkluderade elever
            i testet viftades bort med förklaringen att så är minsann OECD:s
            regelverk.
          </note>
          <note>
            Detta lyckorus skulle dock snart komma av sig . I början av juni
            rapporterade tidningen Expressen om att ett stort antal elever
            medvetet valts bort i strid med det regelverk som Socialdemokraterna
            så starkt för fäktade. Det var främst elever som förvisso hade
            bristande språkkunskaper men som hade varit i Sverig e alldeles
            för länge för att omfattas av OECD:s regler om exkludering. Man
            hade alltså läst svenska i mer än ett år och skulle ha varit med
            på provet.
          </note>
          <note>
            Från rektorerna gavs helt ofattbara motiveringar till dessa avsteg
            . Expressen hade till och med intervjuat en rektor som sa att
            man ” måste sätta eleven i centrum ” och att ” om en elev inte
            bör skriva provet för att den mår dåligt … [kan jag] inte låta
            den eleven skriva provet ” .
          </note>
          <note>
            Helt ofattbart! Men detta reflekteras det inte alls över i de
            anföranden som kommer från vänsterblocket i denna sal. Icke ett
            dugg!
          </note>
          <note>
            Så ställer man frågor till rektorer i Finland. Där ges helt andra
            svar: Har man läst finska i ett år gör man provet – punkt slut.
            Det är raka rör.
          </note>
          <note>
            Så här går det alltså till när kunskapsutveckling ska utvärderas
            i Sverige , och det var i det läget som regeringen fick krypa
            till korset. Utbildningsministern och Skolverkets generaldirektör
            kallades till utskottet. En utvärdering skulle nu plötsligt göras
            – av OECD och inte av någon natio ­ nell oberoende utredning.
            Det var OECD som hade bäst kännedom, var beskedet. Så försökte
            man att gömma ärendet och hoppas på det bästa.
          </note>
          <note>
            I början av september rapporterade medierna att det är Skolverket
            som har fått i uppgift att besluta om villkoren för granskningen
            av sin egen verksamhet. Ni hörde rätt: Skolverket ska alltså besluta
            om villkoren för granskningen av den egna verksamheten.
          </note>
          <note>
            Dessutom presenteras en rad uppgifter i medierna i form av mejlväxlingar,
            där man visar hur Skolverket och OECD samarbetar för att hitta
            möjliga förklaringsmodeller till varför så många elever valts
            bort. Det antyds också att Skolverket försöker påverka granskningen.
            Man säger inte att det är rätt eller fel, men någonstans borde
            det väcka oro i vänsterledet så att man tar det på allvar.
          </note>
          <note>
            Det är allvarliga påståenden, och det har till och med gått så
            långt att ett antal professorer har gått ut och sagt att det som
            kommer inte är någon oberoende granskning. Man underkänner den.
            Och varför vill Skolverket se slutrapporten innan den presenteras
            offentligt?
          </note>
          <note>
            Fru talman! Det vore mycket klädsamt om regeringspartiernas ledamöter
            i denna kammare här och nu i samband med detta betänkande tog
            ett steg tillbaka och sa okej, vi inser att det behövs en oberoende
            granskning – om inte annat för att PISA-rapporterna framöver ska
            kunna tas på allvar och inte för all framtid ifrågasättas. Risken
            är att det kommer att bli så.
          </note>
          <note>
            Men så blir det såklart inte, för här väger prestigen tyngre
            än att få fakta på bordet. Kontentan av det hela blir en granskning
            som kommer att uppfattas som politiserad och som att man försöker
            dölja sanningen.
          </note>
          <note>
            Sverigedemokraterna anser att alla typer av granskningar ska
            ske opartiskt. Det är själva grundvalen i en sann demokrati och
            dessutom en hörnsten i vår egen författning. Om vi rubbar den
            principen rubbar vi också förtroendet för det politiska systemet.
            I dag är det PISA-resultaten. Vad är det i morgon?
          </note>
          <note>
            Vi har därför tillsammans med ett antal andra partier i utskottet
            krävt att det tillsätts en oberoende, nationell utredning som
            granskar underlaget och metoderna i Sveriges del av PISA-undersökningen
            2018. För dem som fortfarande inte har förstått vad en oberoende
            granskning innebär är det en granskning som ska vara helt fristående
            från de organ och myndigheter som tidigare har varit inblandade.
            Det ska framför allt vara en granskning där regeringens myndigheter
            inte har möjlighet att påverka utgången.
          </note>
          <note>
            Det är en oberoende granskning. Så fungerar det i en välskött
            demokrati, och jag hoppas att det inte är för mycket begärt av
            regeringen och dess lydpartier.
          </note>
          <note type="speaker">
            Anf. 46 ANNIKA HIRVONEN FALK (MP) replik:
          </note>
          <note>
            Fru talman! Patrick Reslow bekräftar i sitt anförande mina värsta
            far ­ hågor om motiven till det förslag som Sverigedemokraterna
            tillsammans med ett antal högerpartier lägger fram i dag. Han
            slänger ur sig konspira ­ tionsteorier om att alla aktörer i svensk
            skola, tillsammans med den inter ­ nationella samarbetsorganisationen
            OECD vars hela förtroende bygger på opartiska granskningar baserade
            på forskning, statistik och internationella studier, ingår i en
            konspiration för att mörka invandringens konsekvenser.
          </note>
          <note>
            Det är oerhört. Jag borde kanske inte längre vara förvånad över
            den iver med vilken Sverigedemokraterna vill underminera tilliten
            till myndigheter och till internationella samarbetsorganisationer.
            Sverigedemokrater ­ na ingår ju faktiskt i den internationella
            politiska, populistiska rörelse som vill underminera förtroendet
            för samhällsstrukturer och internationellt samarbete.
          </note>
          <note>
            Patrick Reslow säger i dag att den rapport som han ännu inte
            har läst, den rapport som OECD ska komma med senare i dag, kommer
            att uppfattas som politiserad. Det säger han innan han har läst
            rapporten. Han har bestämt sig för att OECD inte kommer att göra
            en gedigen granskning av Sveriges deltagande i PISA. Vad har Patrick
            Reslow för belägg för att OECD inte skulle göra en objektiv granskning
            av Sveriges deltagande i PISA?
          </note>
          <note type="speaker">
            Anf. 47 PATRICK RESLOW (SD) replik:
          </note>
          <note>
            Fru talman! Det som sägs i talarstolen är rent nonsens – trams.
            Det är inte vad det här handlar om. Här handlar det om huruvida
            det ska vara en oberoende granskning eller inte. Sverige är väl
            ingen bananrepublik?
          </note>
          <note>
            En oberoende granskning görs av en kommission eller myndighet
            som inte har varit inblandad i den första processen. Det är självklart.
            Det här är häpnadsväckande. Jag ska komma ihåg detta om Annika
            Hirvonen Falk i något annat sammanhang vill ha någon form av granskning,
            det vill säga att inblandade parter ska göra granskningen. Det
            här är ingen rättsstat. Står inte Miljöpartiet upp för rättsstaten?
            Det kan vara en fråga värd att besvara.
          </note>
          <note>
            Jag tycker inte heller om att ord läggs i mun som inte har sagts
            och att man försöker tolka vad jag säger.
          </note>
          <note>
            Sverigedemokraterna vill ha en oberoende granskning oavsett resultaten;
            om de blir bättre eller sämre eller vad. Vi vill ha en oberoende
            granskning. Det är vad ärendet handlar om. Jag får be Annika Hirvonen
            Falk att hålla sig till sakfrågan.
          </note>
          <note type="speaker">
            Anf. 48 ANNIKA HIRVONEN FALK (MP) replik:
          </note>
          <note>
            Fru talman! Sakfrågan här gäller misstroendet mot OECD, som äger
            PISA-studien och som sätter upp reglerna. Regeringen har bett
            OECD att granska regeringens, svenska myndigheters, skolors och
            rektorers arbete att genomföra OECD:s studie. Det är där som Patrick
            Reslow redan har tagit ställning, och han har sagt att OECD:s
            granskning av hur Sverige har genomfört studien inte kommer att
            vara objektiv, opartisk, utan att den kommer att uppfattas som
            politiserad.
          </note>
          <note>
            Jag frågar än en gång vilka belägg Patrick Reslow har för att
            påstå att det medvetet har funnits en konspiration som OECD också
            ingår i. Förslaget i dag handlar om att säga att det som OECD
            lägger fram kan vi inte lita på. Jag förstår verkligen önskan
            – och jag instämmer i den – att vi ska få fakta på bordet. Men
            redan innan ni har tagit del av och läst OECD:s rapport har ni
            bestämt er för att den inte går att lita på. Jag undrar varför.
          </note>
          <note type="speaker">
            Anf. 49 PATRICK RESLOW (SD) replik:
          </note>
          <note>
            Fru talman! Annika Hirvonen Falk bättrade sig lite grann på slutet.
            Det är ofta så att personer som försöker hävda att det föreligger
            en konspiration själva är konspirationsteoretiker.
          </note>
          <note>
            Här är ingen konspiration, utan här har det varit en granskning
            där Skolverket har varit inblandat och där OECD har varit inblandat.
            Det finns uppgifter om att siffrorna inte stämmer, och det finns
            uppgifter i medierna om att det nu föregår diskussioner mellan
            Skolverket och OECD. Vi vet inte om uppgifterna stämmer. Att i
            det läget säga att OECD ska göra en granskning är inte bra för
            en rättsstat.
          </note>
          <note>
            Vi ska ha alla fakta på bordet. Då måste det ske en oberoende
            granskning. I den granskningen ska man inhämta synpunkter från
            OECD. Men i och med att OECD har varit part i målet, det är OECD:s
            undersökning, kan OECD inte göra granskningen. Så fungerar det
            inte någonstans. Det är ungefär detsamma som att låta ett departement
            ta hand om konstitutionsutskottets granskningar. Det är lika befängt.
            Det måste vara opartiskt. Så fungerar det i en demokrati – i en
            rättsstat.
          </note>
          <note>
            Jag vet inte om önskan är att Sverige ska vara som vilken bananrepublik
            som helst. Vi sverigedemokrater vill inte det, utan vi vill upprätthålla
            principerna. Därför vill jag se en oberoende granskning.
          </note>
          <note type="speaker">
            Anf. 50 DANIEL RIAZAT (V) replik:
          </note>
          <note>
            Fru talman! Jag tycker att det är lustigt när en ledamot som
            inte ens kan hålla koll på sina egna kvitton står här i talarstolen
            och pratar om att granska hela utbildningssystemet. Nog om det.
          </note>
          <note>
            Man måste lyssna på Sverigedemokraterna för att förstå vad Moderaterna
            egentligen vill. Här kommer det fram att det egentligen inte handlar
            om huruvida det har blivit ett fel eller inte. Alla här är överens
            om att om det har blivit något fel måste det rättas till. Här
            handlar det om ett helt annat syfte, nämligen att föra bort fokus
            från viktiga frågor som handlar om att till exempel jämlikheten
            i den svenska skolan har sjunkit, vilket OECD har pratat om många
            gånger, till att föra över fokus till en debatt där man misstänkliggör
            myndigheter och där man lägger fram en konspirationsteori om att
            alla aktörer har gått ihop för att fuska i PISA-undersökningen.
          </note>
          <note>
            Det som också framgår här är att Patrick Reslow inte ens känner
            till kriterierna för PISA. Ett av dem är bland annat att PISA
            bygger på frivillighet, vilket gör att du inte kan tvinga någon.
            Ett annat kriterium handlar om att elever som har läst svenska
            i mindre än ett år och som inte behärskar svenska språket tillräckligt
            väl inte ska vara med i undersökningen. Och det finns en rad andra
            kriterier. Det går även att utesluta hela skolor av olika anledningar.
            Detta är alltså OECD:s kriterier.
          </note>
          <note>
            Vad har Sverigedemokraterna för syfte med att spä på en konspira
            ­ tionsteori, som i grunden utgår från partiets rasistiska idé?
          </note>
          <note type="speaker">
            Anf. 51 PATRICK RESLOW (SD) replik:
          </note>
          <note>
            Fru talman! Osanna påståenden om mig som person i talarstolen
            utgår jag från blir föremål för en diskussion med talmannen. Men
            det kan vi ta senare.
          </note>
          <note>
            Vi känner visst till OECD:s regelverk. Vi vet hur det ser ut.
            Daniel Riazat behöver inte stå här och mästra, som han så ofta
            försöker göra, och visa sig duktig med att han har läst igenom
            OECD:s regelverk. Vi kan det.
          </note>
          <note>
            Problemet är att Daniel Riazat tillsammans med sina vänsterkompisar
            inte vill ha oberoende granskningar. Han vill inte att en kommission
            eller kommitté, helt fristående från de organ som har genomfört
            PISA-rapporten, ska se vad som är rätt och fel. Varför? Det är
            kanske så att Daniel Riazat själv inte vill ha korten på bordet,
            att Daniel Riazat är rädd för vad en sådan oberoende granskning
            skulle komma fram till, att det inte var ett så bra resultat som
            man kunde förvänta sig, att det finns större problem i svensk
            skola än vad Daniel Riazat vill se.
          </note>
          <note>
            Sverige ska inte vara en bananrepublik, men Sverige ska inte
            heller vara en kommunistisk diktatur. Granskningarna ska vara
            oberoende, och där ska inte inblandade parter vara närvarande.
            Så fungerar en demokrati, och det står Sverigedemokraterna upp
            för.
          </note>
          <note type="speaker">
            Anf. 52 DANIEL RIAZAT (V) replik:
          </note>
          <note>
            Fru talman! Nej, Sverige ska inte vara en bananrepublik, vilket
            det ibland ser ut att vara när företrädare för Sverigedemokraterna
            står i talarstolen.
          </note>
          <note>
            Det som återigen blir lustigt är konspirationsteorin, där numera
            också jag ingår eftersom jag har något att förlora på att det
            kommer fram andra uppgifter i frågan.
          </note>
          <note>
            Jag vill en gång för alla förtydliga att alla som sitter i salen,
            inklusive de partier vi inte har ett samarbete med eftersom Vänsterpartiet
            är i opposition, tycker att det ska komma fram om det finns felaktigheter.
            Där är vi alla överens. Då kan vi lämna försöket att föra bort
            fokus från vad frågan egentligen handlar om, nämligen att Sverigedemokraterna
            tillsammans med ett par andra partier hetsar upp sig kring en
            fråga. De gör det på ett aggressivt sätt för att föra bort fokus
            från många viktiga frågor, bland annat segregationen i svensk
            skola och den sjunkande jämlikheten.
          </note>
          <note>
            Jag tycker att det är anmärkningsvärt att en ledamot i Sveriges
            riksdag ändå så pass tydligt visar en fientlighet gentemot de
            myndigheter och personer som har haft ansvar för frågan. Man litar
            inte heller på att den organisation som själv har satt upp kriterierna
            för ett prov faktiskt kan granska om länder som ingår i undersökningen
            har följt kriterierna. Låt oss också vara tydliga med att säga
            att reglerna inte är unika för Sverige. Samtliga länder som deltar
            i OECD-mätningarna utgår från samma regelverk. Det finns inte
            några undantagsfall där, utan alla följer dem.
          </note>
          <note>
            Återigen: Varför vill Sverigedemokraterna skapa misstänksamhet
            mot Skolverket, mot OECD, mot alla aktörer? Tydligen är också
            Vänsterpartiet med på konspirationen. Varför?
          </note>
          <note type="speaker">
            Anf. 53 PATRICK RESLOW (SD) replik:
          </note>
          <note>
            Fru talman! Konspirationer hit och dit – jag kan lika gärna prata
            med en vägg, verkar det som.
          </note>
          <note>
            Jag har ju sagt att principen måste vara att om man ska granska
            saker ska inte de parter som tagit fram ett underlag vara inblandade
            i själva granskningen.
          </note>
          <note>
            Eftersom det är OECD:s PISA-undersökning är det inte de som ska
            granska här. Det blir inte rätt. Här ska det vara en nationell
            oberoende granskning där OECD är en part och där man undersöker
            vad OECD har fått för uppgifter och hur de har agerat. Skolverket
            blir en annan part. Detta för att få så konkreta fakta som möjligt.
          </note>
          <note>
            Det här verkar Vänsterpartiet inte förstå eller vilja förstå.
            Jag har svårt att begripa vad det är som är så svårt. Vi säger
            att vi ska ha en oberoende granskning, och där passar inte OECD
            in.
          </note>
          <note>
            Sedan försöker man göra detta till att vi skulle vara fientliga
            mot myndigheter. Vi är inte fientliga mot myndigheter. Men man
            ska aldrig granska sig själv. Det är en grundläggande rättsstatsprincip:
            Granska aldrig dig själv! Det ska inte göras i det här fallet
            heller.
          </note>
          <note>
            Jag hoppas att Daniel Riazat någon gång förstår vad vi menar,
            men det verkar vara kört med det.
          </note>
          <note type="speaker">
            Anf. 54 GUDRUN BRUNEGÅRD (KD):
          </note>
          <note>
            Fru talman! Jag vill till att börja med yrka bifall till utskottets
            förslag.
          </note>
          <note>
            PISA-rapporterna är en otroligt viktig värdemätare för tillståndet
            i OECD-ländernas skolor och för benchmarking mellan länderna.
            När Sverige under ett antal år hade resultat under OECD-snittet
            blev det en betydelsefull drivkraft för kvalitets- och kunskapsutveckling.
          </note>
          <note>
            Men det här bygger på att proven är jämförbara. Det finns ett
            väl utvecklat regelverk för vilka elever som ska delta och vilka
            som ska undantas med hänsyn till att elevens språkkunskaper är
            otillräckliga och provresul ­ tatet därför inte kan förväntas
            spegla elevens verkliga kunskaper. Konkret handlar kravet om att
            eleven ska ha fått undervisning på svenska i ett år.
          </note>
          <note>
            Mycket är redan sagt och skrivet i denna fråga, och jag ska inte
            upprepa den debatt som förts här. Men då den andel av Sveriges
            elever som undantogs från att genomföra provet vida översteg den
            andel elever som bara fått undervisning på svenska i ett år är
            det stor risk att resultatet inte är representativt för svensk
            skola som helhet.
          </note>
          <note>
            Detta kunde vi var och en läsa oss till samma dag som rapporten
            publicerades. Det behövde vi inte vänta på någon Expressenjournalistik
            för att göra.
          </note>
          <note>
            Det var bra att regeringen reagerade och ville utreda frågan,
            men metoden för utvärdering riskerar att brista i trovärdighet.
            När den berörda myndigheten ska utreda sig själv och när OECD
            utreder med hjälp av Skolverkets handläggare finns det risk att
            eventuella missförhållanden inte uppdagas.
          </note>
          <note>
            Därför yrkar jag bifall till utskottets förslag med ett utskottsinitiativ
            om att omgående tillsätta en oberoende utredning för att se över
            det underlag och de metoder som användes i Sveriges del av PISA
            2018 och hur dessa påverkade resultatet.
          </note>
          <note type="speaker">
            Anf. 55 ROGER HADDAD (L):
          </note>
          <note>
            Fru talman! Den parlamentariska majoriteten i utbildningsutskottet
            gör att jag, som är en av initiativtagarna till detta utskottsyrkande
            om en obero ­ ende granskning, hamnar sist på talarlistan. Men
            vi vet tyvärr att om Cen ­ terpartiet står fast vid sin reservation
            kommer utfallet av dagens votering att bli att vårt krav på en
            oberoende extern granskning faller i kammaren. Det beklagar jag
            starkt.
          </note>
          <note>
            Fru talman! Jag står bakom vårt yrkande och utbildningsutskottets
            förslag om en oberoende extern granskning.
          </note>
          <note>
            Det är anmärkningsvärt vilka saker man blir påklistrad av de
            övriga kollegorna i utbildningsutskottet.
          </note>
          <note>
            Liberalerna krävde som ett första steg att Skolverkets generaldirektör
            och senare även utbildningsministern skulle kallas till utbildningsutskottet
            under senvåren för att utfrågas om regeringens hantering av PISA
            2018.
          </note>
          <note>
            Redan när Skolverket besökte utbildningsutskottet i december
            medgav man att det fanns vissa problem med urvalet, att man ska
            vara försiktig när man drar slutsatser och att uppgången som vi
            alla välkomnade ska tolkas med viss försiktighet. Redan i december
            medgav alltså Skolverket att det finns ett antal delar i hanteringen,
            i underlaget, som gör att vi inte kan vara hundra procent säkra
            på de slutsatser som dras.
          </note>
          <note>
            Det som är anmärkningsvärt är de uppgifter som framkom före sommaren,
            nämligen att det kan vara så att den kategori av elever som har
            bott i Sverige under ett antal år – och då pratar jag över huvud
            taget inte om dem som kom från Syrien eller Irak 2015 och framåt
            – inte behärskar det svenska språket utifrån den takt eller utveckling
            som normalt prognostiseras och att det är där det skett en exkludering,
            en överexkludering. Om det stämmer och om det påverkar resultaten
            och slutsatserna i PISA 2018, det vet inte vi – inte heller jag.
            Det är därför viktigt och centralt att vi har en extern oberoende
            granskning.
          </note>
          <note>
            Jag noterade, fru talman, att jag knappt ett dygn efter vår kritik
            vaknade till nyheten att utbildningsminister Anna Ekström gick
            ut – i princip tvingades gå ut – och meddelade att man ska låta
            OECD granska PISA-mätningen. Kvällen innan och även på morgonen
            samma dag i juni gick Skolverket ut och sa: Vi har inte gjort
            några fel. Vi ser ingen anledning att ifrågasätta urvalsmetoden,
            och vi har ingen anledning att driva igenom en eftergranskning.
            Men Skolverket fick självklart acceptera att dess uppdragsgivare
            regeringen kontaktade OECD och bad om en eftergranskning.
          </note>
          <note>
            Vi i Liberalerna står inte bakom det här hanteringssättet. Vi
            står inte bakom regeringens hantering av kontakten med OECD och
            begäran att de ska granska PISA-mätningen. Många skäl har tagits
            upp. Men en oberoende granskning innebär också att man gör en
            självständig granskning, och det kan man inte påstå att det är
            när både OECD och Skolverket och regeringen, det vill säga alla
            inblandade parter, sitter runt bordet och går igenom ekonomi,
            budget, tidsplan, kriterier, indikatorer etcetera. Det är varken
            fritt, självständigt eller oberoende.
          </note>
          <note>
            Därför är vårt krav viktigt, fru talman. Jag noterar att även
            om vi inte får igenom dagens förslag på grund av reservationerna
            blir det en extern granskning, och det välkomnar vi. Det är Riksrevisionen
            som själv gjort den bedömningen, och jag utgår från att de inte
            är populister. De har tagit del av den offentliga debatten och
            debatten i utskottet och av de uppgifter som framkommit i medierna.
          </note>
          <note>
            För övrigt har vi en annan verksamhet, nämligen Statens skolinspek
            ­ tion, som oftast reagerar på uppgifterna när medier upptäcker
            brister eller någon skola med kopplingar till extremism eller
            vad det nu kan vara. Jag sitter i insynsrådet, och jag får återkommande
            höra att man reagerar på medieuppgifter. Jag har inga problem
            med det. De utför sitt uppdrag, och de gör sitt jobb.
          </note>
          <note>
            Kom inte till kammaren och ifrågasätt våra motiv eller vad vi
            vill uppnå egentligen! Ni får som ni vill, ni som inte vill se
            en extern oberoende granskning. Ni kommer att avslå det här förslaget,
            som vi påbörjade arbetet med redan före sommaren.
          </note>
          <note>
            PISA är den viktigaste internationella mätningen för Sverige
            på skolområdet. PISA är en avgörande del i svensk skolpolitik
            – så har det varit oavsett vilken regering som har suttit på Utbildningsdepartementet.
            Ingen glömmer väl när Gustav Fridolin och Miljöpartiet våren 2015
            presenterade Skolkommissionen. Huvudargumentet och huvudmotiveringen
            till Skolkommissionens arbete var ju Sveriges utveckling i de
            senaste PISA-resultaten. Detta är därför viktigt.
          </note>
          <note>
            Oavsett vad de kommer fram till och oavsett vad detta landar
            i vill vi ha en bekräftelse på om det är en uppgång, som vi såg
            i presentationen 2019, eller om det finns felaktigheter som påverkar
            slutsatserna. Det är det som är Liberalernas motiv och syfte.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9 .)
          </note>
          <note>
            Ajournering
          </note>
          <note>
            Kammaren beslutade kl. 12.20 på förslag av andre vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 9 Beslut om ärenden som slutdebatterats vid dagens sammanträde
          </note>
          <note>
            JuU2 Utvidgad förundersökningsrätt för Tullverket
          </note>
          <note>
            Kammaren biföll utskottets förslag.
          </note>
          <note>
            UU3 Kompletterande bestämmelser till EU:s förordning om utländska
            direktinvesteringar
          </note>
          <note>
            Punkt 3 (Kontaktpunktens behov av finansiell kompetens)
          </note>
          <note>
            1. utskottet
          </note>
          <note>
            2. res. 2 (M, SD)
          </note>
          <note>
            Votering:
          </note>
          <note>
            34 för utskottet
          </note>
          <note>
            21 för res. 2
          </note>
          <note>
            1 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 KD, 3 L, 3 MP
          </note>
          <note>
            För res. 2: 11 M, 10 SD
          </note>
          <note>
            Avstod: 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 4 (Kontaktpunktens behov av säkerhetspolitisk kompetens)
          </note>
          <note>
            1. utskottet
          </note>
          <note>
            2. res. 3 (SD)
          </note>
          <note>
            Votering:
          </note>
          <note>
            45 för utskottet
          </note>
          <note>
            10 för res. 3
          </note>
          <note>
            1 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 L, 3 MP
          </note>
          <note>
            För res. 3: 10 SD
          </note>
          <note>
            Avstod: 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            UbU3 Riksrevisionens rapport om undantag från skolplikten – regler,
            tillämpning och tillsyn
          </note>
          <note>
            Punkt 3 (Nationellt frånvaroregister)
          </note>
          <note>
            1. utskottet
          </note>
          <note>
            2. res. 1 (S, V, MP)
          </note>
          <note>
            Votering:
          </note>
          <note>
            32 för utskottet
          </note>
          <note>
            23 för res. 1
          </note>
          <note>
            1 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 5 C, 3 KD, 3 L
          </note>
          <note>
            För res. 1: 16 S, 4 V, 3 MP
          </note>
          <note>
            Avstod: 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 4 (Elever med långvarig frånvaro)
          </note>
          <note>
            1. utskottet
          </note>
          <note>
            2. res. 2 (SD, L)
          </note>
          <note>
            Votering:
          </note>
          <note>
            42 för utskottet
          </note>
          <note>
            13 för res. 2
          </note>
          <note>
            1 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 MP
          </note>
          <note>
            För res. 2: 10 SD, 3 L
          </note>
          <note>
            Avstod: 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            UbU4 En oberoende utredning av Sveriges del i PISA 2018
          </note>
          <note>
            1. utskottet
          </note>
          <note>
            2. res. (S, C, V, MP)
          </note>
          <note>
            Votering:
          </note>
          <note>
            27 för utskottet
          </note>
          <note>
            28 för res.
          </note>
          <note>
            1 avstod
          </note>
          <note>
            293 frånvarande
          </note>
          <note>
            Kammaren biföll res.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 3 KD, 3 L
          </note>
          <note>
            För res.: 16 S, 5 C, 4 V, 3 MP
          </note>
          <note>
            Avstod: 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            § 10 Bordläggning
          </note>
          <note>
            Följande dokument anmäldes och bordlades:
          </note>
          <note>
            Skrivelse
          </note>
          <note>
            2020/21:10 Riksrevisionens rapport om flerbarnstillägget i barnbidraget
          </note>
          <note>
            § 11 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 29 september
          </note>
          <note>
            2020/21:27 Akutplanen för klimatet
          </note>
          <note>
            av Jens Holm (V)
          </note>
          <note>
            till miljö- och klimatminister Isabella Lövin (MP)
          </note>
          <note>
            § 12 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 29 september
          </note>
          <note>
            2020/21:125 Massgripandena av oppositionella i Turkiet
          </note>
          <note>
            av Håkan Svenneling (V)
          </note>
          <note>
            till utrikesminister Ann Linde (S)
          </note>
          <note>
            2020/21:126 Tidigareläggning av Nya Ostkustbanan
          </note>
          <note>
            av Jens Holm (V)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:127 Remittering av Migrationskommitténs betänkande
          </note>
          <note>
            av Maria Malmer Stenergard (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:128 Avbrott i markförlagda it- och telekomnät
          </note>
          <note>
            av Anders Åkesson (C)
          </note>
          <note>
            till statsrådet Anders Ygeman (S)
          </note>
          <note>
            § 13 Kammaren åtskildes kl. 16.05 .
          </note>
          <note>
            Sammanträdet leddes
          </note>
          <note>
            av förste vice talmannen från dess början till och med § 8 anf.
            24 (delvis) ,
          </note>
          <note>
            av andre vice talmannen därefter till ajourneringen kl. 12.20
            och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANN LARSSON
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelser
          </note>
          <note>
            § 3 Anmälan om kompletteringsval
          </note>
          <note>
            § 4 Ärenden för hänvisning till utskott
          </note>
          <note>
            § 5 Utvidgad förundersökningsrätt för Tullverket
          </note>
          <note>
            Justitieutskottets betänkande 2020/21:JuU2
          </note>
          <note>
            Anf. 1 INGA-LILL SJÖBLOM (S)
          </note>
          <note>
            Anf. 2 MIKAEL DAMSGAARD (M)
          </note>
          <note>
            Anf. 3 JOHAN HEDIN (C)
          </note>
          <note>
            Anf. 4 INGEMAR KIHLSTRÖM (KD)
          </note>
          <note>
            Anf. 5 JOAR FORSSELL (L)
          </note>
          <note>
            (Beslut fattades under § 9.)
          </note>
          <note>
            § 6 Kompletterande bestämmelser till EU:s förordning om utländska
            direktinvesteringar
          </note>
          <note>
            Utrikesutskottets betänkande 2020/21:UU3
          </note>
          <note>
            Anf. 6 HANS WALLMARK (M)
          </note>
          <note>
            Anf. 7 BJÖRN SÖDER (SD)
          </note>
          <note>
            Anf. 8 ANNIKA STRANDHÄLL (S)
          </note>
          <note>
            Anf. 9 HANS WALLMARK (M) replik
          </note>
          <note>
            Anf. 10 ANNIKA STRANDHÄLL (S) replik
          </note>
          <note>
            Anf. 11 HANS WALLMARK (M) replik
          </note>
          <note>
            Anf. 12 ANNIKA STRANDHÄLL (S) replik
          </note>
          <note>
            Anf. 13 KERSTIN LUNDGREN (C)
          </note>
          <note>
            Anf. 14 HÅKAN SVENNELING (V)
          </note>
          <note>
            Anf. 15 LARS ADAKTUSSON (KD)
          </note>
          <note>
            Anf. 16 JOAR FORSSELL (L)
          </note>
          <note>
            (Beslut fattades under § 9.)
          </note>
          <note>
            § 7 Riksrevisionens rapport om undantag från skolplikten – regler,
            tillämpning och tillsyn
          </note>
          <note>
            Utbildningsutskottets betänkande 2020/21:UbU3
          </note>
          <note>
            Anf. 17 LINUS SKÖLD (S)
          </note>
          <note>
            Anf. 18 PATRICK RESLOW (SD)
          </note>
          <note>
            Anf. 19 DANIEL RIAZAT (V)
          </note>
          <note>
            Anf. 20 ROGER HADDAD (L)
          </note>
          <note>
            Anf. 21 KRISTINA AXÉN OLIN (M)
          </note>
          <note>
            Anf. 22 NIELS PAARUP-PETERSEN (C)
          </note>
          <note>
            Anf. 23 GUDRUN BRUNEGÅRD (KD)
          </note>
          <note>
            (Beslut fattades under § 9.)
          </note>
          <note>
            § 8 En oberoende utredning av Sveriges del i PISA 2018
          </note>
          <note>
            Utbildningsutskottets betänkande 2020/21:UbU4
          </note>
          <note>
            Anf. 24 ROZA GÜCLÜ HEDIN (S)
          </note>
          <note>
            Anf. 25 NIELS PAARUP-PETERSEN (C)
          </note>
          <note>
            Anf. 26 DANIEL RIAZAT (V)
          </note>
          <note>
            Anf. 27 NIELS PAARUP-PETERSEN (C) replik
          </note>
          <note>
            Anf. 28 DANIEL RIAZAT (V) replik
          </note>
          <note>
            Anf. 29 NIELS PAARUP-PETERSEN (C) replik
          </note>
          <note>
            Anf. 30 DANIEL RIAZAT (V) replik
          </note>
          <note>
            Anf. 31 ANNIKA HIRVONEN FALK (MP)
          </note>
          <note>
            Anf. 32 KRISTINA AXÉN OLIN (M)
          </note>
          <note>
            Anf. 33 DANIEL RIAZAT (V) replik
          </note>
          <note>
            Anf. 34 KRISTINA AXÉN OLIN (M) replik
          </note>
          <note>
            Anf. 35 DANIEL RIAZAT (V) replik
          </note>
          <note>
            Anf. 36 KRISTINA AXÉN OLIN (M) replik
          </note>
          <note>
            Anf. 37 ANNIKA HIRVONEN FALK (MP) replik
          </note>
          <note>
            Anf. 38 KRISTINA AXÉN OLIN (M) replik
          </note>
          <note>
            Anf. 39 ANNIKA HIRVONEN FALK (MP) replik
          </note>
          <note>
            Anf. 40 KRISTINA AXÉN OLIN (M) replik
          </note>
          <note>
            Anf. 41 ROZA GÜCLÜ HEDIN (S) replik
          </note>
          <note>
            Anf. 42 KRISTINA AXÉN OLIN (M) replik
          </note>
          <note>
            Anf. 43 ROZA GÜCLÜ HEDIN (S) replik
          </note>
          <note>
            Anf. 44 KRISTINA AXÉN OLIN (M) replik
          </note>
          <note>
            Anf. 45 PATRICK RESLOW (SD)
          </note>
          <note>
            Anf. 46 ANNIKA HIRVONEN FALK (MP) replik
          </note>
          <note>
            Anf. 47 PATRICK RESLOW (SD) replik
          </note>
          <note>
            Anf. 48 ANNIKA HIRVONEN FALK (MP) replik
          </note>
          <note>
            Anf. 49 PATRICK RESLOW (SD) replik
          </note>
          <note>
            Anf. 50 DANIEL RIAZAT (V) replik
          </note>
          <note>
            Anf. 51 PATRICK RESLOW (SD) replik
          </note>
          <note>
            Anf. 52 DANIEL RIAZAT (V) replik
          </note>
          <note>
            Anf. 53 PATRICK RESLOW (SD) replik
          </note>
          <note>
            Anf. 54 GUDRUN BRUNEGÅRD (KD)
          </note>
          <note>
            Anf. 55 ROGER HADDAD (L)
          </note>
          <note>
            (Beslut fattades under § 9.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 Beslut om ärenden som slutdebatterats vid dagens sammanträde
          </note>
          <note>
            JuU2 Utvidgad förundersökningsrätt för Tullverket
          </note>
          <note>
            UU3 Kompletterande bestämmelser till EU:s förordning om utländska
            direktinvesteringar
          </note>
          <note>
            UbU3 Riksrevisionens rapport om undantag från skolplikten – regler,
            tillämpning och tillsyn
          </note>
          <note>
            UbU4 En oberoende utredning av Sveriges del i PISA 2018
          </note>
          <note>
            § 10 Bordläggning
          </note>
          <note>
            § 11 Anmälan om interpellation
          </note>
          <note>
            § 12 Anmälan om frågor för skriftliga svar
          </note>
          <note>
            § 13 Kammaren åtskildes kl. 16.05.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
