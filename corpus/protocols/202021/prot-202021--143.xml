<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--143</head>
          <docDate when="2021-06-17">2021-06-17</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 27 maj justerades.
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2020/21: 802
          </note>
          <note>
            Till riksdagen
          </note>
          <note>
            Interpellation 2020/21:802 Det framtida ålfisket
          </note>
          <note>
            av Runar Filper (SD)
          </note>
          <note>
            Interpellationen kommer att besvaras torsdagen den 2 september
            2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 15 juni 2021
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2020/21:803
          </note>
          <note>
            Till riksdagen
          </note>
          <note>
            Interpellation 2020/21:803 Upphörandet av det allmänna uppdraget
          </note>
          <note>
            av Runar Filper (SD)
          </note>
          <note>
            Interpellationen kommer att besvaras torsdagen den 2 september
            2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 15 juni 2021
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2020/21:804
          </note>
          <note>
            Till riksdagen
          </note>
          <note>
            Interpellation 2020/21:804 Svenskt kustfiske
          </note>
          <note>
            av Runar Filper (SD)
          </note>
          <note>
            Interpellationen kommer att besvaras torsdagen den 2 september
            2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 15 juni 2021
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2020/21:805
          </note>
          <note>
            Till riksdagen
          </note>
          <note>
            Interpellation 2020/21:805 Ett projekt för att rädda ask och
            alm
          </note>
          <note>
            av Staffan Eklöf (SD)
          </note>
          <note>
            Interpellationen har överlämnats till statsrådet Nilsson och
            kommer att besvaras torsdagen den 2 september 2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 15 juni 2021
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2020/21:823
          </note>
          <note>
            Till riksdagen
          </note>
          <note>
            Interpellation 2020/21:823 Åtgärder mot olagligt cabotage på
            vägarna
          </note>
          <note>
            av Jessica Thunander (V)
          </note>
          <note>
            Interpellationen kommer att besvaras torsdagen den 9 september
            2021.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 15 juni 2021
          </note>
          <note>
            Infrastrukturdepartementet
          </note>
          <note>
            Tomas Eneroth (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            § 3 Polisfrågor
          </note>
          <note>
            Justitieutskottets betänkande 2020/21:JuU23
          </note>
          <note>
            Polisfrågor
          </note>
          <note>
            föredrogs.
          </note>
          <note>
            Anf. 1 FREDRIK LUNDH SAMMELI (S):
          </note>
          <note>
            Fru talman! Sverige ska vara ett tryggt land för alla; det är
            grundläggande för att vårt samhälle ska hålla ihop. Samhället
            ska vara starkt nog att skydda människor från allt från vardagsbrott
            till grov organiserad brottslighet.
          </note>
          <note>
            Att öka tryggheten i samhället är en av regeringens och Socialdemokraternas
            viktigaste prioriteringar. Detta kräver ett hårt, tålmodigt och
            beslutsamt arbete över lång tid och på en lång rad områden i samhället,
            både med brottsbekämpning och med insatser för att människor inte
            ska dras in i kriminalitet.
          </note>
          <note>
            Den enskilt viktigaste satsningen för att öka tryggheten i Sverige
            är fler poliser på gator och torg och fler polisanställda som
            kan klara upp brott. Det var därför vi satte upp målet om 10 000
            fler polisanställda. Fler poliser på våra gator och torg ökar
            tryggheten för oss alla.
          </note>
          <note>
            Sedan början på polistillväxten 2016 har antalet polisanställda
            ökat med över 5 000. Det har aldrig någonsin funnits så många
            anställda poliser. I dagsläget har myndigheten vuxit med 21 procent
            sedan den 31 december 2015, och man är nu över 34 000 polisanställda,
            vilket är det största antalet någonsin.
          </note>
          <note>
            Utvecklingen är mycket glädjande, men den får inte tas för given.
            Att vi nu ser fler poliser är resultatet av politiska prioriteringar,
            där våra satsningar på Polismyndigheten och polisutbildningen
            ger resultat.
          </note>
          <note>
            Många fler poliser håller nu också på att utbildas. Jag hoppas
            att utskottets ledamöter tog tillfället i akt att glädja sig åt
            att vi för två veckor sedan fick ut ytterligare en kull polisaspiranter.
            401 nya aspiranter gick ut på sin sista del av polisutbildningen,
            vilket innebär att totalt 766 personer genomför aspirantutbildningen
            under kommande halvår och tar examen som nya, utbildade poliser
            i november.
          </note>
          <note>
            Till detta kan man också glädja sig åt att 71 personer nu har
            inlett den funktionsinriktade polisutbildning för civilt anställda
            i myndigheten som nu startar och att drygt 2 800 studenter befinner
            sig i de olika polisutbildningarna.
          </note>
          <note>
            Jag kan bara instämma i vad rikspolischefens sa när man informerade
            och gick ut med detta: Arbetet med att bli ännu fler poliser sker
            fortsatt med oförminskad kraft.
          </note>
          <note>
            Vår grundläggande trygghet måste gå först, och fler poliser är
            A och O i bygget av ett starkare samhälle.
          </note>
          <note>
            Fru talman! Gängbrottsligheten är ett allvarligt samhällsproblem
            som ska bekämpas från alla håll av samhället, och mäns våld mot
            kvinnor likaså. Med ett sextiotal skärpta lagar, mer resurser
            och en starkare och effektivare rättskedja flyttar vi helt enkelt
            fram positionerna. Åtgärdspro ­ grammet mot gängvåldet i Sverige
            är vi nu mitt uppe i att förverkliga. Det handlar om både skärpta
            straff och nya kraftfulla verktyg till brottsbekäm ­ pande myndigheter
            men också om sociala insatser som stoppar rekryter ­ ingen till
            gängen på lång sikt.
          </note>
          <note>
            I går presenterade regeringen ytterligare ett brett åtgärdsprogram
            kring mäns våld mot kvinnor som förstärker arbetet utifrån den
            tioåriga natio ­ nella strategi som vi redan har på området. Det
            är ett åtgärdsprogram med 40 punkter som innehåller straffskärpningar,
            insatser för att förebygga våld, skydd för våldsutsatta och mycket
            mer.
          </note>
          <note>
            Dessa båda åtgärdsprogram samlar verkligen den politiska kraften
            på bredden när det gäller att möta två av de stora samhällsutmaningar
            som vi i vårt utskott har att jobba med. Det är två kraftfulla
            paket som sätter frågorna i sin breda kontext. Här är en växande
            polismyndighet otroligt viktig, och många gånger helt avgörande,
            tillsammans med ett starkt rättsväsen.
          </note>
          <note>
            Fru talman! Betänkandet som vi debatterar här i dag omfattar
            de mo ­ tioner om polisfrågor som har skrivits under den allmänna
            motionstiden. Vi avslår de allra flesta – ibland för att vi inte
            tycker att de är bra nog. Men många gånger gör vi det därför att
            vi inte anser att politiken ska vara inne och detaljstyra exakt
            hur myndigheten ska organisera sitt arbete.
          </note>
          <note>
            Vi har med den stora polisreformen sagt att det ska vara en gemensam
            myndighet och satt ramarna för myndighetens arbete. Jag tror inte
            att myndigheten blir bättre för att vi här i riksdagen varje år
            utifrån motioner fattar beslut om man ska ha den ena enheten eller
            den andra och hur man ska jobba eller prioritera.
          </note>
          <note>
            Andra motioner avslår vi för att ett arbete i den inriktning
            som motio ­ nären föreslår redan pågår inom Regeringskansliet
            eller för att riksdagen redan gjort tillkännagivanden i frågan.
          </note>
          <note>
            Det finns två frågor som jag kort vill beröra. Den första handlar
            om beredskapspolisen. Beredskapspolisen avvecklades för drygt
            åtta år sedan, efter att ha använts i mycket begränsad utsträckning.
            Även med beaktande av att det säkerhetspolitiska läget har förändrats
            anser vi att en avvägning mellan behov, nyttjandegrad och kostnad
            resulterar i att det inte finns tillräckliga skäl att återinföra
            beredskapspolisen.
          </note>
          <note>
            Frågan om en förstärkningsresurs till polisen har uppmärksammats
            av Försvarsberedningen och kan väntas bli föremål för vidare överväganden.
            I sammanhanget bör det bland annat utredas om en sådan förstärknings
            ­ resurs kan byggas på en plikt för till exempel nyligen pensionerade
            poliser eller sådana som övergått till annan karriär. Vi vill
            inte i det här läget före ­ gripa en sådan översyn.
          </note>
          <note>
            Den andra frågan handlar om hantering av spårsäkringssatser vid
            sexualbrottsutredningar. Utskottet ser allvarligt på de uppgifter
            som har framkommit i medierna om brister när det gäller Polismyndighetens
            hantering av spårsäkringssatser vid sexualbrottsutredningar.
          </note>
          <note>
            Brottsoffer som genomgår undersökning i spårsäkringssyfte – med
            allt vad det innebär för den personliga integriteten – måste enligt
            vår mening mötas med största respekt. Vi anser därför som ett
            enigt utskott att reger ­ ingen bör vidta åtgärder för att säkerställa
            att Polismyndighetens nationella riktlinjer för spårsäkringssatser
            vid dessa utredningar följs i hela landet.
          </note>
          <note>
            Steg för steg, med beslutsamhet och uthållighet, ska vi trycka
            tillbaka kriminaliteten och göra Sverige tryggare.
          </note>
          <note>
            Jag yrkar bifall till reservation 9.
          </note>
          <note>
            Anf. 2 LOUISE MEIJER (M):
          </note>
          <note>
            Fru talman! Moderaterna är Sveriges polisparti. Vi står på polisens
            sida.
          </note>
          <note>
            Vi lägger 1,1 miljard mer i budgeten än vad regeringen lägger
            på polisen. Vi lyssnar på polisernas önskelista både vad gäller
            mer resurser och vad gäller bättre verktyg. Det är samtidigt värt
            att notera att regeringen lägger dubbelt så mycket pengar på bistånd
            som de lägger på Polismyndigheten.
          </note>
          <note>
            Många poliser och åklagare runt om i Sverige gör just nu ett
            hästjobb för att vända den negativa utveckling med grov organiserad
            brottslighet som vi ser. Politiken måste stå på deras sida. För
            Moderaterna är detta en självklarhet. Jag vill därför rikta ett
            tack till alla poliser men också till åklagare som gör ett fantastiskt
            jobb. Det kan säkert upplevas som att ens eget bidrag är litet
            och att man ibland kämpar i motvind. Men låt mig då säga att varje
            pusselbit, varje enskilt ingripande, gripande och anhållande som
            sker är otroligt viktigt för att vi tillsammans ska se till att
            göra Sverige tryggt igen. Så stort tack!
          </note>
          <note>
            Moderaterna litar på polisen. Men vi litar inte på regeringen.
            Vi har en situation som är mycket allvarlig med skjutningar, sprängningar
            och sexualbrott. Det grova våldet ökar. I många delar av Sverige
            saknas kontroll, och den svenska rättsstaten har i delar ersatts
            av klaners eller gängkriminellas regler.
          </note>
          <note>
            Samtidigt har vi en regering som inte gör det som krävs för att
            vända utvecklingen. Och vårt utskott, justitieutskottet, visar
            på just detta. I förmiddags kunde vi i justitieutskottet se att
            ungefär 100 tillkännagivanden har riktats från oss i riksdagen
            till regeringen. Detta om något är ett underkännande av regeringens
            kriminalpolitik.
          </note>
          <note>
            Det betänkande som vi debatterar här i dag innehåller två tillkännagivanden.
            Det ena handlar om beredskapspolisen som vi moderater tillsammans
            med en majoritet skulle vilja återinföra, eftersom verkligheten
            nu ser annorlunda ut än för åtta år sedan. Den ökade gängkriminaliteten,
            det ök ­ ade grova våldet och det förändrade säkerhetspolitiska
            läget gör att man måste titta på olika typer av åtgärder, där
            ett återinförande av beredskapspolisen skulle kunna vara en.
          </note>
          <note>
            Det andra tillkännagivandet handlar om spårsäkring vid sexualbrottsutredningar.
            Vi vet att sexualbrotten ökar och har gjort det sedan Stefan Löfven
            tillträdde som statsminister. Det är ytterst bekymmersamt och
            någonting som man måste vara beredd att ta till alla verktyg för
            att minska.
          </note>
          <note>
            När det gäller polisen ser vi att polistätheten i Sverige är
            riktigt dålig. Sverige har ungefär lika många poliser nu som 2010.
            Enda skillnaden är att vi 2010 hade 1 miljon färre personer som
            bodde i det här landet. Det innebär alltså att vi har färre poliser
            nu per capita än vi hade för tio år sedan. Detta visar också den
            internationella utblicken, nämligen att vi har den tredje sämsta
            polistätheten i Europa. Bara Danmark och Finland är sämre än Sverige.
          </note>
          <note>
            Tyvärr brukar det vara så nu för tiden i mätningar som kommer
            när vi jämför oss med andra europeiska länder, alltså att vi faktiskt
            är sämst i klassen vad som än mäts. Det handlar om skjutningar,
            polistäthet och arbetslöshet. Oavsett i vilka internationella
            mätningar man väljer att jämföra Sverige med andra länder verkar
            vi vara riktigt dåliga och ligga i botten.
          </note>
          <note>
            När det kommer till antalet poliser är förhoppningen att vi ska
            nå målet att det ska vara 10 000 fler polisanställda till 2024.
            Men en viktig del av denna satsning var att 7 000 av dessa 10
            000 skulle vara just poliser och 3 000 skulle vara andra polisanställda.
            Detta verkar bli riktigt svårt att nå även om man tittar på de
            mest gynnsamma scenarier. Vi från Moderaterna kommer inte att
            acceptera något siffertrixande, utan målsättningen om att två
            tredjedelar av de polisanställda faktiskt ska vara poliser måste
            fortsatt ligga fast.
          </note>
          <note>
            Även när vi tittar på antalet poliser i yttre tjänst ser vi att
            det har minskat. När man tittar på vad olika representanter säger
            som anledning till detta nämns arbetsförhållandena och arbetsvillkoren
            för poliser i yttre tjänst. Detta tycker jag är viktigt, eftersom
            det i det betänkande som vi just nu debatterar finns förslag om
            till exempel att en polis som blir spottad på eller utsatt för
            våld ska ha rätt till kränkningsersättning. Detta säger regeringen
            nej till. Det är inte att stå på polisernas sida.
          </note>
          <note>
            Jag satte nästan kaffet i vrångstrupen när jag häromdagen, som
            många andra, läste om att den socialdemokratiska finansministern
            vill jaga gängkriminella i deras mardrömmar. Det är väl ingen
            som tror att Socialdemokraterna är ute efter att jaga gängkriminella
            i deras mardrömmar. Om det är något som regeringen och Socialdemokraterna
            är ute efter är det att jaga vanliga invånare som går upp på morgonen,
            går till jobbet, betalar skatt, åker hem till sitt hus eller sin
            lägenhet och sätter in sina sparade och skattade pengar på ett
            ISK-konto. Det är dessa människor som gör rätt för sig. Det är
            dessa människor som regeringen och Socialdemokraterna jagar i
            mardrömmarna, inte de gängkriminella, tyvärr.
          </note>
          <note>
            Jag vill med detta yrka bifall till reservation 24, under punkt
            23, från Moderaterna, Sverigedemokraterna och Kristdemokraterna
            om kränkningsersättning till poliser. Jag hoppas att den kan vinna
            bifall i denna kammare.
          </note>
          <note>
            Anf. 3 KATJA NYBERG (SD):
          </note>
          <note>
            Fru talman! Innan jag går in i debatten om betänkandet vill jag
            för Sverigedemokraterna i enlighet med 13 kap. 4 § regeringsformen
            yrka på att riksdagen ska förklara att statsminister Stefan Löfven
            inte åtnjuter riksdagens förtroende. Jag lämnar härmed över namnunderskrifterna.
          </note>
          <note>
            Fru talman! Svensk polis har i dag stora utmaningar jämfört med
            för bara några år sedan. Antalet skjutningar har under 2020 ökat
            med nästan 10 procent, och antalet avlidna har ökat med 12 procent.
            Det är uppenbart att målsättningen att minska antalet skjutningar
            och det dödliga våldet inte har uppnåtts. Under 2021 har vi dock
            kunnat se en nedgång av det dödliga våldet tack vare att svensk
            polis har fått ta del av uppgifter från fransk polis och FBI.
            Men det är bara en tillfällig nedgång. Om inte svensk polis får
            de resurser som de behöver för att upprätthålla trycket mot de
            kriminella miljöerna kommer detta, som sagt, att vara bara en
            tillfällig nedgång.
          </note>
          <note>
            Det är enkelt att lägga det yttersta ansvaret på polisen, men
            polisen utför bara sitt arbete utifrån de förutsättningar som
            vi har gett dem. Ansvaret ligger framför allt på regeringen, vars
            löften om att den grova kriminaliteten ska minska inte har uppfyllts.
          </note>
          <note>
            Var och varannan dag rapporteras det om skottlossningar med skottskador
            som följd, många gånger med dödlig utgång, våldtäkter, rån, och
            då även av barn. Flera av dessa brott kommer till sjukvårdens
            och rätts ­ samhällets kännedom. Men under ytan finns beskyddarverksamhet,
            droghandel och social misär som utgör grogrunden för framtida
            brottslighet.
          </note>
          <note>
            Fru talman! Polisen behöver få bättre förutsättningar för att
            kunna ingripa tidigt gentemot de personer som begår sitt första
            brott. Den som rånar jämnåriga i dag är den som skjuter och spränger
            i morgon om vi inte lyckas sätta stopp för denna utveckling.
          </note>
          <note>
            De senaste åren har vi kunnat se en ökad polarisering i samhället,
            och i många utanförskapsområden är tilltron till samhället och
            i synnerhet till polisen på tillbakagång. I takt med att dessa
            områden växer ökar otrygghe ­ ten, trångboddheten och skolsegregationen,
            vilket underlättar för de grovt kriminella att flytta fram sina
            positioner.
          </note>
          <note>
            Den alltmer tydliga segregationen leder till en ökad otrygghet,
            vilket givetvis ger direkta konsekvenser för polisen och deras
            möjligheter att arbeta både brottsbekämpande och brottsförebyggande.
          </note>
          <note>
            Fru talman! Vad är då lösningen på detta? Jo, det är att se till
            att polisyrket uppvärderas genom kraftigt höjda löner, bättre
            arbetsvillkor, betald polisutbildning och att poliser blir avlastade
            av civilt anställda i fråga om icke-polisiära arbetsuppgifter
            och inte minst genom en effektivisering av polisens arbetsuppgifter.
          </note>
          <note>
            Polismyndigheten behöver inte bara anställa fler poliser utan
            även ges möjlighet att frigöra resurser och då främst för de poliser
            som arbetar i yttre tjänst. Enligt uppgifter från Polisförbundet
            skulle Polismyndigheten kunna frigöra uppemot 750 poliser i yttre
            tjänst om man anställde 375 assistenter.
          </note>
          <note>
            En betydande del av polisens verksamhet går åt till att ta hand
            om berusade personer och personer med psykisk ohälsa. Polisen
            tar årligen hand om cirka 60 000 berusade personer. De har inte
            begått något brott, men välutbildade poliser skjutsar dem, låser
            in dem och har sedan koll på dem i en tillnyktringscell. Är dessa
            personer inte våldsamma borde det vara en uppgift för sjukvården
            eller någon annan lämplig enhet.
          </note>
          <note>
            Andra exempel är att polisen tar hand om hundar och katter. De
            transporterar personer långa sträckor genom landet. När socialtjänsten
            och andra har gått hem är det polisen som är kvar. Polisen tar
            hand om samhället när många andra inte är närvarande. Polisen
            finns där året runt, dygnet runt och gör en massa saker som inte
            märks i statistiken eftersom dessa arbetsuppgifter inte mäts.
          </note>
          <note>
            Fru talman! Det är inte rimligt att poliser med flerårig utbildning
            ska utföra arbetsuppgifter där polisiär kompetens inte krävs.
            Därför bör en utredning tillsättas med uppgift att se över vilka
            ansvarsområden som i dag ligger på polisen och som kan tas över
            av andra enheter eller civilanställd personal för att frigöra
            polisiär kompetens.
          </note>
          <note>
            Om vi vill ha högre polisnärvaro och bättre brottsbekämpning
            behöver vi se över hur resurserna fördelas i samhället och vem
            som ska ansvara för vilka arbetsuppgifter. Det är även nödvändigt
            att polisens verksamhet följs upp både kvantitativt och kvalitativt
            på ett ändamålsenligt sätt samt att det sker ett större ansvarsutkrävande
            från respektive regionpolischef och dennes ansvarsområde.
          </note>
          <note>
            Vi behöver dessutom fler chefer och polisanställda med polisexamen
            och erfarenhet av polisiärt arbete. Polismyndighetens arbete kräver
            polisiär kompetens, och det är viktigt att fler högt uppsatta
            poster inom Polismyndigheten har krav på både polisiär utbildning
            och erfarenhet av polis ­ iärt arbete. Genom fler karriärvägar
            blir det även ett led i att öka incitamenten för poliser att stanna
            kvar i yrket.
          </note>
          <note>
            Fru talman! Undersökningar visar att hot och våld mot poliser
            har blivit allt grövre, och det är vanligt att polisiära ingripanden
            filmas av allmänheten. Två av tre poliser säger i en undersökning
            gjord av Polisförbundet att hot och våld mot poliser har ökat
            de senaste åren.
          </note>
          <note>
            Hälften av poliserna säger att våldet och hoten dessutom har
            blivit allvarligare, vilket har lett till att det har blivit allt
            vanligare att poliser efterfrågar skyddade personuppgifter. Enligt
            en undersökning från Polisförbundet anser 72 procent av de tillfrågade
            poliserna att skyddet av deras id-uppgifter är otillräckliga.
            Sverigedemokraterna anser därför att samtliga poliser som efterfrågar
            skyddade personuppgifter ska beviljas det.
          </note>
          <note>
            Det är även angeläget att rätten till kränkningsersättning för
            poliser stärks. Ingen ska behöva utstå våld, hot eller kränkningar
            i sin yrkesutövning. I förlängningen riskerar det att bli ett
            demokratiproblem om enskilda poliser inte vågar utföra sitt arbete
            på grund av rädsla för att de själva eller deras anhöriga ska
            bli utsatta för våld, hot eller trakasserier.
          </note>
          <note>
            Fru talman! I betänkandet finns det ett förslag om tillkännagivande
            gällande återinförande av beredskapspolisen. Före nedläggningen
            utgjorde beredskapspolisen en resurs om cirka 1 500 personer.
            Dessa kunde med kort varsel sättas in som förstärkning till den
            ordinarie polisen. I Stockholmsområdet kunde 300 man kallas in
            på under två timmar. Tyvärr användes inte denna resurs i den omfattning
            som Polismyndigheten begärde på grund av att majoriteten av ansökningarna
            avslogs av den dåvarande Rikspolisstyrelsen. När resursen avvecklades
            2012 var det en av anledningarna.
          </note>
          <note>
            Nu finns goda anledningar att ompröva beslutet och återinföra
            bered ­ skapspolisen. Polismyndighetens personalresurs är i dag
            underdimensio ­ nerad. Samhället blir alltmer otryggt, den organiserade
            brottsligheten har ökat och hotet från terrorism är ständigt närvarande.
            Den skulle därför vara en utomordentlig extra resurs att vid behov
            kalla in för att med kort fram ­ förhållning avlasta och förstärka
            polisen.
          </note>
          <note>
            Jag yrkar bifall till reservation 14.
          </note>
          <note>
            Anf. 4 JOHAN HEDIN (C):
          </note>
          <note>
            Fru talman! Under våren har våra arbetsformer i riksdagen diskuterats
            en del. Pandemin och de anpassningar vi har behövt göra har påverkat
            våra arbetssätt, och kanske har det också väckt nya idéer om hur
            vi kan förnya oss och utveckla våra metoder.
          </note>
          <note>
            Något som inte berörts direkt i det sammanhanget och som jag
            tänker på nu när vi ska debattera betänkandet om polisfrågor är
            hur långa ledtider vi har för motionsbetänkanden. Jag vet inte
            hur det är med er andra, men de motioner som vi nu debatterar
            jobbade jag med för ett år sedan. Och, fru talman, det hinner
            hända mycket på ett år. Vi har ett instrument till vårt förfogande
            för att kunna skjuta in viktiga förslag när behov uppstår: utskottsinitiativ.
          </note>
          <note>
            Fru talman! Gängvåldet är ett allvarligt hot mot tryggheten i
            Sverige. Under flera år har de kriminella gängen tillåtits växa
            sig starkare och farligare. Ansvaret vilar på flera regeringar
            som har underskattat detta allvarliga hot, men om vi ska lösa
            detta stora samhällsproblem gör vi klokt i att rikta blicken framåt
            och ta fram slagkraftiga åtgärder som träffar just gängvåldet
            och inte skjuter bredvid målet.
          </note>
          <note>
            Flera partier arbetar hårt och föredömligt med att ta fram ny
            politik på detta viktiga område och många andra områden också,
            och flera av förslagen är bra. Det finns dock sådant som är mindre
            bra och som medför allvarliga risker som måste beaktas, såsom
            det förslag som vi debatterade i går, att låta polis och åklagare
            få möjlighet att använda hemliga tvångsmedel mot personer mot
            vilka det saknas brottsmisstanke.
          </note>
          <note>
            En sådan möjlighet kan kanske vara verksam, trots att forskningsstöd
            saknas för att så skulle vara fallet, men risken är mycket stor
            att rättsvårdande myndigheter kommer att lägga mycket tid och
            resurser på att följa upp sådant som inte alls visar sig vara
            fråga om brott. Sådana missförstånd riskerar också att drabba
            en enskild som utsätts för dessa tvångsmedel hårt. Förhoppningsvis
            kommer ingen att bli oskyldigt dömd, men bara att som oskyldig
            bli delgiven misstanke om brott skulle för de allra flesta vara
            en svår kränkning. Ännu större blir den kränkningen om det går
            så långt att den misstänkte häktas och frihetsberövas.
          </note>
          <note>
            Att fler åtgärder behövs står samtidigt utom allt tvivel. Det
            finns dock alternativa sätt att höja den brottsbekämpande förmågan,
            utan de risker som ett frisläppande av hemliga tvångsmedel skulle
            medföra. Vid förmiddagens sammanträde i justitieutskottet i dag
            lade jag fram ett förslag till utskottsinitiativ med sex åtgärder
            mot i första hand gängvåldet men som också träffar annan våldsbrottslighet.
          </note>
          <note>
            I gårdagens debatt, och även i andra sammanhang, har jag argumenterat
            för att det finns alternativa sätt att åstadkomma den brottsbekämpande
            förmågehöjning som hemliga tvångsmedel utan brottsmisstanke skulle
            förväntas åstadkomma. De två första förslagen är direkt inriktade
            mot just detta.
          </note>
          <note>
            Det första är att skärpa straffen för förberedelse till de brott
            som normalt är aktuella vid gängbrottslighet, exempelvis våldsbrott,
            narkotika ­ brott och allmänfarlig ödeläggelse, så att straffvärdet
            kommer upp i den nivå att hemliga tvångsmedel kan användas.
          </note>
          <note>
            Det andra är att införa en ny påföljd, en restriktionsdom, som
            kan utdömas självständigt eller utöver ett fängelsestraff och
            som innebär att en dömd för brott som normalt är aktuella vid
            gängbrottslighet under restrik ­ tionsdomens strafftid kan vara
            föremål för hemliga tvångsmedel och restriktioner som allvarligt
            försvårar möjligheten att oupptäckt begå nya brott. Detta i sig
            löser inte problemet med att definiera vad som är ett kriminellt
            gäng, något som kanske är min huvudsakliga kritik mot förslaget
            om hemliga tvångsmedel utan brottsmisstanke, men det träffar just
            konstaterade våldsbrottslingar väl.
          </note>
          <note>
            Det tredje är att se över påföljderna för samtliga brott som
            normalt är aktuella vid gängbrottslighet, syftande till att förlänga
            strafftiden för upprepade återfallsförbrytelser. Skärpta straff
            har sällan någon avskräckande effekt i dessa fall, men det innebär
            att den dömde berövas möjligheten att begå nya brott under strafftiden
            och att kriminalvården får längre tid att arbeta med en intagens
            våldsproblematik. Och ett drabbat lokalsamhälle får förstås en
            större chans till återhämtning. Det kan noteras att åtgärder mot
            våldsbrott även träffar andra allvarliga rättsområden, exempelvis
            våld i nära relationer.
          </note>
          <note>
            Det fjärde gäller ett förtydligande av vår gemensamma ambition
            att stärka vittnesskyddet genom att skärpa straffen för övergrepp
            i rättssak. Detta tillgodoses i viss utsträckning genom överenskommelsen
            i 34-punktsprogrammet, men ett viktigt tillägg är att straffet
            måste vara minst två år eftersom det ger polis och åklagare tillgång
            till fler verktyg att arbeta med.
          </note>
          <note>
            Det femte är att fortsätta utbyggnaden av polisen så att polistätheten
            motsvarar minst en europeisk standardnivå. Den expansion med 10
            000 fler polisanställda som enligt januariavtalet och en bred
            enighet i riksdagen ska åstadkommas till 2024 är bra, men det
            kommer sannolikt inte vara tillräckligt. Vi ligger en bra bit
            under snittet i Europa i dag. I praktiken ligger vi kanske runt
            1,6 eller 1,7 poliser per 1 000 invånare. Fullt utbyggt 2024 kommer
            expansionen att leda till ungefär 2,4 poliser per 1 000 invånare.
            Vi behöver komma upp minst på en europeisk nivå, som ligger runt
            3,1 och kanske ännu mer, eftersom Sverige är ett glesbefolkat
            land.
          </note>
          <note>
            Det sjätte, fru talman, är att polisen behöver bli effektivare.
            Det finns flera sätt att åstadkomma detta. Ett sätt är att basera
            mer av metodutveck ­ lingen på den forskning som faktiskt finns.
            För att få fart på polisforskningen i Sverige behöver polisutbildningen
            tilläggas den sista pusselbiten för att ge en akademisk examen.
            Detta ger en bredd och en grund till forskningen som vi behöver.
          </note>
          <note>
            Den sista punkten ligger i närheten av vår reservation 15 i betänkandet,
            om polisutbildningens utformning, och jag vill därför yrka bifall
            till den.
          </note>
          <note>
            Avslutningsvis vill jag tacka för det breda stöd som visats för
            Centerpartiets punkt om spårsäkring vid sexualbrott. Både Socialdemokraternas
            och Moderaternas företrädare lyfte upp denna punkt, som är oerhört
            viktig. Det ger en särskild tillfredställelse att få gehör för
            så viktiga policyförslag. När det dessutom är en enig riksdag
            som ställer sig bakom dem blir det ännu bättre.
          </note>
          <note>
            Fru talman! Om inget oförutsett inträffar blir detta min sista
            kammardebatt före sommaruppehållet. Jag vill därför passa på att
            önska talmannen, kammarkansliet, vårt tappra utskottskansli och
            alla kollegor i utskottet en riktigt trevlig sommar.
          </note>
          <note>
            Anf. 5 LINDA WESTERLUND SNECKER (V):
          </note>
          <note>
            Fru talman! Vi i Vänsterpartiet vill ha en närvarande, lokalt
            förankrad och kunnig polis som finns från landsbygden till förorten.
            Vi vill ha fler poliser. De ska kunna sitt bostadsområde, ha en
            sjyst lön och en bra arbetsmiljö och vilja göra Sverige till ett
            tryggt land för alla. Polisen har ett av de finaste uppdrag man
            kan ha: att skapa ett Sverige där alla är trygga och säkra och
            litar på varandra.
          </note>
          <note>
            Sverige sticker ut när det gäller gängkriminalitet och skjutningar.
            Många är alltför ofta alldeles för otrygga. Sprängningar och skjutningar
            sker alltför ofta. Känslan av sammanhållning är svag just nu –
            Sverige slits isär på grund av ökade klyftor mellan bostadsområden
            och mellan människor.
          </note>
          <note>
            Samhället är mer komplext, och så även brottsligheten. I dag
            är det komplicerat att utreda brott. Det krävs många olika kompetenser,
            från hur brottsoffer reagerar i kris och att knyta ett förband
            till att hantera en stor mängd information, som den som kom när
            Encrochat knäcktes. Det krävs en extremt kunnig polis.
          </note>
          <note>
            För att polisen ska kunna göra ett bra arbete måste stödet för
            polisen vara stort. Det är det tyvärr inte inom alla grupper.
            Det sker missförstånd och otydlig kommunikation från polisen,
            vilket gör att det är svårt att greppa till exempel varför Nordiska
            motståndsrörelsen fick demonstrera utanför RFSL:s lokaler i Almedalen
            för ett par år sedan. Det var något som gjorde att oerhört många
            hbtq-personer, och många andra, kände en stor rädsla för sin säkerhet.
            Beslutet kan ha varit rätt fattat utifrån lagstiftningen, men
            det skapade oro och rädsla.
          </note>
          <note>
            Polisens arbete med att kommunicera och arbeta vid demonstrationer
            måste bli bättre. Vänsterpartiet vill se utbildningsinsatser när
            det gäller hetslagstiftningen och ordningslagen.
          </note>
          <note>
            Det sker i dag ett mångfaldsarbete inom polisen, och detta är
            bra. Men arbetet fokuserar väldigt mycket på vilka som rekryteras
            till Polismyndigheten och inte lika mycket på hur polisens arbete
            ska ske.
          </note>
          <note>
            Det finns djupa normer inom poliskåren. Det är den vita mannen
            som är normen, och det är utifrån detta som delar av arbetet fortfarande
            pågår.
          </note>
          <note>
            Alltför ofta cirkulerar videor på ingripanden av polisen där
            det går riktigt fel. Det används övervåld, och den misstänkte
            behandlas på ett sätt som både ser ut att vara och upplevs som
            väldigt brutalt.
          </note>
          <note>
            Jag kontaktas återkommande av personer angående polisens beteende
            vid ingripanden. Jag ser vad ordningsmakten gör mot afrosvenskar,
            mot ensamkommande flyktingbarn från Afghanistan och mot varenda
            person som har en annan etnisk bakgrund. Det gör mig förbannad.
            Det gör förbaskat ont att rättsväsendet inte har kommit längre
            än att basera sina ingripanden på fördomar.
          </note>
          <note>
            Etnisk profilering sker alltför ofta. Rapporten Slumpvis utvald
            av Civil Rights Defenders och kriminologiska institutionen vid
            Stockholms universitet visar på att det inte handlar om ruttna
            äpplen inom kåren, om enskilda händelser eller om att det är i
            vissa bostadsområden med annan etnisk sammansättning som detta
            sker. Det är bara dåliga ursäkter. Etnisk profilering från polisen
            sker ändå. Personer grips, och våldsamma metoder används mot personer
            som påfallande ofta sticker ut från den vita svenska normen. Detta
            är förbjudet.
          </note>
          <note>
            Därför behövs det en generell och långsiktig kompetenshöjning,
            inte bara för lokalpoliser som arbetar i utsatta områden utan
            för polisen generellt. Det handlar om mångkulturell kompetens
            och om att polisarbetet är komplext och svårt. Därför krävs det
            extremt mycket kunskap. Men det handlar framför allt om att vi
            lever i en rasistisk samhällskontext där förlegade normer fortfarande
            styr alltför mycket.
          </note>
          <note>
            Därför yrkar jag bifall till reservation 21.
          </note>
          <note>
            Innan jag är klar, fru talman, vill jag ta upp beredskapspolisen,
            som ett tillkännagivande i dagens betänkande handlar om.
          </note>
          <note>
            Vänsterpartiet vill gärna se att vi återinför beredskapspolisen,
            som avskaffades 2012. Det handlar om att civilpliktiga poliser
            kan förstärka ordinarie personal vid särskilda händelser. Vänsterpartiet
            skulle gärna vilja se en utredning av hur införandet av en beredskapspolis
            skulle kunna gå till.
          </note>
          <note>
            Anf. 6 INGEMAR KIHLSTRÖM (KD):
          </note>
          <note>
            Fru talman! Sverige är på väg att tappa greppet om det eskalerande
            gängvåldet, och för många av de kriminella har alla spärrar släppt.
          </note>
          <note>
            Kristdemokraterna menar att insatserna för att bekämpa våldet
            måste bli tuffare. Vi måste skydda vitala samhällsfunktioner.
            Kriminella sätter i system att attackera socialkontor, kommunhus,
            rättegångssalar med mera för att försvåra arbetet.
          </note>
          <note>
            Ständigt möts vi av nyheter om beskjutning, bomber, stenkastning,
            spottloskor, hot och våld. Personalen inom polis, brandkår och
            ambulans får utstå oerhört många obegripliga påhopp. Den som attackerar
            en vital samhällsfunktion måste få hårdare straff.
          </note>
          <note>
            Vi debatterar här och nu Polisfrågor . Det är ett betänkande
            som behandlar cirka 400 motioner på området. Det handlar om polisen,
            som är en av de primära faktorerna för att skapa trygghet i vårt
            land.
          </note>
          <note>
            Polisen är en viktig resurs för att säkerställa och upprätthålla
            säkerheten i vårt samhälle. Det är därför viktigt att samhället
            tydligt markerar att det inte är acceptabelt med hot och våld
            mot poliser och andra samhällsfunktioner och att lagstiftningen
            tydligt ger polisen rättigheter att upprätthålla sin och andras
            säkerhet i vårt samhälle.
          </note>
          <note>
            Polisen måste också fortsätta att rekrytera och anställa i hög
            takt. Precis som tidigare talare har nämnt ligger vi i Sverige
            i botten i Europa när det gäller polistäthet. Vi behöver fler
            poliser, så att polisen kan ha en ordentlig närvaro på utsatta
            platser och ute på landsbygden i hela vårt land.
          </note>
          <note>
            Fru talman! Betänkandet innehåller, som jag tidigare nämnt, många
            olika förslag. Jag vill i denna debatt lyfta fram några av dem.
          </note>
          <note>
            Som många talare varit inne på finns det förslag om ett tillkännagivande
            gällande beredskapspolisen. Beredskapspoliser var civilpliktiga
            poliser som kunde kallas in vid en allvarlig eller omfattande
            störning, vilket bland annat hände efter stormen Gudrun. Beredskapspolisen
            avskaffades 2012, men behovet av den försvann inte då.
          </note>
          <note>
            Bland annat skulle en beredskapspolis ha kunnat vara polisen
            behjälplig vid gränskontroller under flyktingkrisen. De skulle
            ha kunnat kallas in vid bränderna de senaste åren och också efter
            terrordådet 2017.
          </note>
          <note>
            Eftersom det bara har gått några år sedan beredskapspolisen avskaffades
            har många fortfarande en färsk utbildning. Med mycket kort varsel
            skulle beredskapspolisen därför kunna förstärka polisen vid till
            exempel gränskontroller, id-kontroller eller vid stora trafikkontroller.
            Vi ser beredskapspolisen som ett bra komplement. Kristdemokraterna
            anser att det genom en förändrad inriktning är möjligt att anställa
            2 000 beredskapspoliser på sikt.
          </note>
          <note>
            Vi ger även stöd till det andra tillkännagivandet gällande hantering
            av spårsäkringssatser vid sexualbrottsutredningar. Det är viktigt
            att allt görs för att säkerställa att de som begår dessa vedervärdiga
            brott också döms för dem.
          </note>
          <note>
            Fru talman! Förutom dessa tillkännagivanden vill jag lyfta några
            av de förslag som vi kristdemokrater motionerat om.
          </note>
          <note>
            Det gäller antalet poliser. Precis som jag sa tidigare har Sverige
            för få poliser, och för få av dem är ute på gator och torg. Sedan
            2010 har antalet poliser per 100 000 invånare kontinuerligt minskat.
            Med dagens antal poliser är det svårt att bekämpa de gäng som
            tagit över i utanförskapsområ ­ den och samtidigt vara närvarande
            på små orter, där polisen ibland nästan är helt frånvarande i
            dag.
          </note>
          <note>
            För att åtgärda detta och se till att polisen kan vara närvarande
            i hela landet föreslår Kristdemokraterna att Sverige ska ha 30
            000 poliser så snart som det bara är möjligt. Därför är det bra
            att regeringen följer upp KD-M-budgetens satsning på polisen.
            Dessvärre är det uppenbart att de själva saknar den nödvändiga
            och långsiktiga planering och ambition som krävs för att bygga
            ut svenskt polisväsen.
          </note>
          <note>
            Kristdemokraterna väljer att göra en rejäl, offensiv satsning
            på polisen. Vi satsar totalt över 5,4 miljarder mer än regeringen
            på polisen den kommande treårsperioden. Vi vill också ge poliserna
            ett ordentligt lönelyft. I vår skuggbudget avsatte vi 1,3 miljarder
            till höjda polislöner för att locka fler till yrket.
          </note>
          <note>
            Fru talman! Jag tror också att det är viktigt att det finns en
            polis knuten till varje skola. För att förebygga och bekämpa brott
            är det viktigt att det finns ett förtroende mellan polis och ungdomar.
            Vi anser att det är viktigt att polisen har ett samarbete med
            samtliga skolor och föreslår att förutsättningarna att knyta en
            viss polis till varje skola bör utredas.
          </note>
          <note>
            I det här området finns också nämnt brott begångna av så kallade
            djurrättsaktivister.
          </note>
          <note>
            Jägare som efter myndighetsbeslut bedriver skyddsjakt eller genomför
            eftersök på polisens uppdrag utför ett viktigt samhällsuppdrag.
            Vi ser mycket allvarligt på att jägare blir hotade och trakasserade
            av djurrätts ­ aktivister. Vi menar att det behövs ett polisarbete
            inriktat på ideologiskt motiverad brottslighet och att brott mot
            jägare begångna av djurrättsakti ­ vister bör tas på betydligt
            större allvar av polisen.
          </note>
          <note>
            Fru talman! Det finns också ett behov av att öka informationsdelningen
            mellan polis och socialtjänst. Samarbete mellan polis och kommuner,
            framför allt socialtjänsten, är grundläggande för att förhindra
            ungdomsbrottslighet.
          </note>
          <note>
            År 2013 infördes en ny sekretessbrytande bestämmelse som innebär
            att en uppgift som rör en enskild person som inte fyllt 21 år
            i vissa fall ska kunna lämnas till socialtjänsten och polisen.
            Vi menar dock att det nuvarande regelverket förhindrar ett effektivt
            informationsutbyte. Vi anser bland annat att socialtjänst och
            skola när det är motiverat ska vara skyldiga att bryta sekretessen
            på begäran av polisen i brottsförebyggande syfte.
          </note>
          <note>
            Det är angeläget att lagstiftningen ändras. Vi menar att det
            också behöver göras en översyn av reglerna om informationsdelning
            mellan polisen och socialtjänsten när det gäller personer som
            är över 21 år. Det skulle möjliggöra att information kan delas
            mellan socialtjänsten och polisen i större utsträckning än i dag,
            vilket framför allt skulle bidra positivt till polisens brottsförebyggande
            arbete.
          </note>
          <note>
            Fru talman! Vi behöver återskapa tryggheten i vårt samhälle.
            Våra gator och torg är inte skapta för att vara gängens konfliktzoner.
            För att stoppa detta våld och även möta annan brottslighet i vårt
            land behöver polisens arbete uppvärderas, och vi lagstiftare måste
            ge ytterligare förutsättningar för polisen att möta brottsligheten
            i alla dess former. Våldet måste få ett slut. Sverige förtjänar
            bättre.
          </note>
          <note>
            Vi delar majoritetens åsikt i utskottet och tillstyrker de två
            tillkännagivandena i ärendet. Jag stöder också Kristdemokraternas
            motioner och reservationer i detta ärende, men jag yrkar bifall
            endast till reservation 5.
          </note>
          <note>
            Anf. 7 JOHAN PEHRSON (L):
          </note>
          <note>
            Fru talman! Så kom då den här dagen i juni när vi fick en misstroendeförklaring
            mot den konstellation som bär upp denna regering, bestående av
            Socialdemokraterna och Miljöpartiet. Det är inte så förvånande.
          </note>
          <note>
            På det område som vi nu ska diskutera, fru talman, är det punkt
            69 i januariavtalet och medföljande budgetsamarbete som berörs.
            Det handlar nämligen om polisen och den viktiga utbyggnad som
            sker av svensk polis nu, något som var helt avgörande för att
            Liberalerna skulle stödja den här konstellationen i januariavtalet.
          </note>
          <note>
            Vi menar dock från Liberalernas sida att detta inte räcker. Vi
            hör nu hur de 10 000 poliser som skulle anställas mellan 2016
            och 2024 mest blivit civilanställda. Det är duktiga, professionella
            experter och duktiga administrativa medarbetare som får tryck
            i verksamheten. De är anställda. Nu är det ju polisutbildade som
            ska till. Vi har nu slagit svenskt rekord i antal polisutbildningar.
            Tyvärr är de inte helt fyllda ännu. Men det kommer nu fler nya
            poliser, och det är väldigt viktigt att vi hälsar dem välkomna,
            varenda en.
          </note>
          <note>
            Det ska bli 5 000 fler poliser fram till 2024, förhoppningsvis,
            en del nya och en del återanställda. Men Liberalerna menar att
            vi måste upp till genomsnittet i Europa. Det innebär att vi gärna
            vill se att det blir ytterligare 5 000 fram till 2029. Då kommer
            vi upp i ungefär 30 000 poliser i Sverige, och det är vad det
            här landet behöver för att minska brottsligheten och öka tryggheten,
            för numerären spelar roll.
          </note>
          <note>
            När vi inte har tillräckligt många poliser privatiseras rättsstaten.
            Jag har noterat att det är en del här i kammaren som ibland är
            väldigt oroade över att det finns marknadskrafter och annat som
            påverkar människors vardag och viktiga delar av livet. Men de
            verkar helt obrydda när det gäller just poliser. Det finns viktiga
            väktare och ordningsvakter inom den privatiserade säkerhetsbranschen.
            Men det är naturligtvis ett svar på det faktum att vi här inne
            är för dåliga på att leverera rätt antal poliser i Sverige.
          </note>
          <note>
            Vi får väl se om det blir ett extra val, med tanke på misstroendeförklaringen,
            nu när Vänsterpartiet och Sverigedemokraterna har fallit i varandras
            armar – det låter nästan som Håkan Hellström. Men då är det ett
            löfte från oss att vi ska ha ytterligare 5 000 poliser fram till
            2029, när vi har bockat av 5 000 fram till 2024. Ångan ska hållas
            uppe.
          </note>
          <note>
            Men det räcker inte. En viktig sak som hände i går var att det
            kom en utredning om kommunernas brottsförebyggande arbete. Detta
            ska bli ett ansvar för kommunerna, och det är väldigt viktigt.
            Polisen måste jobba nära skolan och socialtjänsten, som berörs
            i utredningen.
          </note>
          <note>
            Fru talman! Jag besökte Eskilstuna häromsistens, förra veckan,
            en historiskt sorglig gangsterstad på många sätt. Senast brann
            ju mängder av bilar för att polisen hade burat in några av de
            värsta ligisterna. När man träffar poliserna där hör man hur få
            de är och hur viktigt det är att vi får fram numerären av områdespoliser.
            Närvaron av områdespoliser är också väldigt låg i Sverige, vilket
            vi ska diskutera senare i dag när vi ska behand ­ la ett betänkande
            om Riksrevisionens rapport.
          </note>
          <note>
            Det behövs områdespoliser som långsiktigt och tålmodigt jobbar
            med gränssättande relationsskapande. Det behövs poliser som finns
            i närsamhället och som tillsammans med skolan, socialtjänsten,
            föreningslivet och näringslivet jobbar mot brott. Det finns också
            ett sådant program som vi har antagit här i riksdagen.
          </note>
          <note>
            Kommunerna och socialtjänsten är alltså viktiga. Det som man
            har efterlyst i Eskilstuna och som vi i Liberalerna ofta har efterlyst
            här är tjänstgörande, beslutsföra personer från socialtjänsten
            som till exempel finns på plats ute i den hårda sommarnatten –
            eller vinternatten, vilket ni vill – och kan ta hand om dessa
            unga personer. Det är nämligen det största problemet vi har i
            Sverige: Vi har en socialtjänstlag som var kanonbra när den trädde
            i kraft 1980, men i dag är det ett helt annat Sverige vi lever
            i. Det krävs mycket tidigare och tydligare insatser
          </note>
          <note>
            Detta efterlyste också polisen. De kan inte göra så mycket annat
            än att köra hem de här trasiga barnen, som är ute och springer
            på nätterna efter ­ som föräldrarna inte har kapacitet eller har
            abdikerat av någon annan orsak. Det måste finnas andra som backar
            upp. Det skulle göra mycket för svensk polis om vi hade en kraftfullare
            socialtjänst som verkligen kunde gripa in.
          </note>
          <note>
            Det är också viktigt att polisen gör rätt saker. Vi vet till
            exempel att svensk polis här på vårkanten, mitt under kampen mot
            gängkriminaliteten, fick åka ut och frakta runt en stor val. Det
            sker naturligtvis inte varje dag att polisen åker runt med liket
            av en val, men det pekar ändå mot det faktum att polisen har felaktigt
            avgränsade uppgifter. Det är för mycket som har lagts på denna
            myndighet.
          </note>
          <note>
            Tidigare har insatserna mot psykisk ohälsa debatterats här, och
            det är också ett sådant område. Psykiatriambulanser skulle kunna
            ta över en del uppgifter från polisen. Det är orimligt att svensk
            polis på förmiddagen ska plocka in människor som tänker ta livet
            av sig för att de mår så fruktansvärt dåligt och sedan få hämta
            in samma personer igen på eftermiddagen efter ­ som de fortfarande
            mår väldigt dåligt då behandlingen – vilket i princip var ett
            besök på psykakuten, och sedan släpptes de ut – inte har hjälpt.
          </note>
          <note>
            Det är helt avgörande att polisen har rätt numerär, rätt uppgifter
            och rätt stöd. Till det här stödet hör inte bara socialtjänsten
            och kommunerna, utan dit hör också vikten av att man jobbar brett
            med andra myndigheter. Där får vi väl ändå vara glada att regeringen
            har piggnat till de senaste dagarna och kommit med lite förslag
            om att jobba mot ekonomisk brottslighet. Grovt kriminella är nämligen
            inte alltid sadister per definition, utan de är ute efter pengar.
            De tömmer system och ägnar sig åt bedrägerier, och allt de gör
            går ut på att på olika sätt tillskansa sig pengar. Därför måste
            man slå mot dessa pengar.
          </note>
          <note>
            Det är helt givet för oss i Liberalerna att stödja detta, men
            vi vill gå ännu längre. Då är vi dock snarare inne på processrätten
            och straffrätten än på vad polisen ska göra. Men de ska samverka,
            och det är polisen som i diskussioner med Skatteverket och andra
            myndigheter ska bestämma vilka insatser som ska prioriteras. Det
            är viktigt att polisen får avgöra detta, för det är inte alltid
            kronor och ören som är det avgörande. Det är i stället farligheten
            i de här nätverken – de här klanerna och parasiterna – för vår
            välfärdsstat.
          </note>
          <note>
            Fru talman! Många sitter nu här inne och ser regeringskrisen
            spelas upp. Man ser Socialdemokraternas ordförande i utskottet
            undra om han får sitta kvar. Det kommer snart att visa sig.
          </note>
          <note>
            Jag vill också slå ett slag för det internationella samarbetet
            och vikten av att vi ligger på i EU-samarbetet. Den senaste tidens
            internationella utveckling med olika tillslag – senaste var det
            FBI som kom med en påse uppgifter som svensk polis glatt slickade
            i sig och som svenska åklagare tog åt sig – kommer att leda till
            att ännu fler människor kan låsas in, vilket är bra. Det för mig
            in på nästa fråga.
          </note>
          <note>
            Vi vet ju inte hur det blir – det blir nämligen en stökig avslutning
            på det här riksmötet – men när vi ska prata budget i höst räcker
            det inte med att bara blåsa på med de poliser som följer av avtalet,
            utan det krävs också insatser på åklagarsidan, domstolssidan och
            kriminalvårdssidan för att placera alla dessa människor. Nu har
            man nämligen gått från dubbelsängar till fyrvåningssängar; det
            är flera anstalter och häkten som snart ser ut som sovrum på Barnens
            ö. Så här kan vi ju inte ha det, utan det måste fram resurser
            nu. Det är också viktigt att hela spannet av brottsbekämpande
            myndigheter hänger ihop. Man kan inte bara prata om polisen.
          </note>
          <note>
            Slutligen, fru talman, ska jag bara nämna att vi välkomnar ett
            annat viktigt stöd. Vi har en positiv grundinställning till beredskapspolisen,
            men vi har i vårt särskilda yttrande framhävt varför vi inte stöder
            detta. Vi har nämligen gjort upp om detta inom försvarssamarbetet
            med regeringen. Ibland vinner man, och ibland förlorar man. Ibland
            förstår inte alla Liberalernas kloka argument. Detta gäller dock
            ordningsvakter och väktare, och det är en viktig utredning som
            har kommit och som nu processas.
          </note>
          <note>
            Från Liberalernas sida hoppas vi att man kommer vidare med ett
            större ansvar för ordningsvakter. Här finns det förslag om att
            till exempel kunna avlasta med vissa transportinsatser gällande
            människor som har druckit för mycket vin direkt ur boxen eller
            brukat andra substanser och som behöver tas om hand. Det är klart
            att det är bra om andra än polisen kan agera transporttjänst i
            arbetet med att få människor att nyktra till och kanske inte dricka
            så mycket igen.
          </note>
          <note>
            Vidare finns det mycket att utveckla gällande ordningsvakter
            i sam ­ arbetet mellan polis och kommunerna, som ofta hyr in vakterna
            för att ska ­ pa ordning på våra gator och torg eller skapa trygghet
            på våra kollektiva färdmedel.
          </note>
          <note>
            Fru talman! Jag skulle som bekant kunna stå här och prata hur
            länge som helst, men jag yrkar bifall enbart till reservation
            8.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9.)
          </note>
          <note>
            § 4 Yrkande om misstroendeförklaring
          </note>
          <note>
            Följande skrivelse hade kommit in:
          </note>
          <note>
            Till Sveriges riksdags talman
          </note>
          <note>
            Yrkande om misstroendeförklaring mot statsminister Stefan Löfven
          </note>
          <note>
            Riksdagen bör förklara att statsminister Stefan Löfven inte har
            riksdagens förtroende. Härmed begär undertecknande ledamöter av
            riksdagen i enlighet med Regeringsformen 13 kap 4 § att ärende
            om misstroendeförklaring mot statsministern tas upp för riksdagens
            prövning.
          </note>
          <note>
            Richard Jomshof (SD)
          </note>
          <note>
            Carina Ståhl Herrstedt (SD)
          </note>
          <note>
            Jimmy Ståhl (SD)
          </note>
          <note>
            Lars Andersson (SD)
          </note>
          <note>
            Linda Lindberg (SD)
          </note>
          <note>
            Jonas Andersson i Skellefteå (SD)
          </note>
          <note>
            Julia Kronlid (SD)
          </note>
          <note>
            Fredrik Lindahl (SD)
          </note>
          <note>
            Ludvig Aspling (SD)
          </note>
          <note>
            Markus Wiechel (SD)
          </note>
          <note>
            Katja Nyberg (SD)
          </note>
          <note>
            Michael Rubbestad (SD)
          </note>
          <note>
            Ann-Christine From Utterstedt (SD)
          </note>
          <note>
            Oscar Sjöstedt (SD)
          </note>
          <note>
            Thomas Morell (SD)
          </note>
          <note>
            Josef Fransson (SD)
          </note>
          <note>
            Tobias Andersson (SD)
          </note>
          <note>
            Mattias Bäckström Johansson (SD)
          </note>
          <note>
            Mikael Strandman (SD)
          </note>
          <note>
            David Lång (SD)
          </note>
          <note>
            Caroline Nordengrip (SD)
          </note>
          <note>
            Sven-Olof Sällström (SD)
          </note>
          <note>
            Robert Stenkvist (SD)
          </note>
          <note>
            Martin Kinnunen (SD)
          </note>
          <note>
            Per Söderlund (SD)
          </note>
          <note>
            Angelika Bengtsson (SD)
          </note>
          <note>
            Björn Söder (SD)
          </note>
          <note>
            Mikael Eskilandersson (SD)
          </note>
          <note>
            Johnny Skalin (SD)
          </note>
          <note>
            Charlotte Quensel (SD)
          </note>
          <note>
            Angelica Lundberg (SD)
          </note>
          <note>
            Henrik Vinge (SD)
          </note>
          <note>
            Adam Marttinen (SD)
          </note>
          <note>
            Roger Richthoff (SD)
          </note>
          <note>
            Clara Aranda (SD)
          </note>
          <note>
            Jonas Andersson i Linghem (SD)
          </note>
          <note>
            § 5 Unga lagöverträdare
          </note>
          <note>
            Justitieutskottets betänkande 2020/21:JuU28
          </note>
          <note>
            Unga lagöverträdare
          </note>
          <note>
            föredrogs.
          </note>
          <note>
            Anf. 8 PETTER LÖBERG (S):
          </note>
          <note>
            Fru talman! Inledningsvis vill jag säga att vi har en hel del
            reservatio ­ ner i detta betänkande. För tids vinning och av respekt
            för den överens ­ kommelse som ligger yrkar jag dock bifall enbart
            till vår reservation 4 un ­ der punkt 4.
          </note>
          <note>
            S om ni kan se i handlingarna finns det en lång lista med förslag
            på tillkännagivanden från utskottet. Som vanligt försöker man
            ge sken av att riksdagen pressar regeringen framför sig i rättspolitiken.
            Och det har abso ­ lut hänt att kammaren har gjort tillkännagivanden
            som fått regeringen att förändra sin politik, vilket är helt rimligt.
            Det är precis vad vår konstitution föreskriver. Men den absoluta
            bulken av förslag på tillkännagivanden i da ­ gens betänkande
            är dessvärre av den karaktären att den redan pågående processen
            uppfyller de krav man vill ställa på regeringen.
          </note>
          <note>
            Jag hade kanske önskat ett mer omdömesgillt urval när det gäller
            användandet av det kraftfulla konstitutionella instrument som
            tillkännagivandet innebär – och kanske också av en del andra instrument
            som vi kommer att stifta närmare bekantskap med under de kommande
            dagarna.
          </note>
          <note>
            Hur som helst! Sommaren är en tid för läsning. Vi kan snart lämna
            högarna av betänkanden som vi har pluggat de senaste månaderna,
            och vi kan lämna våra förhatliga Zoomskärmar. För oss rättspolitiker
            kan det dock vara bra att kombinera nytta med läslust, och jag
            vill med utgångspunkt i två böcker driva ett resonemang kring
            begreppet unga lagöverträdare.
          </note>
          <note>
            Förra årets stora hit inom den här branschen var boken Familjen
            , som beskrev de patriarkala strukturer som finns i Borås hamnstad
            Göteborg och som tyvärr är alltför aktuella i våra dagar. Den
            är prisbelönt och otroligt välskriven.
          </note>
          <note>
            De senaste månaderna har glädjande nog även Diamant Salihus bok
            Tills alla dör lästs. Den ger en djup och nyanserad bild av hur
            situationen ser ut i våra plågade och så kallade utsatta – men
            jag vill hellre säga underprivilegierade – områden. Det är en
            situation som trasar sönder familjer och där det mest extrema
            uttrycket är den gängproblematik vars motor är narkotikahantering,
            personrån eller hot.
          </note>
          <note>
            Efterdebatten gällande den här boken handlade dock – tyvärr,
            får jag säga – väldigt mycket om musiken och om olika hiphopkändisars
            agerande. Det kan vara intressant i sig, men det är inte det som
            utgör de bakomliggande faktorerna till att unga människor begår
            brott i ett större perspektiv. Hiphopstjärnor finns inte i alla
            de här 26 särskilt utsatta områdena – så kan vi säga – även om
            kulturen naturligtvis också påverkar på ett negativt sätt ibland.
          </note>
          <note>
            I det inledande kapitlet i denna bok finns knivskarpa analyser
            av de underliggande orsakerna till att vi befinner oss i den situation
            som vi gör. Här beskrivs hur varningsklockorna tidigt ringde och
            hur staden och staten har dragit sig tillbaka från de här områdena.
            Det handlar om hög befolkningstäthet, trångboddhet, en väldigt
            ojämlik situation när det gäller ohäl ­ sotal och levnadsvillkor,
            låg utbildningsnivå och en i många avseenden demonterad skola.
            Man kan se att utvecklingen egentligen inte i någon del har gått
            åt rätt håll, enligt författaren.
          </note>
          <note>
            Det är där vi måste börja. Det handlar inte bara om repressiva
            åtgärder och politisk kortsiktighet. Huset måste byggas från grunden.
          </note>
          <note>
            I Järvafältets fall kunde man redan 2007, när stadsdelsförvaltningarna
            i Kista och Rinkeby slogs ihop och verksamheten flyttades till
            det mer välbärgade Kista, se hur mönstret förstärktes och tydliggjordes.
            Arbetsplatser försvann från Rinkeby. Myndigheter och förvaltningar
            försvann, tillsammans med arbetsförmedling, post och övrig service.
            Till slut fanns det inte ens en bankomat i området. Myndighetssverige
            checkade helt enkelt ut.
          </note>
          <note>
            Samtidigt plågas socialtjänst och fritidsverksamhet av minskade
            resurser, och skolan klarar inte av att hantera vare sig den sociala
            situationen eller kunskapsutvecklingen på ett bra sätt.
          </note>
          <note>
            När staten försvinner, då kommer kaoset – så formulerade någon
            på Järva det.
          </note>
          <note>
            Är norra Stockholm unikt? Nej, det är det inte. Detta finns i
            andra former över hela vårt avlånga land, inte bara i orten utan
            även i konflikten mellan land och stad. Vi ser att samhället har
            dragit sig tillbaka. Det måste finns en vändning bortanför horisonten.
          </note>
          <note>
            Skolan skulle – det har jag sagt många gånger från den här talarstolen
            – kunna vara den vackra platsen som binder ihop, det kraftfulla
            redskap som samhället kunde ha. Tyvärr har den blivit ett världsunikt
            marknads ­ liberalt experiment som ligger i diket, till glädje
            enbart för rika aktieägare.
          </note>
          <note>
            Jag vill dock lyfta fram några ljusglimtar i sammanhanget. Jag
            ser att det på många håll finns polisområden som trycker ut resurser
            i områdena, precis som Johan här beskrev för en liten stund sedan.
            Man fotpatrullerar och stör ut de öppna drogscenerna. Man klarar
            det även på kort sikt. Det är inte ett arbete som behöver ta decennier.
            Det är en ständig, konsekvent och regelbunden närvaro som krävs.
            Det krävs att man byter paradigm i sättet att arbeta och hantera
            detta. Den förväntan finns från politiken gentemot myndigheterna.
          </note>
          <note>
            Jag ser också hjältar. Jag har de senaste veckorna vid flera
            tillfällen haft förmånen att få samtala med och lyssna till Carolina
            Sinisalo från Järva, som tillsammans med vår egen ledamot Anders
            Österberg, som sitter här i vanliga fall, har bedrivit ett otroligt
            hårt arbete för att förändra verkligheten i dessa miljöer. De
            ger oss nycklar och ett annat tonläge för att möta detta på allvar.
            De ställer frågan varför det är lättare att få tag i ett vapen
            än att få ett jobb. De är fast övertygade om att det handlar om
            sommarjobb, om att ha simskola för ungdomarna på somrarna så att
            de lär sig simma och om att ge dem framtidstro. Återigen handlar
            det om det som alla säger hela tiden: skolan, skolan, skolan.
          </note>
          <note>
            Klarar vi inte detta kommer det naturliga valet att vara gängkriminell
            för väldigt många av de här ungdomarna. Det är ett liv som präglas
            av rädsla – stå ute och frysa, bli hotad av sina kamrater, så
            småningom bli tillfångatagen av polisen och bli lagförd. Det är
            ett hårt liv och ett olönsamt liv, men det är ändå det liv som
            man anser är ett rimligt val där och då. Vi måste ge dem andra
            val. Det är en självklarhet.
          </note>
          <note>
            Fru talman! Vi har gjort historiskt stora insatser här. Mycket
            har legat på den repressiva sidan. Jag tror dock att lösningen
            finns i Carolinas och Anders berättelser. Vi borde lyssna mer
            på dem.
          </note>
          <note>
            Nu har jag fokuserat på vår kanske största utmaning. Jag ska
            snabbt också highlighta en megastudie som Malmö universitet har
            gjort tillsammans med Max Planck-institutet och som presenterats
            i några av de mest ansedda tidskrifterna i världen när det gäller
            kriminologi. Den håller extremt hög vetenskaplig klass, kan tilläggas.
            Tidsserierna är väl underbyggda, grundmaterialet är stort och
            studien bekräftar det vi redan visste, och som också bekräftas
            av CAN-rapporter, Brås övriga rapporter och sjukhusstatistik,
            nämligen att vi trots allt har den kanske mest laglydiga generation
            ungdomar vi någonsin har haft, åtminstone i modern tid. Det är
            också någonting som kanske behöver tas fram i debatten.
          </note>
          <note>
            Vi ser att ungdomarna är mer avståndstagande till brott och brottslighet
            än någonsin tidigare, i alla fall så länge man har mätt. Vi ser
            att förändrade relationer mellan skola och föräldrar gör att vi
            helt enkelt har bättre koll på ungdomarna. Ungdomarnas friutrymme
            i steget mot vuxenheten har förändrats. Naturligtvis finns det
            även nedsidor på ett sådant fenomen.
          </note>
          <note>
            Den enskilt viktigaste faktorn vi behöver ta med oss är dock
            att vi ser nya aktivitetsvanor som förklarar minskningen av brott.
            Dagliga rutiner har förändrats över tid. Ungdomarna är inte lika
            mycket ute på kvällarna, och är man ute på kvällarna är man det
            i blandade miljöer där även människor i vår ålder finns, till
            exempel restauranger. Det kan också handla om att utnyttja ett
            rikare socialt och kulturellt liv.
          </note>
          <note>
            På 80- och 90-talet befolkade stora ungdomsgäng med hundratals
            ungdomar våra städers centrala delar, och de drogs in i kriminalitet
            i form av våldsbrottslighet och missbruk. Detta är väldigt ovanligt
            i dag. Det bör vi också ha med oss. Brottsligheten i exempelvis
            centrala Stockholm har gått ned med långt över 50 procent de senaste
            30 åren. Vi måste ha med oss de sakerna för att också förstå nyckelfaktorerna
            framöver.
          </note>
          <note>
            Nu har jag dragit över min talartid, och fru talmannen tittar
            strängt på mig. Jag tänker då avrunda och önskar er en trevlig
            sommar och en bra avslutning på riksdagsåret – en spännande och
            bra avslutning.
          </note>
          <note>
            Anf. 9 ELLEN JUNTTI (M):
          </note>
          <note>
            Fru talman! I dag debatterar vi ett motionsbetänkande gällande
            unga lagöverträdare. Utskottet föreslår 14 tillkännagivanden till
            regeringen, vilket är mycket bra. Som min kollega Louise Meijer
            nämnde kommer riksmötet att sluta med ungefär hundra tillkännagivanden
            till regeringen. Det är ett klart och tydligt meddelande från
            riksdagen om att man är missnöjd med regeringens rättspolitik.
          </note>
          <note>
            Vi moderater har många bra förslag, och jag har valt ut några
            som jag ska nämna här. Vi står bakom alla reservationer där vi
            finns med, men jag yrkar bifall endast till nummer 20.
          </note>
          <note>
            Brottsligheten går ned i åldrarna. Många barn under 18 år begår
            grova våldsbrott, och antalet under 15 år har ökat kraftigt sedan
            2016. Unga är överrepresenterade i statistiken över misstänkta
            och även när det gäller antalet lagförda.
          </note>
          <note>
            I Sverige har det varit alldeles för mesiga reaktioner när ungdomar
            begått brott. Ofta har det knappt blivit några konsekvenser alls.
            Detta måste ändras. Det är viktigt att samhället reagerar tidigt
            och med kraft. Ju tidigare samhället reagerar, desto större chans
            har vi att bryta den kriminella banan innan den har gått för långt.
          </note>
          <note>
            De senaste årens utveckling i utanförskapsområdena har skapat
            en grogrund för kriminella gäng att växa sig allt starkare. Ofta
            dras unga personer in i de kriminella gängen – det kan handla
            om tio- till tolvåringar. Unga personer utnyttjas till att sälja
            narkotika eller transportera vapen åt gängen. Polisen i Stockholm
            och Göteborg har uppgivit att det handlar om hundratals barn som
            springer gängkriminellas ärenden. Det är helt enkelt förfärligt.
          </note>
          <note>
            Ungdomsbrottsligheten måste bekämpas på många olika fronter.
            Socialtjänst, polis och andra myndigheter måste samverka för att
            åtgärder sätts in tidigt. I dag kan en ung person gripas för mycket
            grova brott och vara tillbaka på gatan redan samma dag, trots
            att risken för återfall i brott är stor. Det skapar otrygghet,
            och människor slutar lita på rättssamhället. Den grupp av unga
            personer som gång på gång begår allvarliga brott måste bort från
            våra gator i betydligt fler fall än vad som sker i dag.
          </note>
          <note>
            I dag kan visserligen ungdomar mellan 15 och 18 år häktas för
            allvarliga brott. Men det sker för sällan.
          </note>
          <note>
            Det finns starka skäl för att fler unga personer som begått grova
            brott ska häktas. Det gäller särskilt om det är sannolikt att
            personen kommer att begå nya brott eller gå ut i samhället för
            att påverka brottsutredningen på olika sätt, till exempel genom
            att hota vittnen eller målsägare så att de inte vill medverka
            i polisutredningen.
          </note>
          <note>
            Därför anser vi moderater att särskilda ungdomshäkten behöver
            inrättas som ska anpassas efter ungas behov och förutsättningar.
            Jag är nöjd, för vi kommer att få ett tillkännagivande om detta
            i dag.
          </note>
          <note>
            Riksdagen har beslutat om tidsgränser för häktning, vilket vi
            moderater har varit emot hela tiden. Det är självklart att häktningstiderna
            inte ska vara längre än vad som krävs, men de ska inte heller
            vara kortare än vad som krävs för att kunna utreda grova brott.
            Detta är särskilt viktigt för brottsoffer. De ska känna att samhället
            står på deras sida och inte på gärningsmannens sida, vilket det
            ofta verkar som i dag.
          </note>
          <note>
            Särskilda ungdomsdomstolar bör inrättas för att döma i både LVU-mål
            och i mål där unga under 18 år är åtalade. Det är helt enkelt
            för att det ska gå snabbare och vara en säkrare hantering av åtal
            mot unga lagöverträdare. Handläggningen ska vara snabb, och personalen
            ska ha hög och relevant kompetens.
          </note>
          <note>
            En ny enhet hos Kriminalvården behöver inrättas för unga mellan
            15 och 18 år, för Kriminalvården har bättre kompetens att ta hand
            om och behandla grovt kriminella än vad traditionell socialtjänst
            har. Det här innebär också att det i större utsträckning blir
            statens ansvar i stället för kommunernas och socialtjänstens ansvar.
          </note>
          <note>
            Vi vill också att särskilda ungdomsfängelser ska inrättas där
            säkerheten är mycket högre än på Sis-hemmen. Här får vi också
            igenom ett tillkännagivande , som jag är mycket nöjd med.
          </note>
          <note>
            Under de senaste åren har många grovt kriminella rymt från Sis-institu
            ­ tionerna. De sitter inne för mord, grova våldtäkter och en massa
            andra gro ­ va brott, och i princip har de kunnat promenera ut
            från Sis-hemmen . Det är under all kritik – så får det bara inte
            vara. Därför är det bra att vi får igenom det här tillkännagivandet.
          </note>
          <note>
            Jag vill säga några ord om kartläggning och analys av ungdomsrånen,
            som vi också får ett tillkännagivande om i dag. I morse när jag
            läste rubrikerna i Expressen stod det ” Ung man allvarligt skadad
            efter grovt rån i Huddinge ” . Fyra unga män i en bil hoppade
            på en ung kille som gick på gatan och rånade och misshandlade
            honom grovt. Nu ligger det här unga rånoffret på sjukhus med allvarliga
            skador.
          </note>
          <note>
            Det här är inte bara ord, utan det handlar om en person som har
            blivit påhoppad av fyra andra personer som dunkat ned honom, rånat
            honom och förmodligen sparkat honom. Jag vet inte om han har blivit
            knivhuggen eller hur de har skadat honom, men det är helt enkelt
            förfärligt. Man vågar ju inte gå ut på stan längre. Jag tycker
            att det är fruktansvärt, och det är framför allt fruktansvärt
            för personen som har råkat ut för det här. Men det är också någons
            barn och någons bror.
          </note>
          <note>
            Jag får en klump i magen varenda gång jag läser om sådant här.
            Jag har två söner, och varje gång jag vet att de ska ut och festa
            med sina kompisar har jag ont i magen och undrar om de kommer
            att komma hem hela efter kvällen eller inte. Så ska det inte vara.
          </note>
          <note>
            Därför är det väldigt bra att vi får igenom tillkännagivandet.
            Rånen mot unga har ökat kraftigt under senare år, och rånen har
            också de här förnedringsinslagen, som är fruktansvärda. Man får
            inte svära i talarstolen, men jag skulle kunna göra det just nu,
            för det gör mig så fruktansvärt arg att det inte räcker att råna
            utan att man också ska förnedra rånoffren.
          </note>
          <note>
            Många av de här brotten klaras aldrig upp. Rånoffren mår dåligt
            under lång tid efteråt och vågar inte gå ut på stan, till skolan
            eller till träningar och allt vad det kan vara. Vi behöver som
            samhälle markera tydligare mot de här brotten.
          </note>
          <note>
            Vi behöver också mer kunskap om varför dessa rån har ökat i antal.
            Därför behöver en bred kartläggning göras som ska omfatta brottslighetens
            karaktär, vilka som rånar, vilka som är brottsoffer och vad brotten
            får för konsekvenser. Även förnedringsinslagen ska analyseras.
            Syftet är att om man vet allt det här som jag nyss tog upp kan
            man också bekämpa brottsligheten mycket bättre och förhoppningsvis
            kunna se till att den upphör.
          </note>
          <note>
            Jag vill säga några ord om ungdomsrabatten för personer mellan
            18 och 21 år. Vi moderater vill ta bort den helt och hållet. Det
            vill inte regeringen. Ett förslag är på gång om att ungdomsrabatten
            ska tas bort när det gäller brott som har minimistraffet ett års
            fängelse, vilket skulle innebära att en 20-åring som gör sig skyldig
            till en misshandel av normalgraden fortfarande kommer att få rabatt.
            Det tycker vi är helt fel. Vi vill att den ska tas bort helt och
            hållet. Det är inte rättvist att 18 ‑ , 19- och 20-åringar som
            är myndiga får rabatt när de misshandlar människor och begår andra
            brott.
          </note>
          <note>
            Nu är min talartid slut. Jag önskar alla en trevlig sommar!
          </note>
          <note>
            Anf. 10 KATJA NYBERG (SD):
          </note>
          <note>
            Fru talman! I dag debatterar vi justitieutskottets betänkande
            Unga lag ­ överträdare . Betänkandet innehåller 14 tillkännagivanden
            och många nödvändiga förslag som inte är del av utskottets förslag.
            Jag tänkte ägna min tid åt att fokusera på sådant som Sverigedemokraterna
            anser behöver genomföras för att brottsligheten hos unga lagöverträdare
            ska kunna brytas.
          </note>
          <note>
            Vi ser att kriminaliteten i dag sjunker allt lägre ned i åldrarna.
            Flera av de unga kriminella hinner bli yrkeskriminella långt innan
            de har fyllt 18 år. Yngre i utanförskapsområden används som hantlangare
            till äldre kriminella, och det är inte ovanligt att 15 ‑ , 16-
            och 17-åringar begår mycket grova brott, som mord, misshandel
            och våldtäkt.
          </note>
          <note>
            Sverigedemokraterna har länge arbetat för att få bort ungdomsrabatten.
            Samhället behöver tydligt markera att det inte finns något sådant
            som prova på-kriminalitet. Är man myndig ska man dömas utifrån
            sina handlingar, och det gäller alla. Även den myndiga förstagångsförbrytaren
            måste möta konsekvenserna av sitt handlande för att förstå allvaret
            i sina handlingar.
          </note>
          <note>
            Det är drygt 40 år sedan vi sänkte myndighetsåldern från 21 till
            18 år. Att vara myndig innebär flera rättigheter, men det innebär
            också flera skyldigheter. I Sverige tenderar vi att glömma bort
            just det.
          </note>
          <note>
            En ung person som har fyllt 18 men inte 21 år och som begår ett
            brott där straffet är under ett års fängelse får i dag straffreduktion
            på sitt straff. Det betyder i praktiken att en myndig person som
            begår en grov misshandel, rån eller grov utpressning får en automatisk
            rabatt på sitt straff. Sverigedemokraterna vill att straffrabatten
            tas bort helt för alla mellan 18 och 21 år.
          </note>
          <note>
            I ännu ett ärende kan vi här notera denna regerings karakteriserande
            drag på det kriminalpolitiska området. Oppositionen lämnar tillkännagiv
            ­ anden, och regeringen utreder och drar frågor i långbänk. Sedan
            justitieutskottet i april 2017 beslutade om en avskaffad straffreduktion
            för unga har frågan utretts, och förslag lämnades på regeringens
            bord 2018. Ett och ett halvt år senare gick frågan ut på remiss,
            och ännu finns det varken en lag ­ rådsremiss eller en proposition
            på riksdagens bord.
          </note>
          <note>
            Att regeringen tar tillfället i akt och håller presskonferenser
            gällande Sverigedemokraternas och oppositionens förslag har vi
            börjat vänja oss vid, men att de sedan inte genomför dem kan varken
            vi eller Sverige nöja oss med.
          </note>
          <note>
            Fru talman! Den samhällsutveckling som vi ser i dag kräver utökade
            möjligheter för samhället att ingripa mot de allt yngre individer
            som riskerar att involveras i kriminella miljöer. Många yrkeskriminella
            har påbörjat sin kriminella bana långt innan de har fyllt 15 år.
          </note>
          <note>
            Som det fungerar i dag har polisen inte några befogenheter att
            göra något i polisiär mening när man träffar på kriminella som
            är under 15 år. De överlämnas i stället till sociala myndigheter
            utan några kännbara konsekvenser. Det blir en signal om att den
            unges livsstil inte tas på allvar.
          </note>
          <note>
            Eftersom kriminaliteten sjunker allt lägre ned i åldrarna är
            det viktigt att kunna fånga upp unga individer tidigt, och därför
            behöver även straffmyndighetsåldern revideras. Sverigedemokraterna
            föreslår därför en sänkt straffmyndighetsålder.
          </note>
          <note>
            Att sänka straffmyndighetsåldern, ta bort ungdomsrabatten för
            myndiga personer och minska rabatten för ungdomar i åldern 15–17
            år skulle ge bra effekt. Att unga individer får avtjäna längre
            straff behöver inte vara något negativt. Om de får bra rehabilitering,
            möjlighet till en yrkesutbildning eller att läsa upp sina betyg
            är det bättre än att de snabbt kommer tillbaka till sina kriminella
            gäng och fortsätter att begå brott.
          </note>
          <note>
            Enligt samma princip som att betyg i skolan i tidig ålder fungerar
            som ett viktigt signalsystem när något är fel ska vi möta och
            bekämpa brotts ­ lighet i tidig ålder. Tidiga reaktioner ger utrymme
            för nödvändiga åtgärder. Den som snabbt möter en konsekvens av
            sitt handlande tenderar att framgent förhålla sig till just denna
            konsekvens.
          </note>
          <note>
            Fru talman! Förutsättningarna för att förhindra ett liv i brottslighet
            är bättre ju tidigare de första insatserna sker. Ofta uteblir
            konsekvenserna för icke straffmyndiga som har begått brott. Detta
            beror ofta på att brotten, även grövre sådana, inte utreds. För
            att se till att fler brott där den misstänkte är underårig utreds
            behöver kunskapen hos socialsekreterare samt den rådande lagstiftningen
            uppdateras.
          </note>
          <note>
            För att polisen ska få större möjligheter att förhindra fortsatt
            ungdomskriminalitet behöver det bli lättare för polis och socialtjänst
            att samarbeta. Sekretessreglerna mellan socialtjänst och polis
            men även andra myndigheter behöver därför tas bort. Genom att
            ge socialtjänsten och polisen större möjligheter att agera tidigt
            kan samhället snabbare markera att ett kriminellt beteende inte
            är accepterat. Det ökar chanserna för att den unge inte ska återfalla
            i kriminalitet.
          </note>
          <note>
            Fru talman! Rånen mot unga har ökat kraftigt på senare år. Brotten
            sätter djupa spår hos den som drabbas, och samhället behöver tydligt
            markera mot den typen av brottslighet. Vi har inte tillräckligt
            med kunskap om vad ökningen beror på. Det behöver därför göras
            en bred kartläggning av brottslighetens karaktär, vilka som begår
            brotten, vilka som är brottsoffer och vad brotten får för konsekvenser
            för de m som drabbas.
          </note>
          <note>
            I många fall är de som begår den typen av brott mycket unga.
            För att de ska förstå allvaret i vad de har gjort är det viktigt
            med en tydlig markering från samhällets sida.
          </note>
          <note>
            Samtidigt är det viktigt att få på plats verkningsfulla åtgärder
            som stärker tryggheten hos ungdomar som i dagsläget oroar sig
            för att bli rånade på vägen hem från skolan eller när de bara
            varit ute på en aktivitet.
          </note>
          <note>
            Fru talman! Det talas om fler poliser, strängare straff för vuxna
            och om barns rättigheter i samhället. Men när det gäller brottslighet
            riktas den omsorgen fortfarande i första hand mot de kriminella,
            inte mot brottsoffren som i många fall själva är barn. Ett större
            fokus behöver därför läggas på brottsoffren, även ur ett brottsförebyggande
            perspektiv. För alla partier och politiker som värnar brottsofferperspektivet
            är rimliga straff, där myndiga personer inte får rabatter, viktigt.
            Det är provocerande för brottsoffer som utsätts för allvarliga
            brott av 17 ‑ , 18 ‑ , 19 ‑ och 20-åringar att en del av dem till
            och med inte får något straff.
          </note>
          <note>
            Det ska aldrig vara på det sättet att ett brottsoffer som blir
            nedsparkat, blir misshandlat och får ärr för livet ska tvingas
            möta gärningsmannen strax därefter eller att det finns en överhängande
            risk för att det ska bli fler brottsoffer. Men tyvärr är det exakt
            det som händer i Sverige i dag. De som accepterar detta sviker
            inte bara offret och dess anhöriga. De sviker dessutom alla som
            riskerar att bli nästa offer.
          </note>
          <note>
            Fru talman! Samverkan mellan myndigheter och polis samt en fungerande
            skola är avgörande faktorer för att minska nyrekrytering av unga
            kriminella. Rejäla konsekvenser på riktigt, snabbare lagföring
            och ett aktivt arbete med samverkan mellan de aktörer som verkligen
            kan göra skillnad är nyckelfaktorer i arbetet med att skapa ett
            tryggare Sverige för alla.
          </note>
          <note>
            Jag yrkar bifall till reservation 25.
          </note>
          <note>
            Anf. 11 FREDRIK CHRISTENSSON (C):
          </note>
          <note>
            Fru talman! Det är kul att få delta i justitieutskottets debatt.
            Till vardags tillhör jag utbildningsutskottet. Jag tänker därför
            inleda lite med det som även har påpekats här tidigare: S kolan
            spelar en viktig roll för de frågor som diskuteras i dag. Det
            behövs ytterligare åtgärder för att stärka svensk skola så att
            fler klarar kunskapskraven.
          </note>
          <note>
            Frågan om hur vi bäst hanterar unga som begår brott förtjänar
            verkligen vårt största engagemang. A tt kunna bryta en utveckling
            för en ung människa på glid är enormt viktigt. På motsvarande
            sätt är varje misslyckande oerhört kostsamt, i form av samhällsekonomiska
            kostnader men framför allt i form av lidande för de framtida brottsoffer
            som drabbas.
          </note>
          <note>
            Det ska också sägas att priset i så gott som samtliga fall även
            blir väldigt högt för den unga lagöverträdare som växer upp till
            att bli en vuxen livsstilskriminell. Det kriminella livet är ingen
            dans på rosor. Kriminella drabbas själva av mer kriminalitet än
            andra och av en lång rad andra faktorer som innebär en låg livskvalitet.
          </note>
          <note>
            Det finns en hel del goda idéer i motionsskörden från detta riksdagsår
            och annat som har varit i loopen en längre tid. Det utvecklas
            och förtydligas i detta betänkande.
          </note>
          <note>
            Jag vill särskilt lyfta fram vikten av att arbeta långsiktigt
            och brottsförebyggande. Ansvaret för det brottsförebyggande arbetet
            behöver bli tydligare. Det är också centralt för alla inblandade
            att en ordentlig process ska ske om vad som egentligen händer
            när en icke straffmyndig person begår eller antas ha begått ett
            brott, även om inget straff kan utdömas. Det gäller framför allt
            ur ett brottsofferperspektiv men också för att de barn som har
            varit med om detta från den andra sidan ska kunna gå vidare. Särskilt
            viktigt är det förstås med bevistalan för den som oskyldigt utpekats
            för att ha utfört en brottslig handling.
          </note>
          <note>
            Det finns några punkter i betänkandet som Centerpartiet tycker
            att vi ska vara mer försiktiga med. När det gäller drogtester
            av minderåriga pågår en utredning som ska titta på hur detta ska
            ske på ett sätt som löser problemet men samtidigt tar hänsyn till
            den särskilda känslighet som det innebär.
          </note>
          <note>
            Barn är inte vuxna, och det är viktigt att göra skillnad på när
            vuxen ­ ansvaret inträder. Vi måste ta större hänsyn till barns
            känslomässiga behov och behandla dem mer varsamt än vuxna. Frihetsberövande
            av barn ska ske med stor restriktivitet och med insikter om vad
            det kan innebära för barnets utveckling. Vi avvisar därför förslaget
            om att barn ska kunna kvar ­ hållas.
          </note>
          <note>
            Fru talman! Att en rättsprocess går så snabbt som möjligt med
            samtidigt högt ställda krav på rättssäkerheten är viktigt för
            samtliga inblandade. Vi tilltalas därför av tanken på både jourdomstolar
            och snabbare lagföring. Däremot ser vi inte värdet i att ha ett
            parallellt domstolssystem för de fall unga är tilltalade.
          </note>
          <note>
            Vi står bakom samtliga av våra reservationer men yrkar för tids
            vinnande bifall endast till reservation 16.
          </note>
          <note>
            Även om undertecknad inte har varit delaktig i justitieutskottets
            arbete under det gångna riksdagsåret önskar jag alla utskottsledamöter
            och kansliet en trevlig sommar.
          </note>
          <note>
            Anf. 12 LINDA WESTERLUND SNECKER (V):
          </note>
          <note>
            Fru talman! Barn måste få vara barn. Ungdomar måste få vara ungdomar.
            Barn är barn, även när barn begår de mest brutala kriminella handlingar.
          </note>
          <note>
            Barn har särskilda rättigheter; vuxna har skyldigheter. Det är
            riksdagens skyldighet att se till att barn behandlas som barn
            och att barns rättigheter skyddas.
          </note>
          <note>
            Ungdomskriminaliteten sjunker, enligt en nygjord studie. Det
            beror säkert på många saker. Det beror bland annat på beteendeförändringar.
            Ungdomar gör aktivitetsförändringar. Man sysslar med andra saker
            i dag än tidigare. Det påverkar det kriminella beteendet.
          </note>
          <note>
            Det är i åldern 18–20 år som den absolut högsta graden av lagföring
            sker. Det är ett mönster som varit oförändrat över tid. Det är
            mellan 18 och 20 år som man ofta begår de mest kriminella handlingarna.
            Den viktigaste lärdomen vi kan dra är att kriminalitet minskar
            i takt med att personer blir äldre. Ju äldre personen blir, desto
            mindre risk är det alltså att den fortsätter med sin kriminalitet.
          </note>
          <note>
            Det är därför viktigt att samhället ser till att inte cementera
            det kriminella beteendet i tidig ålder. Samhället ska inte gå
            in med hårda tag och låsa in unga personer inom kriminalvårdens
            murar. Genom samhällets repression kan ungdomar nämligen fastna
            i det kriminella beteendet.
          </note>
          <note>
            Vi ska inte glömma bort att det inom många kretsar är coolt och
            ger status att sitta häktad, sitta med restriktioner och sitta
            inlåst på anstalt under en viss tid. Det skapar status och fördjupar
            den kriminella identiteten. Allt det som vi i den här kammaren
            inte vill ska ske med ungdomarna, nämligen att de blir kriminella
            vuxna, cementeras om vi ser till att ta riktigt hårda tag i tidig
            ålder.
          </note>
          <note>
            År 2017 var det 10 000 unga myndiga som lagfördes för brott,
            26 av dessa för dödligt våld, vilket är oerhört allvarligt. Resten
            var narkotikabrott av mindre allvarlig karaktär, tillgreppsbrott,
            misshandel och trafikbrott. Självklart är det väldigt allvarliga
            saker. Men det handlar också om former av allvarliga brott som
            faktiskt går att åtgärda genom samhällets insatser.
          </note>
          <note>
            Ungdomar som begår allvarliga brott i åldern 17–18 år blir ofta
            dömda till sluten ungdomsvård i stället för fängelse. Vi har tidsbestämda
            straff som man avtjänar på speciella avdelningar på Statens institutionsstyrelse
            inom sluten ungdomsvård. De allra flesta som sitter där är pojkar.
            Medelåldern är drygt 17 år.
          </note>
          <note>
            Sis har under väldigt lång tid fungerat dåligt. Vi har debatterat
            det i det här utskottet. Vi har haft dragningar i kammaren och
            i utskottet. Det vidtas åtgärder, vilket är väldigt bra. Säkerheten
            har varit för låg. Det har gjorts för stora sammanblandningar
            mellan dem som sitter där för att de har begått brott och dem
            som sitter där för att de har psykisk ohälsa.
          </note>
          <note>
            Jag har pratat med väldigt många tjejer som har blivit isolerade,
            fasthållna och väldigt brutalt behandlade när de har suttit på
            Sis. Vi lagstiftare och staten vill att ungdomar och unga tjejer
            som mår dåligt och som begår brott ska få stöd och hjälp, men
            de har inte fått det inom Sis. Det är väldigt allvarligt. Det
            är väldigt mycket som måste ske, och jag ser fram emot den utvecklingen.
          </note>
          <note>
            Det är i den unga åldern som det kriminella beteendet måste brytas.
            Det gör man inte med mer kvarhållande, som föreslås i dag. En
            falsk majoritet föreslår ett tillkännagivande om mer kvarhållande
            av barn och unga och mer häktning av barn. Det är ett väldigt
            dåligt förslag som skulle stärk a det kriminella beteendet.
          </note>
          <note>
            Det har också lagts fram förslag om drogtester av barn som är
            under 15 år med hänvisning till att lagstiftningen inte fungerar
            så bra i dag. Nej, det kanske den inte gör. Men det är nog inte
            det som är den största anledningen till att polisen inte drogtestar
            barn under 15 utan att detta faktiskt inte är den bästa åtgärd
            som kan vidtas.
          </note>
          <note>
            Fru talman! Det är väldigt mycket som måste göras för att se
            till att ungdomar inte hamnar i kriminalitet. Men jag tror att
            den falska majoriteten bakom förslagen till tillkännagivanden
            tagit ett steg i helt fel riktning. Därför yrkar jag bifall till
            reservation 16.
          </note>
          <note>
            Anf. 13 INGEMAR KIHLSTRÖM (KD):
          </note>
          <note>
            Fru talman! Jag vill börja med ett citat. ”Led den unge in på
            den väg han bör gå, så följer han den även som gammal.” Citatet
            från Ordspråksboken gäller fortfarande, även om orden är tusenåriga.
            Budskapet i citatet bör ligga till grund för en av samhällets
            viktigaste uppgifter: att medverka till en positiv uppväxt och
            utveckling för barn och ungdomar.
          </note>
          <note>
            Människan är i behov av att leva i gemenskap med andra och också
            ha fungerande relationer med sina medmänniskor för att må bra
            och kunna utvecklas. Den mest grundläggande formen av gemenskap
            är familjen, där människor i olika generationer möts i kärlek
            och tillit. Insikten om detta förhållande är grundläggande i den
            kristdemokratiska ideologin.
          </note>
          <note>
            Varje människa är unik och värdefull i sig. Men ensam är inte
            stark i livets olika skiften. Det är tillsammans med andra vi
            växer som personer. Trygga och välfungerande familjer är helt
            enkelt ett måste för att samhället som helhet ska fungera och
            växa sig starkt.
          </note>
          <note>
            En förutsättning för ett samhälle byggt på gemenskap och tillit
            är att människor känner sig trygga i vardagen. Brottslighet måste
            därför både bekämpas och förebyggas. När det kommer till det senare
            utgör familjen en ovärderlig resurs. Familjens roll i att fostra
            och leda de unga kan inte nog betonas.
          </note>
          <note>
            Varje människa har ansvar för sina handlingar. Kriminella handlingar
            kan inte reduceras till att handla om vare sig uppväxt eller social
            miljö. Men en stödjande familjepolitik är en av de allra viktigaste
            insatserna för att minimera risken för att en ungdom hamnar i
            fel kretsar med kriminalitet och brottslighet som följd. Goda
            normer och värderingar överförs mellan generationer. Därför behöver
            föräldraansvaret stärkas i vårt samhälle.
          </note>
          <note>
            Fru talman! Som tidigare talare har nämnt har vi under detta
            riksdagsår gjort ungefär 100 tillkännagivanden från justitieutskottet.
            På det här området stöder en majoritet i utskottet 14 tillkännagivanden
            som på olika sätt stöder det brottsförebyggande arbetet för unga.
            Jag vill kort beröra några av dem.
          </note>
          <note>
            Sekretessregler talade jag om även i mitt förra anförande. En
            avgöran ­ de faktor för ett effektivt förebyggande arbete är att
            de olika aktörer som möter ungdomar i riskmiljö kan föra dialog
            och utbyta information om ungdomen. Kristdemokraterna vill reformera
            den nu gällande lagstiftning ­ en i syfte att klargöra sekretessreglerna
            och förtydliga dem, så att samarbe ­ tet underlättas. Socialtjänsten,
            polisen och andra myndigheter måste sam ­ verka, så att brottsförebyggande
            åtgärder sätts in tidigt.
          </note>
          <note>
            Fru talman! Vi ger vårt stöd till det tillkännagivande som anger
            att sekretessreglerna behöver ändras för att underlätta det förebyggande
            arbetet.
          </note>
          <note>
            Ett flertal rapporter gör gällande att brottsligheten kryper
            längre ned i åldrarna, varför Kristdemokraterna anser att större
            hänsyn bör tas till de unga. Unga kräver särskild hänsyn och behöver
            genom en snabb och rättssäker rättsprocess inse att de hamnat
            på fel bana i livet. Vi vill därför införa särskilda ungdomsdomstolar.
          </note>
          <note>
            Ungdomsdomstolarna behöver också få en jourfunktion. En aktuell
            utredning beskriver att jourdomstolar skulle öka domstolarnas
            flexibilitet och kapacitet. De skulle troligtvis också innebära
            att handläggningstiderna för brottmål påverkades i positiv riktning.
            Dessutom innebär de vissa kriminalpolitiska fördelar, såsom att
            tiden mellan kriminell gärning och dom blir betydligt kortare,
            vilket också bidrar till snabbare upprättelse för brottsoffret.
            Detta är inte minst viktigt när det gäller unga förövare och brottsoffer.
          </note>
          <note>
            Fru talman! KD-M-budgeten ökade anslagen till Kriminalvården
            och innehöll ett uppdrag till myndigheten att skapa en särskild
            enhet för unga gängmedlemmar. En sådan enhet skulle behöva utveckla
            det återfallsförebyggande arbetet och avhopparverksamheten. Innehållet
            i verkställigheten behöver också bli mer meningsfullt och innehålla
            tydliga utbildningsplaner. För att lyckas bättre med unga gängmedlemmar
            bör i större utsträckning individanpassade program användas för
            att bryta det kriminella beteendet. De erfarenheter som Kriminalvården
            har och bygger upp på den föreslagna enheten kan ligga till grund
            för metodstöd inom andra aktörers arbete med unga kriminella i
            gängmiljö.
          </note>
          <note>
            Fru talman! De 14 tillkännagivandena ger grund för en förbättrad
            inriktning för att motverka ungdomsbrottslighet, men jag vill
            även lyfta fram följande insatser som vi kristdemokrater ser som
            viktiga.
          </note>
          <note>
            Vad gäller straffrabatten för unga anser vi att det förslag som
            regeringen ämnar lägga fram är för tunt. I praktiken innebär det
            att max någon procent av alla som lagförs och får ungdomsrabatt
            kommer att inbegripas. Regeringen har visserligen ändrat sig,
            men vi vill se att ungdomsrabatten avskaffas för personer mellan
            18 och 21 år. Samtidigt ser vi mot bakgrund av den brottsutveckling
            som sker att allt yngre personer, också personer under 18 år,
            begår och döms för grövre brott, även mord. Utredningen om slopad
            straffreduktion för unga innehåller förslag om en betydligt skarpare
            trappa för dem mellan 15 och 18 år, så att ungdomsrabatten för
            dem över 15 trappas av snabbare.
          </note>
          <note>
            Kristdemokraterna anser att straffrabatten för myndiga personer
            måste avskaffas och att man ska minimera straffrabatterna även
            för dem under 18 år. Jag yrkar därför bifall till reservation
            20 .
          </note>
          <note>
            Fru talman! Förutom det jag har nämnt tidigare behövs ett antal
            åtgärder på det sociala området. Kristdemokraterna har föreslagit
            en miljardsatsning för sociala insatser mot brott. Socialtjänsten
            behöver förstärkas.
          </note>
          <note>
            Vi vill införa en nationell krissocialjour som kan sättas in
            på extra utsatta platser. Vi tycker också att SSPF, som är en
            samverkansmodell mellan skola, socialkontor, polis och fritid,
            är bra och behöver stärkas ytterligare genom satsningar i hela
            vårt land.
          </note>
          <note>
            Vi vill också inrätta fler och effektivare sociala insatsgrupper
            så att socialtjänst, skola och polis i samverkan kan hjälpa unga
            att sluta att begå brott och samtidigt säkerställa att arbetsformen
            kontinuerligt ses över och förbättras.
          </note>
          <note>
            Fru talman! Vi kristdemokrater kommer fortsatt att agera under
            den här mandatperioden med ytterligare förslag i det viktiga arbetet
            med att skapa ett tryggare Sverige och också hitta vägar för att
            medverka till en positiv uppväxt och utveckling för alla barn
            och ungdomar.
          </note>
          <note>
            Det kräver en stödjande familjepolitik, en bra skola, satsningar
            på ungas uppväxtmiljö, ett grundligt brottsförebyggande arbete
            av polisen och en offensiv kriminalpolitik. Låt oss leda den unge
            på rätt väg i livet genom väl avvägda beslut i denna kammare.
          </note>
          <note>
            Anf. 14 JOHAN PEHRSON (L):
          </note>
          <note>
            Fru talman! Låt mig ta vid där den gode Ingemar Kihlström slutade
            med att tala om familjen och att leda våra barn på rätt väg. Det
            är viktig t och helt riktigt.
          </note>
          <note>
            Man kan konstatera, som också har nämnts, att en utveckling är
            fantastisk, nämligen att ungdomar i dag generellt sett sköter
            sig mycket bättre. De snattar helt enkelt mindre och begår färre
            andra brott än vad jag, höll jag på att säga, och de som gick
            i min klass gjorde på vår tid i den generationen. Det ska vi vara
            glada för.
          </note>
          <note>
            Vi kan också se att allt fler ungdomar dras in i ganska grov
            brottslighet och förstör sitt eget liv och andras liv i rasande
            fart, och vi står ganska tafatta inför detta. Jag är en sann vän
            av de små gemenskaperna av familjer och sociala kontexter som
            kan vara viktiga om familjen inte fungerar. Det kan vara idrottsföreningar
            eller andra ställen där människor kan få växa och fostras tillsammans
            med andra.
          </note>
          <note>
            Ordet kamratfostran används ofta med väldigt negativ klang. Men
            att vara tillsammans i en förening, oavsett som det handlar om
            frimärkssamling, idrott eller vad det nu kan vara, är väldigt
            bra. Det är ännu mer viktigt för de unga människor som kanske
            har väldigt svagt stöd hemifrån.
          </note>
          <note>
            Det gäller också när inte heller skolan lyckas lyfta upp den
            unge och stå för den utjämning och det stöd som är så viktigt
            när det är trassligt hemma. Som andra har sagt här innan är skolan
            helt avgörande för utveck ­ lingen. Det är viktigt att skolan
            kopplar nära till socialtjänst och polis för att kunna agera och
            stoppa små olyckor från att bli stora katastrofer.
          </note>
          <note>
            Vi måste ändå börja med de unga som är utsatta. Utan att tjata
            för mycket om min egen ungdom, som var ett tag sedan, har vi i
            dag ett annat Sverige. Vi har människor som är extremt konstiga
            och springer runt och tjatar om att vi ska ha sharialagar i Sverige.
            Det springer runt människor som ägnar sig åt klanvälde i Sverige.
          </note>
          <note>
            Vi har som det verkar ett haveri i Malmö, vilket vi kan läsa
            om i tidningarna i dag. Där finns något kommunalråd som tycker
            att klanväldet är något som man ska dadda med, krypa efter och
            framför allt låta sig kuvas under.
          </note>
          <note>
            Fru talman! Så kan vi inte ha det. Vi måste se till att det finns
            en enda rättsstat. Den gäller för alla människor, unga som gamla,
            i vårt land. Vi måste ta krafttag mot den parallella rättskipningen
            , som också kompletteras av den grova organiserade brottsligheten
            som har sin rättsordning när vissa territoriella områden ska behärskas
            med vägspärrar och ungdomar dras in som fotsoldater eller kanonmat
            i den grova brottslighetens spår.
          </note>
          <note>
            Bärande bland de tillkännagivanden som finns här är en ideologisk
            skillnad och en tonalitet här i kammaren där vi skiljer oss åt.
            Det har bäring i den regeringskris som utspelar sig här utanför
            kammarens dörrar, fru talman, med tanke på att det snart kommer
            att hållas en misstroendeomröstning.
          </note>
          <note>
            Det handlar om huruvida man ska gripa in tidigt eller senare.
            Jag tror, precis som Linda Westerlund Snecker var inne på, att
            det var mycket bättre förr när man kunde vänta lite och göra de
            sociala åtgärderna. Socialtjänstlagen var väldigt bra anpassad
            för det Sverige som hade sociala problem i början på 80-talet.
          </note>
          <note>
            I dag har vi en annan värld. Där är frågan om reaktioner ganska
            viktig. Vi talar om barn som växer upp i sociala sammanhang som
            är att likna vid mentala istider. Det är ett stort utanförskap
            och skolmisslyckanden. Då finns det inget viktigare vi kan göra
            än att visa på tidiga och tydliga insatser.
          </note>
          <note>
            Det måste bli en reaktion när de här unga personerna begår brott.
            Det är helt enkelt bättre att stämma i bäcken. Det är därför vi
            föreslår tillkänna ­ givanden här om till exempel kvarhållande
            hos polisen. Varför då? Jo, för att överlämna till sociala myndigheter.
          </note>
          <note>
            Alternativet är inte att den unge åker hem till mamma och pappa
            i Bul ­ lerbyn och att alla är glada. Sedan ska vi prata lite
            allvar och dra in vecko ­ pengen och ha lite utegångsförbud, som
            man själv har tillämpat genom åren för att fostra sina barn. De
            kommer i stället ut till gänget på gatan och begår nya brott och
            kan notera att ingenting händer. Det är den missriktade välviljan
            och att inte gripa in som skapar kriminaliteten.
          </note>
          <note>
            Det är därför vi liberaler står bakom att kunna kvarhålla , så
            att den unge ska direkt till socialtjänsten och så att det händer
            något. Det ska bli en konsekvens för den unge som har levt totalt
            konsekvenslöst, tyvärr.
          </note>
          <note>
            Det är samma sak med reglerna för häktning. Det gäller de förnedringsrån
            vi talar om. Vi har unga som är otroligt utsatta. Jag känner inte
            någon i min hemstad Örebro som inte är orolig för sina tonårsbarn
            och att de ska bli rånade eller bli utsatta för brott när de är
            i Örebros citykärna en kväll. Så är det i var t enda Örebro, och
            det finns många Stockholm, Malmö och Göteborg. Så ser det ut i
            Sverige i dag. Detta är helt oacceptabelt. Därför måste bli en
            konsekvens.
          </note>
          <note>
            Att kunna utredningsanhålla och sedan utredningshäkta är rimligt.
            Det st å r inte i motsats till andra saker vi gör i den här riksdagen.
            Vi sätter tidsgränser för att en ung människa inte ska sitta längre
            än tre månader annat än i undantagsfall. Det är jättebra. Men
            man måste också kunna agera tidigare.
          </note>
          <note>
            Det förebyggande arbetet är centralt. För att vinna tid och för
            att efterföljande talare ska få tala innan regeringskrisen briserar
            vill jag bara instämma i att vi måste renovera Statens institutionsstyrelse.
            De kämpar på med en undermålig lagstiftning. Det är vårt fel.
            Vi måste verkligen skilja på ungdomar på institution som mår dåligt
            och ungdomar på institution som har begått brott. De senare kräver
            ett helt annat handhavande.
          </note>
          <note>
            Jag ska anknyta till Socialdemokraterna här. Vi har försökt att
            budgetförhandla en hel del. Jag är väldigt glad att Liberalerna
            har del av det så kallade förortslyftet med satsningar på utsatta
            skolor. Det är 3 miljarder kronor.
          </note>
          <note>
            Fru talman! Det är så trögrott. Det är så fantasilöst. Sist Socialdemokraterna
            hade stora sociala ambitioner var när de införde maxtaxa på dagis
            för sådana som mig som har en massa ungar och som drog nytta av
            det. Vad är det för ambition?
          </note>
          <note>
            Nu har man den sociala ambitionen att vi ska ha någon ledig weekend
            som kostar hur många miljarder som helst. Hur vore det med ett
            förortslyft som kostar det mångdubbla i förhållande till de 3
            miljarderna? Vi får se om det blir så. Vi får förhandla om detta
            i budgetförhandlingen.
          </note>
          <note>
            Det handlar om pengar till polisen och ett rejält förortslyft.
            Då talar vi om miljarder med tvåsiffriga belopp för att bryta
            den mentala istiden som sänker våra ungdomar.
          </note>
          <note>
            Jag yrkar för tids vinnande bifall endast till reservation 10,
            som jag tycker är väldigt bra.
          </note>
          <note>
            Anf. 15 FÖRSTE VICE TALMANNEN:
          </note>
          <note>
            Under kammarens sammanträde tidigare i dag har ledamöter från
            Sverigedemokraterna framställt ett yrkande om misstroendeförklaring
            mot statsminister Stefan Löfven (S).
          </note>
          <note>
            Det framgår av inlämnade handlingar att kravet i regeringsformen
            på att minst 35 ledamöter ska biträda yrkandet är uppfyllt. Ärendet
            bordläggs därför.
          </note>
          <note>
            Talmannen meddelar att ärendet kommer att bordläggas på nytt
            i morgon fredag och därefter tas upp till prövning nu på måndag,
            den 21 juni, klockan 10.00.
          </note>
          <note>
            (forts. § 7)
          </note>
          <note>
            Ajournering
          </note>
          <note>
            Kammaren beslutade kl. 13.50 på förslag av förste vice talmannen
            att ajournera sammanträdet till kl. 14.00, då statsministerns
            frågestund skulle börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 6 Statsministerns frågestund
          </note>
          <note>
            Socialdemokraternas inställning till Vänsterpartiets krav
          </note>
          <note>
            Anf. 16 TOBIAS BILLSTRÖM (M):
          </note>
          <note>
            Fru talman! Den här rödgröna regeringen borde aldrig ha tillträtt.
            Med ömsesidiga hot om misstroende har Stefan Löfven styrt Sverige
            de senaste sju åren. Det har aldrig funnits en tydlig färdriktning.
            I stället för att tag i våra problem har regeringen prickat av
            en lista med 73 punkter.
          </note>
          <note>
            Socialdemokraterna bygger hela sin regering på att utesluta två
            partier, valda av svenska folket, från det politiska arbetet.
            I januariavtalet står det till och med svart på vitt att Vänsterpartiet
            ska stängas ute från allt inflytande. Resultatet är en politisk
            cirkus som inte är värdig Sverige och, mycket värre: De senaste
            sju åren har allvarliga samhällsproblem blivit värre.
          </note>
          <note>
            Moderaterna har en helt annan syn på politik. Vi vill sätta Sverige
            på en ny kurs. Vi samarbetar med alla partier för att få igenom
            viktiga reformer för att stärka utsatta barns rättigheter, för
            mer pengar till välfärden och för skärpta straff. Jag är som gruppledare
            mycket stolt över all den politik som Moderaterna har fått igenom
            i opposition.
          </note>
          <note>
            Men ska Sverige få en ny kurs krävs det en ny regering. Vi har
            från dag ett varit kristallklara: Vi är emot den här regeringen.
            Vi röstade nej till Stefan Löfven som statsminister, och vi kommer
            att göra allt vi kan för att avsätta regeringen.
          </note>
          <note>
            Min fråga till statsministern är mot denna bakgrund: Kommer Socialdemokraterna
            att gå Vänsterpartiets krav till mötes?
          </note>
          <note>
            Anf. 17 Statsminister STEFAN LÖFVEN (S):
          </note>
          <note>
            Fru talman! Den här regeringen har från dag ett fokuserat på
            jobben. Människor ska i sysselsättning. Jag vet själv vad det
            betyder att ha ett arbete, och vi vet vad det betyder för människor
            i allmänhet att ha ett arbete att gå till och kunna försörja sig.
          </note>
          <note>
            Jobb, jobb, jobb. Det var också därför som vi lyckades så bra
            med sysselsättningen. När krisen inträffade hade vi 300 000 fler
            i arbete än när vi tillträdde. Vi gör en satsning på välfärden,
            för människor behöver välfärd. De behöver känna trygghet och kunna
            ta sig till exempel från ett jobb till ett annat, veta att sjukvården
            finns där när man behöver den. Det handlar om tillgång till sjukvård
            och välfärd för alla.
          </note>
          <note>
            Vi ska se till att vi klarar en klimatomställning som är helt
            nödvändig och som också innebär stora möjligheter för vårt land.
            Det handlar både om att klara klimatet och göra vår del men också
            om att skapa de nya jobb och framtidssektorer som landet behöver.
          </note>
          <note>
            Vi ökar tryggheten på gator och torg. Där samhället under många
            har försummat och där staten har dragit sig tillbaka flyttar vi
            nu fram positionerna successivt och ser till att staten finns
            närvarande runt om i landet med servicekontor och service så att
            människor känner att staten är där. Vi är inte framme. Men den
            riktningen har varit tydlig hela tiden.
          </note>
          <note>
            Mot detta står bland annat Moderaterna, som har sämre resultat
            vad gäller jobb, vad gäller finansen och vad gäller trygghet.
            Moderaterna underlät att bygga upp polisen när man satt i regering
            och hade möjligheten. Man struntar i klimatet. Man har ingen syn
            på klimatomställningen och tror inte att det finns ett klimathot.
          </note>
          <note>
            Svaret på frågan från Tobias Billström har justitieministern
            redan lämnat, och det är att vi ska fullfölja januariavtalet.
            Vi har en process igång, och det är den som ska fullföljas. När
            vi fått in remissvaren ska det skrivas en lagrådsremiss, och därefter
            vet vi också hur förslaget ser ut.
          </note>
          <note>
            Anf. 18 TOBIAS BILLSTRÖM (M):
          </note>
          <note>
            Fru talman! Moderaterna vill se samling i Sverige. Bara så kan
            vi lösa våra allvarliga problem. Vi är inte vän av konflikter
            i onödan. Tvärtom är vi övertygade om att det krävs mer av samarbete
            om vi ska lyckas ta vårt land ur de problem som vi har.
          </note>
          <note>
            Men den här regeringen bygger på konflikt och ömsesidiga hot.
            Förr eller senare skulle detta haverera. Frågan var inte om utan
            när. Det är Stefan Löfvens regeringsunderlag som kraschar här
            i dag, och ansvaret är statsministerns. För första gången under
            sju år är det alltså dags för Stefan Löfven att ta ansvar.
          </note>
          <note>
            Min och Moderaternas fråga kvarstår: Kommer Socialdemokraterna
            att gå Vänsterpartiets krav till mötes?
          </note>
          <note>
            Anf. 19 Statsminister STEFAN LÖFVEN (S):
          </note>
          <note>
            Fru talman! Även om man har ett färdigskrivet papper måste man
            faktiskt kunna improvisera lite grann. Jag svarade på frågan i
            den förra repliken.
          </note>
          <note>
            Vi ägnade fyra månader efter förra valet åt att få till en regering.
            Fyra månader tog det. När januariavtalspartierna skrev överenskommelsen
            var det naturligtvis i akt och mening att se till att landet kunde
            styras och föras framåt. Det var ett avtal som bygger på värderingar
            som vi står upp för och som också anger en tydlig riktning för
            landet med alla uppgifter som vi skulle ta oss an, och det håller
            vi nu på att leverera.
          </note>
          <note>
            Inget samarbete med Sverigedemokraterna, sa Moderaterna en gång.
            Det tyckte man för inte så länge sedan. Men sedan hände någonting.
            Helt plötsligt blev det väldigt bra att samarbeta med Sverigedemokraterna.
          </note>
          <note>
            Vi hade samma uppfattning ett tag, Tobias Billström. Nu har Moderaterna
            svängt, och jag förstår inte riktigt varför.
          </note>
          <note>
            Ökad asylinvandring
          </note>
          <note>
            Anf. 20 HENRIK VINGE (SD):
          </note>
          <note>
            Fru talman! De här regeringen har fullständigt misslyckats med
            att hantera de svåra samhällsproblem som vi har. Kriminaliteten
            i vårt land är värre än någonsin. Vårdköerna växer, och pensionerna
            är alldeles för låga.
          </note>
          <note>
            Vad har då statsministern gjort i det här läget? Har han kavlat
            upp ärmarna och försökt att samla riksdagen för att tillsammans
            lösa problemen? Nej. Tvärtom har han krokat arm med Miljöpartiet.
            Tillsammans har de lagt fram det ena tokiga förslaget efter det
            andra, och nästa vecka tänker sig statsministern lägga fram ett
            förslag om att vi ska öka asylinvandringen till Sverige.
          </note>
          <note>
            Fru talman! All politik handlar om prioriteringar. I en tid när
            vi behöver varenda krona för att lösa de problem vi har i Sverige,
            varför väljer statsministern att prioritera ökad asylinvandring
            framför till exempel höjda pensioner och kortare vårdköer?
          </note>
          <note>
            Anf. 21 Statsminister STEFAN LÖFVEN (S):
          </note>
          <note>
            Fru talman! Nu är det ju under det här regeringsinnehavet som
            reglerna och lagstiftningen har ändrats så att vi har en betydligt
            lägre invandring än när vi tillträdde.
          </note>
          <note>
            Dessutom hade vi som sagt skapat över 300 000 jobb ytterligare
            innan pandemin. Det är en framgång. Vi har höjt pensionerna med
            i snitt över 2 000 kronor. Det är en framgång. Vi har gjort den
            största satsningen på välfärden på många, många år. Det tycker
            jag är en stor framgång.
          </note>
          <note>
            Vi har byggt mer bostäder än på 20 år. Det är den takten vi har
            nu. Vi är uppe i ungefär 60 000, men vi skulle vilja öka det ytterligare.
            Årstakten är faktiskt ännu högre nu. Vi håller för första gången
            på att bygga i kapp bostadsskulden som vi har haft under många
            år i vårt land.
          </note>
          <note>
            Polissatsningen är den största någonsin. Vi har sett till att
            stärka försva ­ ret. Det som den förra statsministern kallade
            ett egenintresse har vi stärkt mer än på många år. Vi har tagit
            fram landets första nationella säkerhets ­ strategi.
          </note>
          <note>
            Jag skulle kunna fortsätta länge. Jag förstår att det inte tilltalar
            Sverige ­ demokraterna, som är ett högerkonservativt parti. Det
            har jag full förstå ­ else för. Men jag tänker fortsätta att driva
            den politik som jag vet är bra för landet. Vi har många utmaningar
            framför oss, men jag bävar för en politik som bygger på en högerkonservativ
            majoritet. Det tjänar inte Sve ­ rige på. Jag tänker fortsätta
            att ta den fajt som Sverige behöver.
          </note>
          <note>
            Anf. 22 HENRIK VINGE (SD):
          </note>
          <note>
            Fru talman! Jag noterar att statsministern väljer att inte svara
            på frågan. I stället använder han hela sin talartid till att prata
            om annat.
          </note>
          <note>
            I ett läge där vi har haft en pandemi, där vårdköerna har vuxit,
            där arbetslösheten är hög, där det råder stora samhällsproblem
            som behöver lösas och där varenda krona behövs i samhällsbygget,
            varför väljer regering ­ en att lägga fram ett förslag med mer
            kostsam asylinvandring i stället för att lägga resurserna på att
            höja pensionerna, korta vårdköerna, stärka polisen och allt annat
            vi behöver i vårt land?
          </note>
          <note>
            Anf. 23 Statsminister STEFAN LÖFVEN (S):
          </note>
          <note>
            Fru talman! Nu lyssnar inte Henrik Vinge på vad jag säger. När
            vi tillträdde var det en betydligt högre migration och invandring
            än nu. Det berodde på en lagstiftning som tillkom innan vi tillträdde.
            Nu håller vi på att ändra den lagstiftningen, och nu är det en
            betydligt lägre migration.
          </note>
          <note>
            De människor som har kommit hit kommer betydligt snabbare i arbete
            nu än tidigare. Förut tog det åtta nio år för 50 procent att komma
            i arbete. Nu är de i arbete efter fyra fem år. Det är fortfarande
            för lång tid, men det är rätt riktning. Vi ser till att göra det
            möjligt för människor att få ett arbete, att komma i utbildning,
            att komma i kontakt med arbetsmarknaden. Det är något helt annat
            än att skrota arbetsmarknadspolitik och utbildningsmöjligheter,
            som säkert också Sverigedemokraterna ser framför sig.
          </note>
          <note>
            Utskottsinitiativ om våldsbrottslighet
          </note>
          <note>
            Anf. 24 ANNIE LÖÖF (C):
          </note>
          <note>
            Fru talman! I dag har vi sett bevis på att ytterkantspartier
            inte bör ha inflytande i svensk politik. Men vi har också sett
            andra borgerliga partier som tycker att det är viktigare med ett
            politiskt spel än konkret sakpolitik. De går Vänsterpartiet och
            Sverigedemokraterna sakpolitiskt till mötes för att stoppa borgerliga
            liberala reformer.
          </note>
          <note>
            Centerpartiet sätter både samhällsproblemen och samarbetet i
            fokus och kommer att fortsätta att göra det. Därför riktar min
            fråga till statsministern i dag in sig på de samhällsproblem som
            finns.
          </note>
          <note>
            Gängvåldet är ett allvarligt hot mot tryggheten och mot den öppna
            svenska demokratin. Under flera år har de kriminella gängen tillåtits
            växa sig starkare och farligare. Det 34-punktsprogram som blev
            resultatet av de blocköverskridande samtal som har förts var bra,
            men det krävs mer. I dag har därför Centerpartiet lagt fram ett
            förslag till utskottsinitiativ i justitie ­ utskottet. Initiativet
            innehåller sex konkreta förslag som en viktig del i att bekämpa
            våldsbrottslighet, både de som begås av kriminella gäng och mäns
            våld mot kvinnor. Det handlar om straffskärpningar, förlängd strafftid
            för upprepade återfallsförbrytelser, stärkt vittnesskydd, fler
            poliser och mer forskning på vilka metoder som faktiskt fungerar.
            Det är förslag som jag tror kommer att göra verklig skillnad för
            att knäcka gängbrottsligheten.
          </note>
          <note>
            Kan Socialdemokraterna, statsministern, ställa sig bakom Centerpartiets
            förslag och det utskottsinitiativ som vi har väckt i dag i justitieutskottet
            och med det visa att man är beredd att sätta hårt mot hårt i kampen
            mot våldsbrottslighet, är beredd att bryta rekryteringen till
            gäng, utvecklingen och därmed att öka tryggheten?
          </note>
          <note>
            Anf. 25 Statsminister STEFAN LÖFVEN (S):
          </note>
          <note>
            Fru talman! Precis som Annie Lööf säger är det här en av våra
            absolut största utmaningar. Det handlar om att skapa trygghet
            för människor och bekämpa gängen. Det var en av anledningarna
            till att januariavtalet kom till. Det krävs kompromisser och överenskommelser
            så att landet kan styras, bland annat för att hantera gängkriminaliteten.
          </note>
          <note>
            Vi har nu påbörjat en uppbyggnad av Polismyndigheten som vi menar
            är helt nödvändig. Det ska vara 10 000 fler polisanställda till
            utgången av 2024. Vi är mer än halvvägs , s å det ser ut som att
            vi kommer att klara det. Vi har skärpt straffen, gett polisen
            bättre verktyg och så vidare.
          </note>
          <note>
            Jag kan inte stå här och svara exakt på de framlagda förslagen.
            Jag har inte sett dem eller läst dem, av förklarliga skäl. Vi
            hade ju regeringssammanträde på förmiddagen.
          </note>
          <note>
            Men vi har tydligt sagt att det här inte kommer att räcka. Vi
            kommer att fortsätta till den dag gängen är knäckta. Det kräver
            två spår. För det första ska det vara tålighet här och nu. Det
            är därför vi måste fortsätta för att stärka polisen, skärpa straffen
            och göra mer. Det europeiska och internationella arbetet kommer
            att vara helt avgörande också i framtiden. För det andra handlar
            det om att stoppa nyrekryteringen till gängen. Det här glömmer
            de högerkonservativa bort. Vi måste se till att de unga pojkarna
            – det är pojkar det är fråga om – inte dras in i gängen. De ska
            göra något annat. De ska drömma om ett yrke, gå i skolan och se
            framför sig en framtid utanför gängen och kriminaliteten. Det
            kräver stora sociala insatser, en rejäl satsning på skolan och
            så vidare.
          </note>
          <note>
            Dessa två spår måste vi hålla i. Vi kan bygga hur mycket fängelser
            som helst och sätta hur många brottslingar som helst i dem – sedan
            två år tillbaka är vi nu uppe i tusen, och de ska in i fängelse
            – men vi måste stoppa tillflödet så att vi får ordning på vårt
            samhälle.
          </note>
          <note>
            Anf. 26 ANNIE LÖÖF (C):
          </note>
          <note>
            Fru talman! Jag vill inleda med att tacka för svaret från statsministern.
          </note>
          <note>
            De förslag som Centerpartiet söker stöd för i justitieutskottet
            i dag handlar om att återta tryggheten och friheten för alla de
            människor som bor i de utsatta områdena och som blir ofrivilliga
            offer för den brutala gängkriminalitet som råder. Det handlar
            om tryggheten att röra sig fritt på gator och torg där man bor.
            Det handlar om att vara tryggad mot gängkriminalitet och skjutningar,
            men det handlar också om tryggheten i det egna hemmet .
          </note>
          <note>
            Den utveckling som har skett under en längre tid i Sverige är
            allvarlig. Kriminella gäng kidnappar bostadsområden, mördar på
            öppen gata och utgör en fara för vanligt, hederligt folk. En hel
            del har gjorts, men mer måste till. Jag hör vad statsministern
            säger, och självklart har jag respekt för att han inte har läst
            utskottsinitiativet. Jag välkomnar en öppen syn på frågan, men
            jag önskar att Socialdemokraterna och andra partier i Sveriges
            riksdag ställer sig bakom utskottsinitiativet och de sex konkreta
            förslagen.
          </note>
          <note>
            Anf. 27 Statsminister STEFAN LÖFVEN (S):
          </note>
          <note>
            Fru talman! Vi får återkomma till de förslagen. Det råder inget
            tvivel om vilken väg vi ska gå och att vi ska fortsätta visa de
            kriminella gängen att samhället alltid är starkare än de. Så är
            det.
          </note>
          <note>
            När vi samlar oss ska vi ge polisen de verktyg de ska ha, det
            antal kollegor de ska ha och skärpa straffen. Låt oss se två och
            ett halvt år tillbaka i tiden. Då kan vi se att det nu sitter
            ungefär tusen fler i fängelse. Vad beror det på? Jo, polisen har
            gjort något riktigt bra. Det beror på bättre verktyg, skärpta
            straff och fler poliser.
          </note>
          <note>
            Det är precis som Annie Lööf säger, nämligen att det här är en
            frihetsfråga. Gängen kväver friheten ute i olika delar av landet.
            Den friheten ska vi återge människor. Det är därför kampen mot
            gängbrottsligheten måste fortsätta, och samhället är alltid starkare.
          </note>
          <note>
            Regeringsunderlaget
          </note>
          <note>
            Anf. 28 NOOSHI DADGOSTAR (V):
          </note>
          <note>
            Fru talman! Statsministern har valt att gå vidare med planerna
            på marknadshyror, eller fri hyressättning som statsministern själv
            väljer att kalla det. Han har vägrat att inleda förhandlingar
            med hyresgästerna och deras representanter för att lösa frågan
            med hjälp av den svenska modellen.
          </note>
          <note>
            I stället går statsministern fram med ett förslag som ska slå
            sönder den svenska modellen. Hyresgästerna kommer då att ställas
            helt ensamma mot fastighetsbolag och deras stora rättsliga kanslier
            i stället för att ha rätten att förhandla kollektivt. Resultatet
            blir ett systemskifte för kraftigt höjda hyror. Jag är övertygad
            om att statsministern känner till det själv. Vänsterpartiet har
            försökt att lösa situationen i två och ett halvt års tid. Dag
            efter dag har vi sagt att om man genomför förslaget finns inte
            längre ett regeringsunderlag för denna regering.
          </note>
          <note>
            Jag står vid mitt ord. Vänsterpartiet har inte längre förtroende
            för statsministern.
          </note>
          <note>
            Vilket är statsministerns regeringsunderlag?
          </note>
          <note>
            (Applåder)
          </note>
          <note>
            Anf. 29 Statsminister STEFAN LÖFVEN (S):
          </note>
          <note>
            Fru talman! Först och främst vet Nooshi Dadgostar att det inte
            finns något regeringsförslag. Här har Vänsterpartiet gjort en
            helomsvängning. När röstförklaringarna avgavs när jag accepterades
            som statsminister av Sveriges riksdag sa Vänsterpartiet att om
            regeringen lägger fram ett sådant förslag, lagen om anställningsskydd
            och marknadshyror, ska Vänsterpartiet agera.
          </note>
          <note>
            Nooshi Dadgostar vet – åtminstone borde hon veta – att det inte
            finns något regeringsförslag. Vad som finns är ett utredningsförslag.
            Och inte ens utredningsförslaget, även om man inte gillar det,
            kan man säga får de konsekvenser som Nooshi Dadgostar nu räknar
            upp. Det är långt ifrån det. Vi pratar om nyproduktion och då
            inte om nyproduktion som beviljats investeringsstöd, så här pratar
            vi om en del av lägenhetsbeståndet som understiger 1 procent.
            Det är u nder 1 procent.
          </note>
          <note>
            I det läget, när det inte finns ett regeringsförslag och när
            utredningsförslaget inte ens är i närheten av de effekterna, väljer
            Vänsterpartiet att rikta ett misstroende. Det är inte ansvarsfullt.
          </note>
          <note>
            Då uppstår frågan, och det är den viktiga frågan nu: Vilket är
            Vänsterpartiets alternativ nu? Är man beredd att ta detta steg
            måste man också veta vad alternativet är. Vad är det Vänsterpartiet
            förespråkar?
          </note>
          <note>
            Anf. 30 NOOSHI DADGOSTAR (V):
          </note>
          <note>
            Fru talman! Jag noterar att Sveriges statsminister inte svarar
            på frågan. Han vet inte vilket som är hans regeringsunderlag,
            för Vänsterpartiet tillhör inte det. Det är väl en statsministers
            huvudsakliga uppgift att hålla koll på sitt regeringsunderlag.
          </note>
          <note>
            Det verkar uppenbart att statsministern saknar förtroende i Sveriges
            riksdag. Ansvaret för detta vilar helt och hållet på Stefan Löfven.
          </note>
          <note>
            Före valet lovade Stefan Löfven att inte införa marknadshyror.
            Nu vill han göra det, om än under annat namn. Det finns inget
            förslag, säger Stefan Löfven. Samtidigt är han väldigt tydlig
            med detaljer kring ett förslag som inte finns. Självklart inser
            alla att det är en förhalningsprocess som regeringen nu ägnar
            sig åt.
          </note>
          <note>
            Före valet sa Socialdemokraterna att ett mindre reglerat hyressättningssystem
            innebär en övergång till marknadshyror med hyresökningar på i
            genomsnitt 24–50 procent.
          </note>
          <note>
            Jag vill fråga statsministern: Det här förslaget, är det värt
            att skapa regeringskris för?
          </note>
          <note>
            Anf. 31 Statsminister STEFAN LÖFVEN (S):
          </note>
          <note>
            Fru talman! Nu är det ju inte jag och regeringen som skapar parlamentarisk
            kris, utan det är Vänsterpartiet som väljer att göra det – på
            grund av ett förslag som inte finns, för det finns inget regeringsförslag.
          </note>
          <note>
            Återigen: Det finns ett utredningsförslag . Det är skrivet utifrån
            den uppgörelse som vi gjorde i januariavtalet.
          </note>
          <note>
            Jag får säga det igen: Det tog fyra månader att bilda regering
            efter valet. Fyra månader. Det var tufft. Det innebar också att
            de fyra partier som till slut gjorde upp naturligtvis alla fyra
            måste säga: Vi vill ha vår del, och ni ska ha er del.
          </note>
          <note>
            Så går det till. Men ställer man ultimatum och säger att man
            bara ska ha som man vill får vi ägna det minst fyra månader till.
            Det är precis så Vänsterpartiet nu agerar.
          </note>
          <note>
            Parallella rättsprocesser
          </note>
          <note>
            Anf. 32 EBBA BUSCH (KD):
          </note>
          <note>
            Fru talman! Inte ens inför fullbordat faktum, när verkligheten
            står fullkomligt klar för statsministern i Sveriges högsta beslutande
            församling efter att vi just hört Vänsterpartiets partiledare,
            tycks det som om statsminis ­ tern kan ta in verkligheten: att
            hans regering saknar nödvändigt stöd för att sitta kvar.
          </note>
          <note>
            Vi ser fram emot misstroendeomröstningen på måndag. Vi ser fram
            emot att se regeringen Löfven falla.
          </note>
          <note>
            Jag tänker därför inte ställa fler frågor som får icke-svar utan
            försöka få svar om en annan verklighet som handlar om det hedersförtryck
            som drabbar så många i Malmö.
          </note>
          <note>
            Nyligen avslöjade Kvällsposten att en tjänsteman som arbetar
            med romska frågor i Malmö kommun samtidigt arrangerar romska rättsprocesser
            som ersätter svenska rättsprocesser. Bland annat har en man friats
            från anklagelser om att ha våldtagit en 13-årig flicka.
          </note>
          <note>
            Det socialdemokratiska kommunalrådet Frida Trollmyr, som ansvarar
            för frågorna och som leder det romska rådet, har tidigare sagt
            sig inte kän ­ na till de alternativa rättegångarna. Men Kvällsposten
            har avslöjat att det inte stämmer. I september fick Trollmyr reda
            på detta men svarade då att det inte går att göra något åt frågan
            eftersom det vore ”politiskt självmord”.
          </note>
          <note>
            Det är en intressant prioritering men också en intressant iakttagelse.
            Det väcker frågan varför det skulle vara politiskt självmord att
            säkerställa att ett barn som misstänks ha våldtagits får upprättelse
            i en laglig svensk domstol.
          </note>
          <note>
            Malmös ledande politiker har vägrat kommentera Kvällspostens
            avslöjande om att parallella rättsprocesser pågår med Socialdemokraternas
            goda minne på skattebetalarnas bekostnad.
          </note>
          <note>
            Min fråga till statsministern är vad han ämnar göra och vad han
            anser om att hans partikamrater vill mörka de här utomrättsliga
            prövningarna – och varför vi ska tro på S högtidstal mot hedersvåld
            när prioriteringarna är annorlunda i verkligheten.
          </note>
          <note>
            Anf. 33 Statsminister STEFAN LÖFVEN (S):
          </note>
          <note>
            Fru talman! Jag får ändå be om viss respekt för att jag inte
            har detaljkunskaper om precis det som Ebba Busch tar upp. Men
            det ska inte råda något som helst tvivel om var vi står vad gäller
            hedersvåld.
          </note>
          <note>
            Vi var den regering som tog fram en tioårig strategi vad gäller
            mäns våld mot kvinnor , som inkluderade hedersbrotten , därför
            att vi måste kom ­ ma åt detta. Det bygger på det förebyggande
            arbetet, för det är det vi i grunden måste lyckas med så att våldet
            aldrig händer.
          </note>
          <note>
            Det andra det bygger på är att vi upptäcker våldet mycket bättre.
            Det kräver arbete i stora delar. Myndigheter, hälsovården, skolan
            och vad det månde vara – alla ska kunna se klarare.
          </note>
          <note>
            Det tredje är att vi faktiskt kan sätta dit dem som begår de
            här lagbrotten.
          </note>
          <note>
            Det fjärde är att vi behöver öka kunskapen. Vi ska bygga på oss
            mycket mer kunskap.
          </note>
          <note>
            Nu har regeringen presenterat ett nytt program med 40 punkter
            för att hantera just mäns våld mot kvinnor. Det kommer att skärpa
            upp det här arbetet. Jag tror att det är bra om vi även här försöker
            komma överens om vad det är vi behöver göra, på riktigt. Men vi
            kommer aldrig att ge upp detta. Mäns våld mot kvinnor måste stoppas,
            liksom hedersvåldet.
          </note>
          <note>
            Anf. 34 EBBA BUSCH (KD):
          </note>
          <note>
            Fru talman! Våld mot kvinnor är ett av våra största samhällsproblem.
            Jag känner mig tämligen trygg med att jag delar den övertygelsen
            med statsministern och Socialdemokraterna. Men var finns Socialdemokraterna
            nu när det är skarpt läge i Malmö? Och det är ingen nyhet; det
            har pågått under lång tid.
          </note>
          <note>
            Låt oss tala om de här 40 punkterna! Det är ett 13 sidor långt
            dokument. Men det finns en sak som lyser med sin frånvaro, och
            det är begreppet hedersförtryck. Många av förslagen i dessa 40
            punkter är bra. Ni har Kristdemokraternas stöd i detta , Stefan
            Löfven . Det som saknas är ert stöd till alla de hundratusentals
            som bedöms leva under hedersförtryck i Sverige.
          </note>
          <note>
            Vad är beskedet? Var är fördömandet? Vilka konsekvenser kommer
            detta att få i Malmö? Står ni upp även för kvinnorna som drabbas
            av hedersförtryck?
          </note>
          <note>
            Anf. 35 Statsminister STEFAN LÖFVEN (S):
          </note>
          <note>
            Fru talman! Det korta svaret är ja. Det är klart att vi gör det.
            Vi kommer aldrig att acceptera våld mot kvinnor, oavsett vad man
            har döpt det till. Jag har själv sagt att jag har väldigt svårt
            att förknippa det här med heder över huvud taget, men nu heter
            det så av någon konstig anledning.
          </note>
          <note>
            Inget våld är okej, naturligtvis inte heller mäns våld mot kvinnor.
            Det var därför vi 2016 arbetade fram den första nationella strategin,
            som implementerades 2017, en tioårig strategi. Nu bygger vi på
            den, och det är med precis de här punkterna. Det är straffrättsliga
            åtgärder, förstärkt brottsbekämpning och så vidare.
          </note>
          <note>
            Jag har den med mig här. Jag hoppas att vi kan vara överens om
            den. Det vore bra. Vi är också överens om att vi inte kommer att
            ge upp detta, utan mäns våld mot kvinnor måste stoppas. Där tror
            jag – eller vet jag – att vi har en delad ambition.
          </note>
          <note>
            Förbud mot kusinäktenskap
          </note>
          <note>
            Anf. 36 JOHAN PEHRSON (L):
          </note>
          <note>
            Fru talman! Det är lite stökigt här i kammaren, kan vi notera.
            Jag vill dock för Liberalernas del lyfta fram några saker som
            vi tycker har varit bra i januariavtalet, som nu utmanas. Det
            kanske inte är så förvånande att en majoritet i riksdagen finner
            sig stå mot en minoritet. Men vi får väl se vad de ska ha i stället.
          </note>
          <note>
            I januariavtalet var det viktigt att vi fick in detta med 10
            000 fler polisanställda – avgörande för Liberalerna. Vi måste
            pröva utvisning vid brott oftare när det gäller icke svenska medborgare.
            På integrationsområdet kan vi också nämna vikten av att vi inför
            språkkrav för medborgarskap. Det är helt avgörande att även detta
            nu kommer till, efter 20 år av debatt och motstånd från en majoritet
            i denna kammare. Vi har gjort mängder av in ­ satser när det gäller
            hedersrelaterat våld och förtryck, vilket också är en del av januariavtalet.
          </note>
          <note>
            Men, fru talman, vi måste göra mycket mer eftersom vi ser hur
            friheten förmörkas av den grova brottsligheten och av parallella
            rättssystem runt om i vårt land. Till och från dyker det upp någon
            stolle som pratar om sharialagar. Vi får, som Ebba Busch tog upp
            nu, höra att det finns särskilda domstolar för personer med en
            viss bakgrund. Det är ju inte klokt!
          </note>
          <note>
            Lägg till detta hur det ser ut i gängens regimer, det vill säga
            där de härjar och den svenska rättsstaten tyvärr har checkat ut.
            Det finns mängder av rapporter och böcker som skrivits om detta.
            Det är klanerna som styr – vi måste göra mer.
          </note>
          <note>
            Min fråga till statsministern blir därmed: Kan statsministern
            tänka sig att vi går vidare med att förbjuda något som låter konstigt
            för oss som har kusiner, nämligen kusinäktenskap? Jag kan inte
            ställa någon fråga till Ebba Busch, men är ni med på detta? Vi
            måste bryta klanernas makt. Vi ska ha en rättsordning i Sverige.
            Vad säger statsministern?
          </note>
          <note>
            Anf. 37 Statsminister STEFAN LÖFVEN (S):
          </note>
          <note>
            Fru talman! Det är rätt – vi måste bryta klanerna. Det är ingen
            tvekan om det. Detta pekar också på att det avtal som skrevs,
            januariavtalet, bygger på riktig politik. Moderaterna står ofta
            och säger att det bara är 73 punkter, bara för att vara emot någonting.
            Nej, det är för att vara för någonting – för de värderingar som
            bygger ett samhälle och för att ta sig an samhällsutmaningarna.
            Detta kokar ned till 73 konkreta punkter, varav det här är en.
            Det är alltså helt rätt.
          </note>
          <note>
            Vi måste också kunna peka på framgångarna. Jag tror att det är
            viktigt att vi också helt öppet och ärligt berättar för människor
            att vi har ett stort samhällsproblem med gängkriminaliteten. Men
            vi har också ett samhälle som är starkare. Vi kan också visa att
            i till exempel Malmö och polisregion Syd händer det något som
            faktiskt är en framgång. Det går alltså för oss att ta oss an
            detta, och därför måste vi fortsätta på denna väg.
          </note>
          <note>
            Lagstiftning om så kallade kusinäktenskap har diskuterats länge.
            Vi har i dag inte något förbud mot detta. Så har lagstiftningen
            sett ut länge. Jag vill inte här och nu säga exakt vad som ska
            göras med en sådan lagstiftning. Jag ser också klara problem med
            att genomföra en sådan, och då måste man diskutera det i grunden.
          </note>
          <note>
            Man får dock inte tro att det betyder att man kan fortsätta med
            gängvåld eller med att förtrycka människor i bostadsområden eller
            var man än är. Det måste alltid stoppas, oavsett denna lagstiftning.
          </note>
          <note>
            Anf. 38 JOHAN PEHRSON (L):
          </note>
          <note>
            Fru talman! Jag är inte läkare, men det finns också medicinska
            problem med kusinäktenskap, om man tänkte skaffa barn och så.
          </note>
          <note>
            Min poäng, och det som har gjort att man till exempel i Norge
            och många andra länder har förbjudit kusinäktenskap, är dock att
            detta används av klanen för att skapa blodsband som lägger grunden
            för en evig segregation – allt annat än integration. Vi kan möta
            detta med förebyggande insatser, fler poliser, rimligare straff
            och relevanta verktyg i jakten på de riktigt grovt kriminella.
            Det är utmärkt att Centerpartiet nu kommer med lite förslag på
            detta område; det är inte en dag för tidigt, så att säga.
          </note>
          <note>
            Det avgörande är att statsministern inte behöver fundera. Det
            är bara att bestämma sig för att vi kan gå den norska vägen. Det
            är bara att förbjuda kusinäktenskap om man vill det; det står
            inte i motsättning till förebyggande insatser för människors frihet.
          </note>
          <note>
            Anf. 39 Statsminister STEFAN LÖFVEN (S):
          </note>
          <note>
            Fru talman! Den problembeskrivning och den riktning som Johan
            Pehrson och Liberalerna beskriver delar jag. Men att som statsminister
            inte ens fundera på lagförslag skulle jag nog avråda från. Det
            är klart att man måste fundera igenom vad det får för konsekvenser
            och vad det beror på att vi har haft denna lagstiftning under
            så många år. Den har diskuterats tidigare. Det är klart att det
            finns både plus och minus med att ändra en lagstiftning, och det
            måste man fundera igenom. Det tänker jag nog fak ­ tiskt göra
            med all lagstiftning – fundera över vad som är bra och inte bra.
            Det är mitt svar.
          </note>
          <note>
            Höjda pensioner
          </note>
          <note>
            Anf. 40 INGE STÅHLGREN (S):
          </note>
          <note>
            Fru talman! Det har nu gått snart 30 år sedan Sverige fick ett
            nytt pen ­ sionssystem. Det skulle vara ett långsiktigt och hållbart
            pensionssystem som våra finanser kunde klara. I det avseendet
            har det fungerat mycket väl. Men när det gäller att tillförsäkra
            pensionärerna en god pension finns det en del brister. Pensionssystemen,
            som bygger på livslöneprincipen, gav från början en pension på
            runt 70 procent av slutlönen, men den andelen har successivt urholkats.
          </note>
          <note>
            Vi socialdemokrater har försökt göra något åt de allra lägsta
            pensionerna genom höjda garantipensioner och det pensionstillägg
            som kommer att betalas ut nu i september. Långsiktigt är det dock
            uppenbart att det är inbetalningarna till pensionssystemet som
            behöver öka.
          </note>
          <note>
            Så vilken är statsministerns plan för att långsiktigt höja pensionerna
            för landets pensionärer?
          </note>
          <note>
            Anf. 41 Statsminister STEFAN LÖFVEN (S):
          </note>
          <note>
            Fru talman! Detta var ett av de prioriterade områdena redan när
            vi tillträdde hösten 2014. Pensionärerna måste få bättre villkor.
            Det första vi sa var att vi måste ta bort den orättvisa högre
            beskattningen av pension jämfört med arbetsinkomst. Det finns
            ingen moralisk grund för att pensionärer ska betala högre skatt
            för samma inkomst.
          </note>
          <note>
            Sedan har vi också höjt garantipensionen, liksom taket för bostadstillägget.
            I höst införs dessutom pensionstillägget, som gör att man kan
            få upp till 600 kronor mer i månaden.
          </note>
          <note>
            Det långsiktigt hållbara är dock att höja avgiften, inbetalningarna,
            till pensionssystemet. Därför menar vi att det är dags att ta
            det klivet och så snabbt som möjligt starta de inbetalningar som
            faktiskt en gång gjordes upp mellan de partier som enades om pensionssystemet.
            Vi ska ha minst 70 procent i pension; jag tycker att det är en
            rimlig nivå.
          </note>
          <note>
            Övergrepp mot barn
          </note>
          <note>
            Anf. 42 ANNIKA HIRVONEN (MP):
          </note>
          <note>
            Fru talman! I går presenterade regeringen 40 punkter – en historisk
            plan mot mäns våld mot kvinnor. En av de viktiga punkterna i denna
            lista handlar om att sätta ned foten mot de män som betalar för
            att köpa barns kroppar. Vi i Miljöpartiet anser att den som betalar
            för att ha sex med ett barn alltid ska dömas för våldtäkt. Vi
            tycker inte att det är okej att barn vars övergrepp har filmats
            inte anses vara brottsoffer och att detta kallas för pornografi.
            Vi tycker att de ska ha ett skydd, oavsett hur deras kroppar ser
            ut.
          </note>
          <note>
            Jag undrar om statsministern delar denna uppfattning och om även
            hans parti är berett att tillsätta de resurser som krävs för att
            barn som har utnyttjats i prostitution och blivit utsatta för
            sexuella övergrepp ska få tillräckligt stöd och vård.
          </note>
          <note>
            Anf. 43 Statsminister STEFAN LÖFVEN (S):
          </note>
          <note>
            Fru talman! Vi delar naturligtvis indignationen och bestämdheten
            – något måste göras. Detta är vidrigt; det finns inget annat ord
            för det.
          </note>
          <note>
            Regeringspartierna är, i och med att vi lade fram detta program,
            överens om att vi måste göra något åt det. Men det är samma sak
            här – vad är det bästa att göra? Det finns inte, tycker jag, någon
            hänsyn att ta till dem som utför detta, utan här måste hårdheten
            vara ledande.
          </note>
          <note>
            Vi kommer alltså att se till att utreda detta på bästa sätt så
            att vi får en effektiv lagstiftning som tar itu med ett stort,
            vidrigt samhällsproblem.
          </note>
          <note>
            Preventiv avlyssning av gängkriminella
          </note>
          <note>
            Anf. 44 LOUISE MEIJER (M):
          </note>
          <note>
            Fru talman! Statsminister Stefan Löfven sa i en intervju förra
            veckan att han inte stänger dörren för bred avlyssning av gängkriminella.
            Vilket positivt besked, tänkte vi moderater, som just lagt ett
            förslag om detta på riksdagens bord.
          </note>
          <note>
            Regeringen har inte bara välkomnat utan till och med jublat och
            hållit presskonferenser om hur bra det är att andra länder brett
            har avlyssnat gängkriminella världen över, vilket lett till gripanden
            av svenska medborgare. Så döm om vår förvåning när Socialdemokraterna
            då inte bara stäng ­ de utan smällde igen dörren genom att rösta
            nej till Moderaternas förslag om proaktiv avlyssning av gängkriminella.
          </note>
          <note>
            Min fråga till statsminister Stefan Löfven är därför: Varför
            gör inte regeringen det som krävs och inför preventiv avlyssning
            av gängkriminella?
          </note>
          <note>
            Anf. 45 Statsminister STEFAN LÖFVEN (S):
          </note>
          <note>
            Fru talman! Sedan vi tillträdde har vi arbetat systematiskt med
            att knäcka gängen. Det är därför vi har sett till att vi har betydligt
            fler poliser. Vi kommer att fortsätta med det. Vi har skärpta
            straff men också bättre verktyg. Det är därför vi har infört datalagring,
            möjlighet till dataavläsning och hemliga tvångsmedel, vilket är
            lika med avlyssning.
          </note>
          <note>
            Nu tänker vi att vi behöver ta ett steg till här. Mitt i det
            arbetet petas det in en ny fråga, vilket kommer att förlänga tiden
            för möjligheterna att genomföra det vi vill. Då har vi sagt: Låt
            oss ta det här steget, för vi måste ta det här och nu.
          </note>
          <note>
            Detta är anledningen, helt enkelt. Sedan har vi sagt att vi är
            redo att titta på den här frågan, men det handlar inte bara om
            att säga att vi ska utöka avlyssningen, utan det kräver också
            lite eftertanke. Vi ska se till att ha de bästa verktygen för
            att knäcka gängen, men vi ska också stå upp för ett samhälle där
            vi vet att inte vem som helst blir avlyssnad när som helst.
          </note>
          <note>
            Resurser till polisen
          </note>
          <note>
            Anf. 46 KATJA NYBERG (SD):
          </note>
          <note>
            Fru talman! I dag tappar Polismyndigheten erfarenhet och kompetens
            då alltför många lämnar polisyrket i förtid. Förra året slutade
            628 poliser, varav 40 procent av en annan anledning än pension.
            En viktig orsak bakom de tidiga avgångarna är de låga lönerna.
            Polisfacket har nyligen krävt en årlig löneökning med 5 procent.
          </note>
          <note>
            Sverigedemokraterna har i alla år varit det parti som velat ge
            mest pengar till Polismyndigheten, med en särskild lönesatsning
            på 6 000 kronor i månaden per polis. Vi har också genom att stödja
            den tidigare budgeten från M och KD sett till att de pengar som
            var öronmärkta för polislöner gick igenom, till skillnad från
            regeringens förslag, som förra året inte ens mäktade med att garantera
            Polismyndigheten de pengar man behöver för att nå målet om 10
            000 fler poliser till 2025.
          </note>
          <note>
            Om regeringen fortsätter att underfinansiera rättsväsendet kommer
            målet om fler poliser inte att nås. Min fråga till statsministern
            är därför: Kan regeringen här i dag garantera att Polismyndigheten
            kommer att få de resurser man behöver för att stärka myndigheten
            och ge poliserna den löneökning de förtjänar?
          </note>
          <note>
            Anf. 47 Statsminister STEFAN LÖFVEN (S):
          </note>
          <note>
            Fru talman! Låt mig först redogöra för fakta. Det är färre inom
            polisen som slutar nu än förut. Det är fler som återkommer efter
            att en gång ha lämnat polisen. Vi utbildar nu mer än dubbelt så
            många som under den förra regeringen. Det är därför som Polismyndigheten
            nu tror att det är möjligt att nå 10 000 fler polisanställda till
            slutet av 2024. Det är av det skälet som vi har höjt anslagen
            till polisen rejält.
          </note>
          <note>
            Vi väljer dock att låta parterna göra upp om lönerna. Det är
            så lönebildningen fungerar. Om vi jämför läget i dag med hur det
            var innan vi påbörjade satsningen visar det sig att polislönerna
            har höjts med ungefär 6 000 kronor i genomsnitt. Jag ska inte
            ta gift på det, men nog tror jag att det är ett av arbetsmarknadens
            absolut bästa avtal. Jag tror också att det spelar roll för att
            fler kommer tillbaka i yrket.
          </note>
          <note>
            Idrottsevenemang och mänskliga rättigheter
          </note>
          <note>
            Anf. 48 HÅKAN SVENNELING (V):
          </note>
          <note>
            Fru talman! Vi får se hur länge statsministern sitter kvar. Men
            det är ju inte ovanligt att statsministern reser till idrottsevenemang
            runt om i värl ­ den. I morgon spelar Sverige en fotbollsmatch
            i Ryssland, och även i nästa vecka kommer man att göra det. I
            början av nästa år är det vinter-OS i Peking. Sedan kommer det
            ett fotbolls-VM i diktaturen Qatar.
          </note>
          <note>
            I Ryssland ser vi nu hur det demokratiska utrymmet krymper. Opposi
            ­ tionen pressas inför parlamentsvalet i höst. I Kina ser vi ett
            misstänkt folk ­ mord på uigurer och många andra brott mot mänskliga
            rättigheter. I Qatar sker otroliga brott mot migrantarbetare och
            de byggnadsarbetare som har byggt de arenor som fotbolls-VM ska
            spelas på.
          </note>
          <note>
            Jag undrar hur statsministern ser på dessa arrangemang och om
            han avser att resa till dem.
          </note>
          <note>
            Anf. 49 Statsminister STEFAN LÖFVEN (S):
          </note>
          <note>
            Fru talman! Tack, Håkan Svenneling, för intresset för mitt reseschema!
            Det återkommer jag till när jag har bestämt vad jag ska åta mig
            för engagemang, oavsett om det gäller idrott eller något annat.
          </note>
          <note>
            Det är ingen tvekan om att vi måste stå upp för mänskliga rättigheter
            oavsett var de kränks. Därför är vi i Sverige väldigt tydliga
            med detta i EU. Det är bland annat vi som driver att EU behöver
            mer verktyg och en starkare hållning gentemot Ryssland för att
            motverka övergrepp mot mänskliga rättigheter. Det är också EU
            som kommer att vara det viktiga för oss när vi ska tala med Kina
            om samma saker.
          </note>
          <note>
            I alla dessa ärenden vill vi också hålla en balans, så att vi
            är väldigt tydliga med vad vi aldrig ger avkall på. Detta står
            vi upp för, och vi kommer aldrig att ge oss. Men vi ska också
            söka dialog.
          </note>
          <note>
            Slutförvar och mellanlagring av kärnavfall
          </note>
          <note>
            Anf. 50 CAMILLA BRODIN (KD):
          </note>
          <note>
            Fru talman! Under 40 år har SKB utvecklat och forskat om frågan
            om slutförvar för kärnavfall. Alla fakta finns på bordet, och
            det finns även mycket starkt stöd från invånarna i Östhammars
            kommun om att bygga detta. Oskarshamns kommun har meddelat att
            besked om både mellanlager och slutförvar måste ges samtidigt;
            något annat är oacceptabelt.
          </note>
          <note>
            För en dryg månad sedan kom ett UMM, urgent market message, till
            elmarknaden som innebär att om beslut om mellanlager och slutförvar
            inte tas före den sista augusti i år riskerar fem av de sex kvarvarande
            reaktorerna att stängas inom några år, med start redan i maj 2024.
            Detta skulle innebära en mycket allvarlig situation för Sverige.
          </note>
          <note>
            Därför blir min fråga mycket rak: Kommer regeringen att fatta
            ett beslut om ansökan om slutförvar och mellanlager senast den
            31 augusti?
          </note>
          <note>
            Anf. 51 Statsminister STEFAN LÖFVEN (S):
          </note>
          <note>
            Fru talman! Vi arbetar med detta. När vi har fått det på vårt
            bord måste vi göra vår uppgift som regering och gå igenom och
            se till att vi har ett fullgott beslutsunderlag när vi fattar
            beslutet. Vi har ingen annan ambition – vi vill fatta beslutet
            ännu snabbare, för det finns ingen anledning att dra ut på det
            i onödan. Men man måste faktiskt också gå igenom de olika perspektiven,
            och de olika frågetecken som finns ska rätas ut. Frågor ska besvaras,
            och efter det ska vi fatta beslut.
          </note>
          <note>
            Vi arbetar så snabbt vi kan på ansvariga departement och i gemensam
            beredning med allt som ska göras för att vi ska kunna fatta beslut
            så snart som möjligt, så att de berörda också kan få besked så
            snart som möjligt.
          </note>
          <note>
            Placering av små barn på institution
          </note>
          <note>
            Anf. 52 ARMAN TEIMOURI (L):
          </note>
          <note>
            Fru talman! Jag tror inte att det har undgått någon i den här
            kammaren att en stor tragedi inträffade i värmländska Hagfors
            när en liten femårig kille hittades död. Det var ett litet barn
            som var placerat på ett HVB-hem.
          </note>
          <note>
            Jag måste säga att jag blev innerligt chockad över att en femåring
            hade placerats på en institution. Mycket har gjorts för att barn
            som rättighetsbärare ska få en stärkt ställning. Barnkonventionen
            har blivit lag, och vi har fått stärkta rättigheter och stärkt
            skydd också genom vårt samarbete i januariavtalet. Men att en
            femåring hamnar på HVB-hem – en liten pojke som behöver allt annat
            än en institution – är för mig helt obegripligt.
          </note>
          <note>
            Jag tror att både jag och statsministern är överens när det gäller
            de grundläggande behoven hos ett barn. Därför ställer jag frågan
            om statsministern är beredd att se över lagen. Det kan inte vara
            rimligt att småbarn hamnar på institution. Det är tvärtom helt
            orimligt, framför allt ur barnets perspektiv.
          </note>
          <note>
            Anf. 53 Statsminister STEFAN LÖFVEN (S):
          </note>
          <note>
            Fru talman! Utan att gå in på myndighetsbeslut och klampa in
            på något felaktigt sätt kan jag säga att det nog är många som
            känner frågetecken kring precis detta. Men man måste utreda vad
            som de facto har hänt och hur det kunde leda till en så ofattbar
            tragedi att denna lilla kille inte längre lever. Detta är det
            första, och det åligger nu de ansvariga att reda ut, så att vi
            får svar på varför. Hur kunde det över huvud taget ske?
          </note>
          <note>
            Därefter måste man ta ställning till vad som behöver göras för
            att det aldrig ska ske igen. Det är klart att en femårig pojke,
            en flicka eller barn över huvud taget ska ha skydd och en trygghet
            som samhället ska erbjuda. Det är en tragedi, och vi måste få
            reda på vad som har hänt och sedan åtgärda det.
          </note>
          <note>
            Arbetslivskriminalitet i byggbranschen
          </note>
          <note>
            Anf. 54 LEIF NYSMED (S):
          </note>
          <note>
            Fru talman! Min fråga till statsministern handlar om byggbranschen.
            I och med att jag själv kommer från byggbranschen har jag träffat
            många svenska byggnadsarbetare som oroar sig för att konkurreras
            ut av arbetskraft som inte får sjysta löner, inte betalar skatt
            och avgifter i Sverige och arbetar i urusel arbetsmiljö och har
            alldeles för lång arbetstid.
          </note>
          <note>
            Regeringen har satsat hårt för att motverka arbetslivskriminalitet.
            Det har till exempel gjorts över 5 000 myndighetsgemensamma kontroller,
            bland annat av byggbranschen.
          </note>
          <note>
            Nu till min fråga. Är statsministern beredd att vidta ytterligare
            åtgärder för att stoppa arbetslivskriminaliteten och för att trygga
            arbetsförhållandena för svenska byggnadsarbetare?
          </note>
          <note>
            Anf. 55 Statsminister STEFAN LÖFVEN (S):
          </note>
          <note>
            Fru talman! År 2014 bytte vi riktning på bostadspolitiken och
            införde bland annat investeringsstödet. Nu är vi uppe i en takt
            av 60 000 bostäder, så här finns arbete för byggnadsarbetare.
          </note>
          <note>
            Men det ska byggas sjyst, och därför har vi bland annat avskaffat
            lex Laval. Nu kan Byggnads kräva kollektivavtal och ta fajt för
            dem. Entrepre ­ nörsansvaret är viktigt, och den underleverantör
            som eventuellt inte får betalt ska kunna gå till nästa led och
            upp till huvudleverantören.
          </note>
          <note>
            Det är kriminellt att utsätta människor för farligt arbete, och
            polisen, Skatteverket och Arbetsmiljöverket har som sagt gjort
            5 000 kontroller.
          </note>
          <note>
            Vi måste fortsätta. På svensk arbetsmarknad ska det råda ordning
            och reda. Det är sjysta jobb och sjysta villkor som gäller. Detta
            måste politiken, facken och företagen jobba tillsammans för, för
            det är viktigt för oss alla.
          </note>
          <note>
            Stöd till Älvsbyn
          </note>
          <note>
            Anf. 56 MATTIAS KARLSSON i Luleå (M):
          </note>
          <note>
            Fru talman! Natten till måndagen den 24 augusti förra året brann
            Polarbröds fabrik i Älvsbyns kommun ned till grunden. Det var
            ett mycket hårt slag för kommunen och Norrbotten. En vecka senare,
            den 31 augusti, besökte statsministern Älvsbyn och lovade inför
            ett samlat medieuppbåd att regeringen skulle hjälpa Älvsbyn.
          </note>
          <note>
            Några månader senare, kvällen före julafton, meddelade regeringen
            sitt beslut att inte tillåta gruvbrytning i Laver strax utanför
            Älvsbyn – en gruvbrytning som direkt och indirekt hade kunnat
            innebära över 3 000 arbetstillfällen.
          </note>
          <note>
            Mot denna bakgrund frågar jag statsministern:
          </note>
          <note>
            Vad har regeringen hittills gjort för att hjälpa Älvsbyn, för
            det var väl inte bara fagra men tomma löften statsministern gav?
          </note>
          <note>
            Anf. 57 Statsminister STEFAN LÖFVEN (S):
          </note>
          <note>
            Fru talman! Nej, det var det inte, och därför är vår politik
            bred.
          </note>
          <note>
            Det är sant att beslut måste fattas även när det gäller gruvbrytning,
            och de kan bli positiva eller negativa.
          </note>
          <note>
            Vi satsar på jobb i hela landet. I Norrbotten växer det nu så
            att det knakar, och det beror på de produkter som näringslivet
            utvecklat med stöd av samhället. Nu görs tack och lov de kanske
            största investeringarna i Norrbotten någonsin, och människor kommer
            att behöva flytta upp.
          </note>
          <note>
            Vi ökar utbildningsplatserna så att människor kan ta dessa jobb.
            Vi ser också till att Norrbotniabanan byggs så att det ska ligga
            räls utmed hela Norrlandskusten. Jag är medveten om att Älvsbyn
            inte ligger där, men detta kommer ändå att vara till fördel för
            Älvsbyn och för hela Norrland.
          </note>
          <note>
            Det är hela landet som gäller, och det är en sådan politik som
            drivs.
          </note>
          <note>
            Invandring och självförsörjning
          </note>
          <note>
            Anf. 58 LUDVIG ASPLING (SD):
          </note>
          <note>
            Fru talman! Enligt en färsk rapport från riksdagens utredningstjänst
            är det nu nästan 700 000 utrikesfödda som inte klarar att försörja
            sig själva. Denna siffra ökar år för år, och den påverkas inte
            märkbart av de miljarder som spenderas på socialdemokratisk integrationspolitik.
          </note>
          <note>
            Det torde vara uppenbart även för statsministern att denna utveckling
            inte är hållbar och att Sverige har kommit till ett vägskäl: antingen
            kravlös massinvandring eller en fungerande välfärd. Något tredje
            alternativ finns inte.
          </note>
          <note>
            Varför tycker statsministern att självförsörjning inte är ett
            relevant begrepp i detta sammanhang?
          </note>
          <note>
            När regeringen presenterar integrationspolitikens resultat gör
            man det utifrån hur många personer som har jobbat en dag i november
            månad eller hur snabbt en nyanländ tjänar sin första krona. Detta
            säger dock väldigt lite om huruvida en person kan leva på en egen
            lön.
          </note>
          <note>
            Varför presenterar regeringen inte detta resultat utifrån graden
            av självförsörjning?
          </note>
          <note>
            Anf. 59 Statsminister STEFAN LÖFVEN (S):
          </note>
          <note>
            Fru talman! Det viktiga är att människor är i arbete, och därför
            måste vi ge dem en möjlighet att komma i arbete, oavsett om de
            är födda i landet eller kommer från andra länder. Här är satsningen
            på utbildning och kontakt med arbetslivet avgörande, och nu går
            det snabbare att integrera människor som kommer från andra länder.
            Det här hänger ihop.
          </note>
          <note>
            Låt mig återigen säga att det är under vår regeringstid som invandringen
            har minskat betydligt. Det är också under vår regeringstid som
            människor har getts bättre möjlighet att komma i arbete.
          </note>
          <note>
            Det håller inte med en högerkonservativ politik som rycker bort
            utbildningsmöjligheter och vill skicka tillbaka kvinnor till hemmet
            med ett vårdnadsbidrag, vilket Sverigedemokraterna vill göra.
            Varför ska man ha ett nytt bidrag för att inte arbeta? Det är
            för mig mycket främmande.
          </note>
          <note>
            Se i stället till att människor får möjlighet att arbeta. Det
            är mycket bättre.
          </note>
          <note>
            Konditionalitet i EU
          </note>
          <note>
            Anf. 60 ILONA SZATMARI WALDAU (V):
          </note>
          <note>
            Fru talman! För snart ett år sedan tog EU:s stats- och regeringschefer
            ett kompromissbeslut om att införa konditionalitet, det vill säga
            att länder måste följa rättsstatens principer för att få del av
            EU:s medel. Vid årsskiftet gjordes ytterligare en kompromiss,
            som den svenska regeringen var nöjd med trots att införandet sköts
            på framtiden.
          </note>
          <note>
            Nu har EU-parlamentet tröttnat på att kommissionen inte har tagit
            fram riktlinjer och att EU-medel betalas ut som vanligt i avvaktan
            på att riktlinjerna ska komma på plats. EU-parlamentet är berett
            att gå till EU-domstolen för att kommissionen ska fullgöra sina
            skyldigheter.
          </note>
          <note>
            Vänsterpartiet har genom hela denna process kritiserat den svenska
            regeringen för att man godkänt urvattnade skrivningar och kompromisser.
          </note>
          <note>
            Med anledning av EU-parlamentets agerande är min fråga: Hur avser
            statsministern att agera för att se till att konditionaliteten
            börjar gälla och att länder som bryter mot rättsstatens principer
            inte ska få del av EU-medel och det snarast?
          </note>
          <note>
            Anf. 61 Statsminister STEFAN LÖFVEN (S):
          </note>
          <note>
            Fru talman! Det var precis med denna föresats som vi drev dessa
            krav. Det har över huvud taget inte funnits något sådant här regelverk
            förut, och därför drev vi tillsammans med likasinnade att om EU
            ska ut med så myck ­ et pengar från sin kassa i både lån och bidrag
            måste detta bindas till krav på att man följer EU:s grundläggande
            värderingar.
          </note>
          <note>
            Regelverket beslutades i december, och då togs det ytterligare
            ett steg. Vi har kanske olika bild, men jag hade stöd i Sveriges
            riksdag för att driva bland annat denna fråga.
          </note>
          <note>
            Alla i det Europeiska rådet är tydliga med att en grundförutsättning
            för samarbetet är att vi håller i de grundläggande värderingarna,
            och det innebär att man inte ska få ekonomiskt stöd om man inte
            står upp för dem.
          </note>
          <note>
            Regeringens politik för att främja sparande
          </note>
          <note>
            Anf. 62 HAMPUS HAGMAN (KD):
          </note>
          <note>
            Fru talman! De senaste veckorna har investeringssparkontona diskuterats
            flitigt. Det är inte så konstigt eftersom över 3 miljoner svenskar
            har ett ISK. Frågan är alltså viktig för många.
          </note>
          <note>
            Syftet med ISK är att göra det enkelt för människor att spara.
            Nu har dock finansministern sagt att ISK ska begränsas kraftigt
            genom ett tak för hur mycket pengar man får ha på kontot. Många
            upplever att detta skickar en märklig signal om att sparande inte
            är viktigt.
          </note>
          <note>
            Jag tycker att sparande är viktigt och ska uppmuntras. Därför
            undrar jag vad regeringen har för politik för att uppmuntra sparande.
          </note>
          <note>
            Anf. 63 Statsminister STEFAN LÖFVEN (S):
          </note>
          <note>
            Fru talman! Jo, den befintliga, och här ingår ISK.
          </note>
          <note>
            Det som Hampus Hagman tar upp är ett resonemang i en arbetsgrupp
            i det parti jag leder.
          </note>
          <note>
            Den ojämlikhet som utvecklas i vårt land beror till stor del
            på skillnaden i kapitalinkomster och kapitalavkastning. Här är
            ISK långt ifrån det stora problemet, och vi ska uppmuntra sparande.
            Ingen har sagt att detta ska begränsas kraftigt, utan det är nog
            Hampus Hagmans egna ord.
          </note>
          <note>
            Det finansministern har sagt och som är värt att fundera på är
            om vi ska ha en ordning där den som har 3 miljoner på sitt konto
            också ska ha skattestöd. Är det en lämplig prioritering i en tid
            då vi behöver mycket pengar till välfärden?
          </note>
          <note>
            Detta är väl värt att fundera på, men vi har inget sådant förslag
            ännu.
          </note>
          <note>
            Kvinnors ekonomiska möjlighet till skilsmässa
          </note>
          <note>
            Anf. 64 IDA DROUGGE (M):
          </note>
          <note>
            Fru talman! Redan höga bostadspriser sticker i höjden. Allt fler
            i Sverige avstår i dag från att skilja sig därför att de inte
            har råd att hitta en ny och egen bostad. För kvinnor i Stockholms
            län är situationen särskilt allvarlig och svår. Ändå vill socialdemokratin,
            ovanpå detta, återinföra fastighetsskatten och trappa ned ränteavdragen.
            Det är politik och saker som skulle binda kvinnor i ännu större
            utsträckning i relationer som de helst av allt vill lämna.
          </note>
          <note>
            Jag tycker att detta är ett stort problem, och jag undrar därför:
            Vad tycker statsministern om att allt fler kvinnor får svårt att
            skilja sig?
          </note>
          <note>
            Anf. 65 Statsminister STEFAN LÖFVEN (S):
          </note>
          <note>
            Fru talman! Det är viktigt att öka kvinnors frihet. Därför är
            det inte så smart av den konservativa majoriteten i Stockholm
            att sälja ut så många bostäder. Det hade varit bra att ha dem
            kvar för att kunna erbjuda dem till kvinnor som vill skilja sig.
          </note>
          <note>
            När den förra socialdemokratiska regeringen införde ett investeringsstöd
            ökade byggandet rätt rejält. Sedan tog den så kallade alliansregering
            ­ en bort stödet, och då sjönk byggandet. Nu har vi infört investeringsstöd,
            och byggandet ökar igen. Det finns ett samband här. Vi måste bygga
            mer. Det är detta som avgör. Vi måste bygga i kapp bostadsskulden.
            Då får vi långsiktigt ordning på priserna.
          </note>
          <note>
            Jag tror att både Ida Drougge och jag tror på marknadskrafterna
            i det här fallet. Om man har ett underskott på något ökar priserna.
            Det är därför vi måste bygga i kapp underskottet, och då behöver
            vi investeringsstödet. Det är därför synd att Moderaterna inte
            vill ha investeringsstöd.
          </note>
          <note>
            Statsministerns frågestund var härmed avslutad.
          </note>
          <note>
            § 7 (forts. från § 5) Unga lagöverträdare (forts. JuU28)
          </note>
          <note>
            Anf. 66 RASMUS LING (MP):
          </note>
          <note>
            Fru talman! Det blev en dramatisk dag. Jag vet inte om alla journalister
            här utanför är angelägna om att följa justitieutskottets betänkande
            28 om unga lagöverträdare eller om det är något annat. Det är
            i alla fall vad vi nu ska fortsätta att debattera här.
          </note>
          <note>
            Fru talman! Det är en mindre andel barn och unga som begår brott
            i dag än tidigare, men bland dem som begår brott tenderar det
            att bli en grövre brottslighet. Att komma till rätta med detta
            är helt avgörande. Inte minst handlar det om att förhindra nyrekryteringen
            till gängen.
          </note>
          <note>
            De senaste åren har ett flertal åtgärder och nya lagar antagits
            för att komma till rätta med det – den nya påföljden ungdomsövervakning
            och snabbare lagföring – och i 34-punktsprogrammet finns en rad
            åtgärder vad gäller unga som begår brott. Vissa har kommit på
            plats och har därmed debatterats här tidigare, och andra är på
            gång.
          </note>
          <note>
            Fru talman! I går presenterade regeringen ett massivt åtgärdspaket
            vad gäller mäns våld mot kvinnor. Man kan fråga sig om mäns våld
            mot kvinnor är något som har med unga lagöverträdare att göra,
            men tyvärr förekommer mäns våld mot kvinnor även i unga relationer.
            Flera av de åtgärder som presenterades i går handlar om detta.
            Det handlar exempelvis om insatser i skolan och möjligheten att
            använda tidiga förhör bättre i själva domstolsprocessen. Detta
            får bäring inte minst på mäns våld mot kvinnor.
          </note>
          <note>
            Fru talman! För några veckor sedan debatterade vi ett förslag
            till utskottsinitiativ om tilläggsdirektiv till en utredning som
            ännu inte var tillsatt. Det handlar om att förändra lagen om sluten
            ungdomsvård.
          </note>
          <note>
            Tillägget rörde det som oppositionen kallar ungdomsfängelser
            och att Kriminalvården ska få ansvaret. Även denna fråga hanteras
            i betänkandet. Vi har debatterat det tidigare, men jag kan säga
            det igen: Det är inget bra förslag. Det är en stor omorganisation
            som riskerar att få allvarligt negativa följder för hela kriminalvården.
            Det bortses också från att kriminalvården i dag inte hanterar
            barn inom anstalter och att helt ny kompetens då behöver arbetas
            upp.
          </note>
          <note>
            Fru talman! Att göra förändringar i lagen om sluten ungdomsvård
            är dock helt nödvändigt, och där har Miljöpartiet varit drivande.
            De som begått de brott som det är fråga om när det gäller sluten
            ungdomsvård behöver förändras. Det behövs längre påföljder än
            i dag för att de unga som begår dessa allvarliga brott ska komma
            till rätta med sina liv.
          </note>
          <note>
            Slutligen, fru talman, eftersom Liberalernas talesperson Johan
            Pehrson var inne på det som har hänt i Malmö och de väldigt uppmärksammade
            uttalandena därifrån, vill jag i sammanhanget påminna Liberalernas
            Johan Pehrson om att det i Malmö är Socialdemokraterna och Liberalerna
            som styr. Om han på allvar är intresserad av vad som händer i
            Malmö har han inte mindre än fyra liberala kommunalråd att höra
            av sig till för att se till att det sker en förändring i verkligheten.
          </note>
          <note>
            Med detta, fru talman, vill jag yrka bifall till reservation
            nummer 1.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9.)
          </note>
          <note>
            Ajournering
          </note>
          <note>
            Kammaren beslutade kl. 15.06 på förslag av andre vice talmannen
            att ajournera sammanträdet till kl. 15.20, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 15.20.
          </note>
          <note>
            § 8 Beslut om ärenden som slutdebatterats den 16 juni
          </note>
          <note>
            UbU13 Gymnasieskolan
          </note>
          <note>
            Punkt 1 (Vissa övergripande frågor om gymnasieskolan)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            29 för utskottet
          </note>
          <note>
            10 för res. 2
          </note>
          <note>
            17 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 MP, 1 -
          </note>
          <note>
            För res. 2: 10 SD
          </note>
          <note>
            Avstod: 11 M, 3 KD, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 2 (Gymnasial yrkesutbildning och lärlingsutbildning)
          </note>
          <note>
            1. utskottet
          </note>
          <note>
            2. res. 3 (M)
          </note>
          <note>
            Votering:
          </note>
          <note>
            42 för utskottet
          </note>
          <note>
            11 för res. 3
          </note>
          <note>
            3 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 5 C, 4 V, 3 KD, 3 MP, 1 -
          </note>
          <note>
            För res. 3: 11 M
          </note>
          <note>
            Avstod: 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 3 (Studie- och yrkesvägledning och arbetsmarknad)
          </note>
          <note>
            1. utskottet
          </note>
          <note>
            2. res. 5 (SD, L)
          </note>
          <note>
            3. res. 6 (KD)
          </note>
          <note>
            Förberedande votering:
          </note>
          <note>
            13 för res. 5
          </note>
          <note>
            3 för res. 6
          </note>
          <note>
            40 avstod
          </note>
          <note>
            293 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            40 för utskottet
          </note>
          <note>
            13 för res. 5
          </note>
          <note>
            3 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 MP, 1 -
          </note>
          <note>
            För res. 5: 10 SD, 3 L
          </note>
          <note>
            Avstod: 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 4 (Särskilda kunskapsområden)
          </note>
          <note>
            1. utskottet
          </note>
          <note>
            2. res. 7 (C)
          </note>
          <note>
            3. res. 8 (V)
          </note>
          <note>
            Förberedande votering:
          </note>
          <note>
            5 för res. 7
          </note>
          <note>
            4 för res. 8
          </note>
          <note>
            47 avstod
          </note>
          <note>
            293 frånvarande
          </note>
          <note>
            Kammaren biträdde res. 7.
          </note>
          <note>
            Huvudvotering:
          </note>
          <note>
            46 för utskottet
          </note>
          <note>
            5 för res. 7
          </note>
          <note>
            5 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 10 SD, 3 KD, 3 L, 3 MP
          </note>
          <note>
            För res. 7: 5 C
          </note>
          <note>
            Avstod: 4 V, 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 5
          </note>
          <note>
            Kammaren biföll utskottets förslag.
          </note>
          <note>
            UbU20 Stiftelsen Riksbankens Jubileumsfonds verksamhet och års
            ­ redovisning 2020
          </note>
          <note>
            Kammaren biföll utskottets förslag.
          </note>
          <note>
            UbU21 Riksrevisionens rapport om styrning av ämneslärarutbildningen
            vid Högskolan i Gävle, Linnéuniversitetet och Stockholms universitet
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Kompletterande pedagogisk utbildning)
          </note>
          <note>
            1. utskottet
          </note>
          <note>
            2. res. (M)
          </note>
          <note>
            Votering:
          </note>
          <note>
            45 för utskottet
          </note>
          <note>
            11 för res.
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 5 C, 4 V, 3 KD, 3 L, 3 MP, 1 -
          </note>
          <note>
            För res.: 11 M
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            NU27 Tidsfrister och kontaktpunkt för att främja tillförsel av
            förnybar energi
          </note>
          <note>
            Punkt 1 (Lag med bemyndiganden om tidsfrister och kontaktpunkt)
          </note>
          <note>
            1. utskottet
          </note>
          <note>
            2. res. 1 (M, SD, KD, L)
          </note>
          <note>
            Votering:
          </note>
          <note>
            29 för utskottet
          </note>
          <note>
            27 för res. 1
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 MP, 1 -
          </note>
          <note>
            För res. 1: 11 M, 10 SD, 3 KD, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 3 (Översyn av liknande bestämmelser för fossilfri energi)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            40 för utskottet
          </note>
          <note>
            10 för res. 2
          </note>
          <note>
            6 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 M, 5 C, 4 V, 1 L, 3 MP, 1 -
          </note>
          <note>
            För res. 2: 10 SD
          </note>
          <note>
            Avstod: 1 M, 3 KD, 2 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 4 (Tidsfrister och kontaktpunkt för koncessionspliktiga
            elnät)
          </note>
          <note>
            1. utskottet
          </note>
          <note>
            2. res. 4 (S, L, MP)
          </note>
          <note>
            Votering:
          </note>
          <note>
            35 för utskottet
          </note>
          <note>
            21 för res. 4
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 11 M, 10 SD, 5 C, 4 V, 3 KD, 1 -
          </note>
          <note>
            För res. 4: 15 S, 3 L, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Lawen Redar (S) anmälde att hon avsett att rösta nej men markerats
            ha röstat ja.
          </note>
          <note>
            Punkt 5 (Vissa övriga frågor om bestämmelser om tidsfrister och
            kontaktpunkt)
          </note>
          <note>
            1. utskottet
          </note>
          <note>
            2. res. 5 (C)
          </note>
          <note>
            Votering:
          </note>
          <note>
            51 för utskottet
          </note>
          <note>
            5 för res. 5
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 10 SD, 4 V, 3 KD, 3 L, 3 MP, 1 -
          </note>
          <note>
            För res. 5: 5 C
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 9 Beslut om ärenden som slutdebatterats vid dagens sammanträde
          </note>
          <note>
            JuU23 Polisfrågor
          </note>
          <note>
            Punkt 4 (Antalet poliser)
          </note>
          <note>
            1. utskottet
          </note>
          <note>
            2. res. 5 (M, SD, KD)
          </note>
          <note>
            Votering:
          </note>
          <note>
            32 för utskottet
          </note>
          <note>
            24 för res. 5
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 L, 3 MP, 1 -
          </note>
          <note>
            För res. 5: 11 M, 10 SD, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 6 (Polisernas placering)
          </note>
          <note>
            1. utskottet
          </note>
          <note>
            2. res. 8 (KD, L)
          </note>
          <note>
            Votering:
          </note>
          <note>
            40 för utskottet
          </note>
          <note>
            6 för res. 8
          </note>
          <note>
            10 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 MP, 1 -
          </note>
          <note>
            För res. 8: 3 KD, 3 L
          </note>
          <note>
            Avstod: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 7 (Beredskapspolis)
          </note>
          <note>
            1. utskottet
          </note>
          <note>
            2. res. 9 (S, C, L, MP)
          </note>
          <note>
            Votering:
          </note>
          <note>
            29 för utskottet
          </note>
          <note>
            27 för res. 9
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 4 V, 3 KD, 1 -
          </note>
          <note>
            För res. 9: 16 S, 5 C, 3 L, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 14 (Lön under polisutbildningen)
          </note>
          <note>
            1. utskottet
          </note>
          <note>
            2. res. 14 (SD)
          </note>
          <note>
            Votering:
          </note>
          <note>
            46 för utskottet
          </note>
          <note>
            10 för res. 14
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 L, 3 MP, 1 -
          </note>
          <note>
            För res. 14: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 15 (Polisutbildningens utformning)
          </note>
          <note>
            1. utskottet
          </note>
          <note>
            2. res. 15 (C)
          </note>
          <note>
            Votering:
          </note>
          <note>
            48 för utskottet
          </note>
          <note>
            5 för res. 15
          </note>
          <note>
            3 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 10 SD, 4 V, 3 KD, 3 MP, 1 -
          </note>
          <note>
            För res. 15: 5 C
          </note>
          <note>
            Avstod: 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 19 (Diskriminering vid polisiära ingripanden)
          </note>
          <note>
            1. utskottet
          </note>
          <note>
            2. res. 21 (V)
          </note>
          <note>
            Votering:
          </note>
          <note>
            51 för utskottet
          </note>
          <note>
            5 för res. 21
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 10 SD, 5 C, 3 KD, 3 L, 3 MP
          </note>
          <note>
            För res. 21: 4 V, 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 23 (Kränkningsersättning till poliser)
          </note>
          <note>
            1. utskottet
          </note>
          <note>
            2. res. 24 (M, SD, KD)
          </note>
          <note>
            Votering:
          </note>
          <note>
            32 för utskottet
          </note>
          <note>
            24 för res. 24
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 L, 3 MP, 1 -
          </note>
          <note>
            För res. 24: 11 M, 10 SD, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU28 Unga lagöverträdare
          </note>
          <note>
            Punkt 1 (Kvarhållande av barn)
          </note>
          <note>
            1. utskottet
          </note>
          <note>
            2. res. 1 (S, C, V, MP)
          </note>
          <note>
            Votering:
          </note>
          <note>
            27 för utskottet
          </note>
          <note>
            29 för res. 1
          </note>
          <note>
            293 frånvarande
          </note>
          <note>
            Kammaren biföll res. 1.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 3 KD, 3 L
          </note>
          <note>
            För res. 1: 16 S, 5 C, 4 V, 3 MP, 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 4 (Drogtester av barn under 15 år)
          </note>
          <note>
            1. utskottet
          </note>
          <note>
            2. res. 4 (S, C, V, MP)
          </note>
          <note>
            Votering:
          </note>
          <note>
            27 för utskottet
          </note>
          <note>
            29 för res. 4
          </note>
          <note>
            293 frånvarande
          </note>
          <note>
            Kammaren biföll res. 4.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 3 KD, 3 L
          </note>
          <note>
            För res. 4: 16 S, 5 C, 4 V, 3 MP, 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 10 (Åtgärder mot ungdomsrån)
          </note>
          <note>
            1. utskottet
          </note>
          <note>
            2. res. 10 (M, KD, L)
          </note>
          <note>
            Votering:
          </note>
          <note>
            39 för utskottet
          </note>
          <note>
            17 för res. 10
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 5 C, 4 V, 3 MP, 1 -
          </note>
          <note>
            För res. 10: 11 M, 3 KD, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 15 (Ungdomsdomstolar)
          </note>
          <note>
            1. utskottet
          </note>
          <note>
            2. res. 16 (S, C, V, MP)
          </note>
          <note>
            Votering:
          </note>
          <note>
            27 för utskottet
          </note>
          <note>
            29 för res. 16
          </note>
          <note>
            293 frånvarande
          </note>
          <note>
            Kammaren biföll res. 16.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 3 KD, 3 L
          </note>
          <note>
            För res. 16: 16 S, 5 C, 4 V, 3 MP, 1 -
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 19 (Straffrabatten för unga)
          </note>
          <note>
            1. utskottet
          </note>
          <note>
            2. res. 20 (M, SD, KD)
          </note>
          <note>
            Votering:
          </note>
          <note>
            27 för utskottet
          </note>
          <note>
            24 för res. 20
          </note>
          <note>
            5 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 4 V, 3 L, 3 MP, 1 -
          </note>
          <note>
            För res. 20: 11 M, 10 SD, 3 KD
          </note>
          <note>
            Avstod: 5 C
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Punkt 24 (Tillämpningsområdet för ungdomsövervakning)
          </note>
          <note>
            1. utskottet
          </note>
          <note>
            2. res. 25 (M, SD)
          </note>
          <note>
            Votering:
          </note>
          <note>
            35 för utskottet
          </note>
          <note>
            21 för res. 25
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 KD, 3 L, 3 MP, 1 -
          </note>
          <note>
            För res. 25: 11 M, 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 10 Vapenfrågor
          </note>
          <note>
            Justitieutskottets betänkande 2020/21:JuU30
          </note>
          <note>
            Vapenfrågor
          </note>
          <note>
            föredrogs.
          </note>
          <note>
            Anf. 67 JOAKIM SANDELL (S):
          </note>
          <note>
            Fru talman! Vi har i dag att debattera justitieutskottets betänkande
            som rör vapenfrågor.
          </note>
          <note>
            Jag vill inleda med att poängtera att vi står bakom samtliga
            våra reservationer. Men jag yrkar bifall endast till reservation
            16 gällande de europeiska skjutvapenpassen.
          </note>
          <note>
            Fru talman! I tisdags var Hennes Majestät Drottningen prisutdelare
            på Stockholm Prize in Criminology. Priset är en viktig del av
            Stockholm Cri ­ minology Symposium, som ägt rum nu i dagarna.
            Priset har delats ut sedan 2006 och beskrivs som världens största
            och mest prestigefyllda pris inom kriminologi.
          </note>
          <note>
            Priset, som utdelas av Stiftelsen för Stockholmspriset i kriminologi
            i samarbete med Stockholms universitet och Brottsförebyggande
            rådet, går till den eller dem som har gjort framstående prestationer
            inom kriminologisk forskning eller som praktiskt tillämpat sådan
            för att minska brottsligheten och främja de mänskliga rättigheterna.
          </note>
          <note>
            Hennes Majestät delade ut priset till Philip J Cook och Franklin
            E Zimring för deras evidensbaserade forskning kring vikten av
            vapenlagar.
          </note>
          <note>
            Enligt juryn har pristagarna utvecklat viktiga metoder för att
            påvisa och förstå vilken avgörande roll tillgången till skjutvapen
            har i relation till antalet dödsfall. De har på ett övertygande
            sätt kunnat bevisa att påståendet att tillgänglighet till skjutvapen
            inte skulle påverka volym och skador är falskt.
          </note>
          <note>
            Fru talman! Vi står inför en stor utmaning både globalt och nationellt:
            Hur minskar vi de mord, självmord och olyckor som är orsakade
            av skjutvapen?
          </note>
          <note>
            År 2016 dog fler än en kvarts miljon människor i världen till
            följd av skjutvapenrelaterade skador. I Sverige har vi sett en
            ökning fram till och med 2020. I inledningen på detta år kunde
            vi se en nedgång. Ökningen i Sverige har varit avgränsad till
            unga män i kriminella miljöer i utsatta områden. Familjerelaterade
            dödsskjutningar minskar liksom dödligt våld med andra metoder
            än skjutvapen.
          </note>
          <note>
            För att förebygga det dödliga skjutvapenvåldet är det viktigt
            att använ ­ da samhällets samlade resurser på både den repressiva
            och den sociala sidan. Samtidigt är det angeläget att även arbeta
            med att minska nyrekryteringen till kriminella gäng.
          </note>
          <note>
            Fru talman! Det gläder mig att det finns en stor samstämmighet
            i Sveriges riksdag gällande arbetet mot de illegala vapnen.
          </note>
          <note>
            Under de senaste åren har straffen för vapenbrott skärpts. Straffet
            för grovt vapenbrott har höjts i omgångar. Motsvarande straffskärpningar
            har också gjorts för brott mot lagen om brandfarliga och explosiva
            varor, som bland annat omfattar handgranater.
          </note>
          <note>
            Nya brott har införts, samtidigt som straffen för vapensmuggling
            och smuggling av explosiva varor har skärpts. Reglerna innebär
            att det numera är obligatorisk häktning vid grova vapenbrott.
            Under till exempel 2018 ökade antalet häktningar med mer än 500
            procent jämfört med tidigare år, från drygt 50 till närmare 300
            personer. Detta innebär inte bara att personer som begår grova
            vapenbrott direkt försvinner från gatan och är borta i minst två
            år, utan det är också en tydlig signal som skickas till andra
            kriminella.
          </note>
          <note>
            Vidare har det gjorts kraftiga satsningar på Tullverket. Resursförstärkningen
            ska användas för att öka tullkontrollerna vid gränsen. Det handlar
            om ökade kontroller för att stoppa smuggling av narkotika och
            vapen. Det har även genomförts amnestier för skjutvapen, då ett
            stort antal skjutvapen och ammunition har tagits om hand.
          </note>
          <note>
            Många av de illegala vapnen i Sverige smugglas in från västra
            Balkan. Sverige ingick 2016 två avtal om samarbete för bekämpning
            av grov brottslighet med Moldavien och Serbien. Sedan tidigare
            finns motsvarande avtal med Kosovo respektive Bosnien och Hercegovina.
            Polis och tull fick genom avtalen ökade möjligheter att bekämpa
            smuggling av illegala vapen och narkotika.
          </note>
          <note>
            Regeringen arbetar även internationellt för att förhindra illegal
            spridning av vapen. Detta sker bland annat genom aktivt deltagande
            i arbetet för att främja genomförandet av FN:s vapenhandelsfördrag
            och FN:s handlingsprogram mot illegal handel med små och lätta
            vapen samt genom biståndsinsatser.
          </note>
          <note>
            Fru talman! I Sverige är jakt en stor folkrörelse och en viktig
            del av Sveriges viltvård. Och målskyttet är en viktig del i den
            svenska idrottsrörelsen och den frivilliga försvarsrörelsen, som
            är en avgörande del av det svenska totalförsvaret.
          </note>
          <note>
            Vår inställning till Sveriges vapenlagstiftning är att den måste
            vara utformad så att den motverkar förekomsten av illegala vapen
            i landet och att vapen inte kommer till brottslig användning.
            Det är därför som det ställs höga krav på bland annat förvaring
            av skjutvapen och ammunition.
          </note>
          <note>
            Vad gäller till exempel begreppet synnerliga skäl i vapenlagen
            menar vi att det i fråga om helautomatiska vapen och enhandsvapen
            är befogat med särskild restriktivitet i tillståndsgivningen.
            Enhandsvapen är den vapentyp som i störst utsträckning riskerar
            att användas i andra syften än de avsedda. De tidsbegränsade licenserna
            syftar till en kontinuerlig uppföljning av att förutsättningarna
            för tillstånd är uppfyllda vad avser innehav av särskilt stöldbegärliga
            eller särskilt farliga vapen. Det är således inte bara innehavarens
            skötsamhet utan också dennes behov av vapnet som återkommande
            prövas. Vi tycker att det för att minimera antalet enhandsvapen
            är motiverat att kontrollera att den som har licens fortsatt uppfyller
            de krav som ställs.
          </note>
          <note>
            Fru talman! Sverige har i snart 100 år haft ett krav på tillstånd
            för att ett vapen tillfälligt ska få föras in i landet. När Sverige
            gick med i EU beslutade riksdagen att tillståndet skulle vara
            kvar. Skälet till Sveriges och andra medlemsstaters beslut att
            behålla tillstånd är att vissa medlemsstater inte uppnår samma
            höga skyddsnivå som vi i lagstiftningen vad exempelvis gäller
            kontroll och tillståndskrav för innehav av skjutvapen. Ett exempel
            är att en rad medlemsstater saknar tillståndsprov för och därmed
            kontroll över hagelgevär.
          </note>
          <note>
            Undantag från tillståndet gäller dock för permanenta vapentillstånd
            som är utfärdade av behörig myndighet i Danmark, Finland eller
            Norge. Undantaget har motiverats med att kraven för att få tillstånd
            till innehav i de länderna är jämförbara med de regler som gäller
            i Sverige. Om vi skulle få jämförbara regler i hela EU, till exempel
            om samtliga länder implementerade EU:s vapendirektiv, skulle frågan
            om de europeiska skjutvapenpassen i våra ögon hamna i annan dager.
          </note>
          <note>
            Avslutningsvis, fru talman: I januari röstade kammaren ned propositio
            ­ nen angående implementering av EU:s vapendirektiv. I förslaget
            ingick även lättnader i tillståndsplikten för ljuddämpare. Förslaget
            innebar att den som har tillstånd eller rätt att inneha ett visst
            vapen för skjutning utan sär ­ skilt tillstånd skulle få inneha
            ljuddämpare som passar till vapnet. Inom Regeringskansliet bereds
            för tillfället även förslag om att den så kallade vapengarderoben
            ska utökas.
          </note>
          <note>
            Vi är således positiva till både lättnader i tillståndsplikten
            för ljuddämpare och en utökad vapengarderob.
          </note>
          <note>
            Anf. 68 STEN BERGHEDEN (M):
          </note>
          <note>
            Fru talman! Jag tackar Joakim Sandell för inlägget, som jag tycker
            rätt tydligt vittnade om att Joakim Sandell nog varken är jägare,
            skytt eller någon form av vapenägare. I stället läser han lugnt
            och prydligt upp Social ­ demokraternas ställningstagande.
          </note>
          <note>
            Socialdemokraternas inställning känner vi redan till: Man har
            nu ägnat sex sju år åt att jaga Sveriges lagliga jägare och skyttar
            i stället för att ta tag i de olagliga vapen som vi har runt om
            i Sverige och som är alldeles för lättillgängliga. Den delen är
            man inte lika lyckosam med, men man gör allt för att försöka försvåra
            ytterligare lite grann för Sveriges jägare och skyttar.
          </note>
          <note>
            Fru talman! I dag ska vi åter redovisa justitieutskottets syn
            på vapenfrågorna. För två år sedan tog riksdagen beslut om att
            rikta 7 tillkännagivanden till regeringen i vapenfrågor. Fortfarande
            har den socialdemokratiska regeringen inte levererat det som riksdagen
            begärde. För ett år sedan, fru talman, tog riksdagen beslut om
            ytterligare 8 tillkännagivanden om vapenfrågorna. Fortfarande
            har den socialdemokratiska regeringen inte levererat utifrån dem.
            Det ligger alltså 15 tillkännagivanden hos Regeringskansliet sedan
            tidigare . Det är uppenbart att den här regeringen inte arbetar
            med frågan utan i stället sitter på sina händer.
          </note>
          <note>
            Utöver detta väntar justitieutskottet och riksdagen fortfarande
            på en proposition om att ta bort femårslicenserna. Den ska levereras
            senast i december i år. Och hör på detta, ni som lyssnar: År 2015
            fick den här reger ­ ingen i uppdrag av Sveriges riksdag att inrätta
            en viltmyndighet, och fortfarande har den inte inrättat en sådan.
            Vi har väntat sedan 2015.
          </note>
          <note>
            Fru talman! Regeringens nonchalanta agerande mot såväl justitie
            ­ utskottet och riksdagen som landets jägare och skyttar är självklart
            inte acceptabelt. I en demokrati följer man folkets och riksdagens
            beslut, men uppenbarligen är detta inte så viktigt för det socialdemokratiska
            maktpar ­ tiet i regeringen.
          </note>
          <note>
            Jag kan informera den som lyssnar om att regeringen påstår att
            den har utrett frågan om viltmyndigheten sedan 2015. I sex år
            har man alltså utrett viltmyndigheten – utan något resultat. Självklart
            är det ingen som tror på detta, utom möjligtvis Socialdemokraterna
            själva.
          </note>
          <note>
            Regeringen skyller på att man inte har hittat någon finansiering
            för den nya myndigheten. Men hör och häpna, fru talman: Under
            samma tid, det vill säga sedan 2015, har regeringen hittat både
            uppgifter åt och finansiering av nio andra nya myndigheter i Sverige.
            Det handlar om Jämställdhetsmyndigheten, Myndigheten för arbetsmiljökunskap,
            Etikprövningsmyndigheten, Klimatpolitiska rådet med flera.
          </note>
          <note>
            Detta bevisar bara att man helt uppenbart struntar i riksdagens
            beslut att en viltmyndighet ska tillsättas, fru talman. Man struntar
            i landets jägare och skyttar och prioriterar andra uppgifter.
            Jägare och skyttar hamnar långt ned på den socialdemokratiska
            prioriteringslistan. Snart går vi dock till val på nytt, fru talman,
            och då har vi faktiskt möjlighet att byta ut den här regeringen.
            Jag tycker att vi ska ta vara på den möjligheten och ge det här
            landet en ny chans att rätta till dessa frågor.
          </note>
          <note>
            Fru talman! Regeringens agerande gällande riksdagens beslut och
            gentemot landets jägare och skyttar är självklart mycket klandervärt.
            Att vägra genomföra riksdagens beslut och därmed strunta i landets
            demokratiskt fattade beslut är allvarligt – till och med mycket
            allvarligt.
          </note>
          <note>
            Vad har då regeringen gjort under den här tiden, i stället för
            att ta tag i de tillkännagivanden som vi har riktat till den?
            Jo, regeringen har försökt överimplementera EU:s vapendirektiv,
            ett förslag som riksdagen har sagt nej till och tydligt placerat
            i papperskorgen.
          </note>
          <note>
            Regeringen jobbar också aktivt med att försöka begränsa möjligheten
            att använda blyammunition, vilket skulle göra det mycket svårt
            för landets jägare och skyttar att använda sina vapen och utföra
            både jakten och skyttet på ett säkert och bra sätt, då rimliga
            alternativ saknas. Sverige har redan i dag mycket hårda regler
            för blyammunition och behöver faktiskt inte gå längre.
          </note>
          <note>
            Vad har regeringen gjort mer, fru talman? Jo, man har flyttat
            det allmänna uppdraget från Jägareförbundet och lagt över ansvaret
            och pengarna på Naturvårdsverket. Man planerar dessutom att höja
            jaktkortsavgifterna för landets jägare. Landets jägare ska alltså
            betala mer pengar till staten för att få jaga på sina egna jaktmarker.
          </note>
          <note>
            Fru talman! Andra frågor som regeringen har jobbat med handlar
            om vargstammen. Vi har ett riksdagsbeslut på att vi ska ha 170–270
            vargar i landet, och den här regeringen har släppt upp vargstammen
            till 400 vargar – förmodligen 450.
          </note>
          <note>
            Sammanfattningsvis, fru talman, kan man bara konstatera att den
            här regeringen gör allt, på alla områden, för att försvåra för
            landets jägare och skyttar.
          </note>
          <note>
            Samtidigt som man jobbar med den delen har det försvunnit vapen
            inifrån Regeringskansliet. Ett tiotal pistoler har stulits inne
            på Regeringskansliet här i Stockholm, och de har inte hittats.
            Åklagaren har lagt ned utredningen. Nu har man alltså försett
            den kriminella undre världen med ytterligare ett antal pistoler,
            vilket är allvarligt. Svenska jägare och skyttar har sina vapen
            i vapenskåp, men uppenbart fanns det brister inne på Regeringskansliet.
          </note>
          <note>
            Fru talman! Med det sagt är jag ändå glad att vi har en bred
            majoritet i Sveriges riksdag gällande dessa förslag och åtgärder,
            som ska underlätta för landets jägare och skyttar. Det enda problemet
            som gör att detta inte är genomfört är faktiskt den socialdemokratiska
            regeringen, som på alla sätt har förhalat och trotsat riksdagens
            beslut.
          </note>
          <note>
            Jag har här redovisat några av de uppgifter som regeringen har
            lagt tid på i stället för att genomföra de 15 tillkännagivanden
            som vi har riktat i dessa frågor under de två senaste åren, plus
            detta med viltmyndigheten och den proposition om femårslicenserna
            som vi väntar på. I dag, fru talman, lämnade en majoritet i justitieutskottet
            alltså över förslag till ytterligare 11 tillkännagivanden för
            beslut här i riksdagen. Det innebär att regeringen nu kommer att
            ha minst 26 tillkännagivanden att jobba med, plus femårslicenserna
            och viltmyndigheten. Att regeringen samlar tillkännagivanden på
            hög borta i Rosenbad utan att göra något är inte helt acceptabelt.
          </note>
          <note>
            Fru talman! Jag tänker ändå presentera våra förslag till tillkännagivanden,
            det vill säga vad vi vill att regeringen snarast ska genomföra
            – om vi nu inte byter regering här inom det närmaste, vilket jag
            faktiskt hoppas att vi gör.
          </note>
          <note>
            Vi vill att man flyttar över licenshanteringen från polisen till
            den nya viltmyndigheten. Detta skulle öka möjligheten för polisen
            att faktiskt jaga dessa bovar och brottslingar, som Joakim tog
            upp i sitt anförande. Det är precis det polisen ska jobba med;
            de ska inte sitta och administrera vapen ­ licenser för landets
            lagliga jägare och skyttar. Det kan faktiskt en ny myndighet göra
            – vi har ju föreslagit viltmyndigheten.
          </note>
          <note>
            Vi vill också att handläggningstiderna för licenserna ses över.
            De måste minskas. Man har tidigare fått kritik av myndigheter
            för att det har tagit så lång tid, och det är väl rimligt att
            vi har som kriterium att en myndighet inte ska kunna hålla på
            hur länge som helst innan den faktiskt fattar beslut i ett ärende
            och ger tillstånd eller avslag. Vi vill alltså att handläggningstiderna
            för vapenlicenser minskas.
          </note>
          <note>
            Vi vill också ha till en översyn av vapenlagstiftningen, och
            det handlar om att vi vill dela upp vapenlagstiftningen i två
            delar: en lagstiftning för jägares och skyttars vapen och bruk
            av vapen samt en, betydligt hårdare, vapenlagstiftning för olagliga
            vapen i kriminella miljöer. De enda partier ­ na som faktiskt
            är emot detta i Sveriges riksdag är Socialdemokraterna och Miljöpartiet.
            Vi har en bred majoritet för att dela upp vapenlagstiftningen
            i Sverige.
          </note>
          <note>
            Vi vill också ta bort synnerliga skäl i vapenlagstiftningen och
            ersätta dem med särskilda skäl. En pistolskytt har i dag oerhört
            hårda krav på sig för att få sitt första vapen. Självklart måste
            man vara lämplig, och man måste utföra ett antal prov. Man måste
            också jobba aktivt med detta med skyttet, och man måste ha en
            ordentlig förvaring av sina vapen. Synnerliga skäl uppfylls alltså
            väl genom att vi ersätter det med särskilda skäl; i dag är det
            nästan väl omöjligt för folk att utöka sin vapengarderob genom
            att kanske köpa ytterligare något vapen till sin skytteverksamhet.
            Därför före ­ slår vi att man tar bort synnerliga skäl.
          </note>
          <note>
            Vi vill också underlätta licenshanteringen vid vapenbyte. Vi
            vill utöka möjligheten att byta vapen inom vapengarderoben direkt
            hos vapenhandlaren genom att göra det till ett anmälningsärende.
            Att till exempel kunna byta en hagelbössa mot en annan hos en
            vapenhandlare, utan en massa onödig byråkrati, skulle underlätta
            inte bara för polisen utan framför allt för jägarna och skyttarna,
            som kan få sitt vapen utbytt direkt hos vapenhandlaren.
          </note>
          <note>
            Vi vill också se över kraven på vapenlicenser så att polisen
            bedömer själva vapenlådan och de vitala delarna av vapnet, alltså
            de licenspliktiga delarna, och inte hur kolvar och annat ser ut,
            vilket det har kommit till vår kännedom att man kan göra vid vissa
            tillfällen. Här vill vi förtydliga lagstiftningen.
          </note>
          <note>
            Vi vill också ta bort licenskravet på ljuddämpare. Där är vi
            helt överens med Socialdemokraterna. Ni har ju haft ett antal
            år på er att lösa detta, men ni har paketerat en ljuddämparborttagning
            ihop med en överimplementering av ett vapendirektiv. Hade ni inte
            gjort det hade vi förmodligen fått igenom den frågan, men ni försökte
            smyga igenom den för att få igenom en överimplementering av vapendirektivet.
          </note>
          <note>
            Vi har begärt att regeringen skyndsamt ska återkomma med de här
            sakerna.
          </note>
          <note>
            Utskottet föreslår också ett tillkännagivande om en utökad vapengarde
            ­ rob. Senast ett beslut togs om att utöka vapengarderoben var
            2019. Vi be ­ gär nu att regeringen skyndsamt återkommer med förslag
            om detta.
          </note>
          <note>
            Vi vill såklart också se över de europeiska skjutvapenpassen
            och underlätta för jägare att ta med sig vapen både in i och ut
            ur landet. För en jägare kan det ta oerhört lång tid innan han
            får tillstånd att ta med sig sitt vapen in i eller ut ur Sverige.
            Medan den kriminelle kör förbi på bron med sitt vapen i bakluckan
            utan någon kontroll sätter man in stenhård kontroll på den som
            har ett tillstånd att ha vapen och deklarerar det på vägen ut
            och vägen in. Detta kan självklart ses över så att vi får en enklare
            hantering av EU-passen.
          </note>
          <note>
            Sedan vill vi också se över handeln med vapen och ändra reglerna,
            inte minst med tanke på pandemin. Vi har många mindre vapenhandlare
            i Sverige som kanske utför ett fåtal vapentransaktioner men som
            kanske handlar med väldigt exklusiva och dyra vapen. Det kan också
            under pandemin ha varit svårt att sälja vapen eller att över huvud
            taget kunna förevisa vapen. Vi vill se över vilka kriterier som
            ska gälla för att vara vapenhandlare, inte bara att man ska genomföra
            20 vapentransaktioner per år.
          </note>
          <note>
            Sist men inte minst vill vi flytta bort tillsynen av skjutbanor
            från polisen till den nya viltmyndigheten. Denna tillsyn innebär
            att landets redan hårt prövade poliskår ska åka runt och besiktiga
            skjutbanor och avge tillstånd. År 2000 tror jag att polisen besökte
            över 2 100 skjutbanor i landet. Våra poliser, som ska jaga just
            de kriminella som Joakim Sandell pratade om, står alltså ute på
            våra skjutbanor i Sverige i en grusgrop och mäter skjutvallar.
            Detta kan självklart en annan myndighet, i vårt fall viltmyndigheten,
            tillsammans med skjutbaneägarna lösa på ett mycket bättre sätt
            utan att polisen behöver vara inblandad i hanteringen.
          </note>
          <note>
            En besiktning av en skjutbana kan ta allt mellan fem och femton
            timmar, med bokning, resa, fotobehandling, kontakt med handläggare,
            protokollföring och utskick, och i vissa fall också ett återbesök.
            Detta gör alltså poliser i dag, som vi har brist på i Sverige.
            De står ute i grusgroparna och mäter skjutbanevallar. Här kan
            vi göra en del, och här borde faktiskt Socialdemokraterna också
            vara med på ett sådant förslag – men icke.
          </note>
          <note>
            Förslaget att flytta över kontrollen och tillsynen av skjutbanor
            till en annan myndighet är det sista tillkännagivande som föreslås
            i dagens betänkande.
          </note>
          <note>
            Regeringen kommer nu alltså snart att ha fått 26 tillkännagivanden,
            plus ett extra uppdrag att ta bort femårslicenserna och inrätta
            den nya viltmyndigheten. Jag hoppas att alla landets jägare och
            skyttar minns detta när vi nu snart går till val: Den här regeringen
            har gjort allt som står i dess makt för att försöka försämra för
            landets laglydiga jägare och skyttar. Tack vare att vi har en
            stor och bred majoritet i Sveriges riksdag som har hjälpts åt
            att stoppa regeringens förslag och i stället jobbat fram förslag
            som ska underlätta för landets jägare och skyttar har vi med en
            ny regering stora möjligheter att genomföra dessa tillkännagivanden,
            som det finns en stor och bred majoritet för i Sveriges riksdag.
          </note>
          <note>
            Jag vill passa på att säga detta till landets jägare och skyttar:
            Ni har en bred majoritet med er för de förslag och idéer ni har
            som skulle kunna underlätta hanteringen av lagliga vapen hos jägare
            och skyttar. Problemet heter den socialdemokratiska regeringen.
          </note>
          <note>
            Avslutningsvis, fru talman, vill jag yrka bifall till reservation
            12, som handlar om att slopa licenskravet för mynningsladdare.
            Jag vill också passa på att önska fru talmannen, talmanspresidiet,
            justitieutskottets kansli och ledamöter samt självklart alla skaraborgare
            en fin och trevlig sommar.
          </note>
          <note>
            Anf. 69 PER SÖDERLUND (SD):
          </note>
          <note>
            Fru talman! Jag vill börja med att yrka bifall till reservation
            3 i betänkandet, även om vi såklart står bakom samtliga våra reservationer.
          </note>
          <note>
            Fru talman! Sverigedemokraterna är positiva till ett ansvarsfullt
            legalt vapenägande hos landets jägare och sportskyttar. De laglydiga,
            skötsamma medborgare som hanterar sina vapen ansvarsfullt och
            deras vapeninnehav utgör inget problem i vårt samhälle. Det finns
            heller inte någon bevisad koppling mellan legala vapenägare och
            de skjutningar som sker i uppgörelser mellan kriminella gäng.
            Det är därför beklämmande att de legala vapenägarna gång på gång
            drabbas av lagskärpningar och ökad byråkrati i missriktade försök
            att stävja det illegala vapeninnehavet.
          </note>
          <note>
            Vi har i dag en vapenlag som gör att laglydiga vapenägare som
            begår ett misstag riskerar att dömas till väldigt kännbara straff
            för brott mot lagar som egentligen avser att förhindra att vapen
            används i brottsliga samman ­ hang. Det kan handla om att en vapenägare
            har glömt att förnya en femårs ­ licens eller har hanterat ett
            vapen, eller för den delen vapendelar, oaktsamt men utan brottsligt
            uppsåt. Den som begår dessa gärningar bedöms näm ­ ligen enligt
            samma lagar som den som uppsåtligen och utan tillstånd in ­ nehar
            ett vapen och sedan använder det i kriminella miljöer. Det är
            inte en rimlig ordning. Därför behövs en översyn av vapenlagen,
            där skillnad ska göras mellan misstag i tillstånds- och licensprocessen
            och vapenbrott i övrigt. De kännbara straffen ska ligga på de
            gängkriminella som skjuter och dödar runt om i vårt land.
          </note>
          <note>
            Fru talman! Som sagt ser inte Sverigedemokraterna legalt vapenägande
            som ett problem. Snarare ser vi att de legala vapenägarna drabbas
            onödigt hårt på grund av lagändringar som egentligen avser att
            komma åt illegalt vapeninnehav.
          </note>
          <note>
            Ett exempel på det är regeringens upprepade försök att reglera
            vapenmagasin. Detta skulle ha försvårat för legala vapenägare
            genom utökad administrativ börda och medfört ytterligare risk
            för åtal på grund av oaktsamhet, exempelvis på grund av ett borttappat
            vapenmagasin. Ett av de främsta syften som angetts för en sådan
            reglering har varit att underlätta för polisen att beslagta och
            förverka vapenmagasin som påträffas hos kriminella.
          </note>
          <note>
            Även om vi tyckte att det senaste förslaget skulle försvåra alltför
            myck ­ et för legala vapenägare var syftet gott, och polisens
            möjligheter till beslag och förverkande bör utökas. Däremot anser
            vi att detta kan tillgodoses genom en förändring av förverkandebestämmelserna
            och att en utredning bör tillsättas på området. Det skulle ge
            polisen ytterligare ett verktyg för att hindra att vapen och vapendelar
            hamnar i fel händer, samtidigt som det inte skulle innebära någon
            försämring för landets legala vapenägare.
          </note>
          <note>
            Fru talman! Begreppet synnerliga skäl i vapenlagstiftningen har
            fått omfattande konsekvenser för landets vapenägare. I juridiska
            sammanhang utgör formuleringen en stark begränsning av möjligheterna
            att få tillstånd att inneha vapen. Kravet var från början avsett
            att innebära krav på dels en viss uppnådd ålder hos den sökande,
            dels en uppnådd skjutskicklighet. Detta har, trots flera klargöranden
            från riksdagen, tolkats på ett mer restriktivt sätt som gör det
            svårare för enskilda skyttar att få tillstånd att inneha vapen
            än vad som var avsikten. Därför bör begreppet synnerliga skäl
            utmönstras ur den svenska vapenlagstiftningen och ersättas med
            en tydlig uppräkning av vilka krav som ska ställas för att någon
            ska få ha vapen.
          </note>
          <note>
            Fru talman! Det ställs allt större krav på svenska jägare. Nya
            ansvar har tillkommit, och andra har försvunnit eller minskat
            i betydelse genom åren. I våra skogar och marker har det också
            introducerats nya viltarter som ställer nya krav på jägarna och
            deras jaktmetoder. En jägare behöver ofta flera olika vapen för
            att på bästa sätt kunna utföra en så ansvarsfull jakt som möjligt.
            Exempelvis underlättas eftersök i tät skog av en kortare bössa
            än vad som är lämpligt när man sitter på pass, där man ofta har
            större utrymme för en längre pipa.
          </note>
          <note>
            I dag ifrågasätts inte en jägares behov av att ha fyra vapen.
            Det är en gräns som många jägare uppnår ganska snabbt. Jagar man
            exempelvis älg, vildsvin, and och rådjur är ett behov av fyra
            bössor inte alls ovanligt då förhållandena vid jakterna skiljer
            sig åt. Efter särskild motivering kan man dock beviljas ytterligare
            ett eller två vapen. Det kan exempelvis röra sig om att man ska
            utföra eftersök av trafikskadat vilt eller att man behöver vapen
            av olika kalibrar för jakt på olika vilt.
          </note>
          <note>
            Riksdagen har tidigare tillkännagivit att en utökning av vapengarderoben
            bör genomföras. För att ge jägarna de möjligheter som de önskar
            och förtjänar för att kunna bedriva en ansvarsfull jakt är det
            angeläget att regeringen skyndsamt återkommer med ett förslag
            som motsvarar vad riksdagen har tillkännagivit.
          </note>
          <note>
            Fru talman! Jag vill avsluta mitt anförande, eftersom det är
            mitt sista före sommaruppehållet, med att önska ledamöterna och
            presidiet en skön sommar med möjlighet att få lite avkoppling
            och ladda batterierna. Vi ses snart igen här i kammaren!
          </note>
          <note>
            Anf. 70 INGEMAR KIHLSTRÖM (KD):
          </note>
          <note>
            Fru talman! Tyvärr kan vi i dag se hur det grova och gängrelaterade
            våldet tar nya farliga vägar i vårt samhälle. Parallellsamhällets
            rättsskipning har fått fäste under S-regeringen. Våldet drabbar
            hela vårt land. Stockholm är just nu hårt drabbat av det dödliga
            skjutvapenvåldet, och situationen i Malmö har under lång tid krävt
            särskilda insatser från polisen. Men även i mindre städer som
            till exempel Borås ser vi dödligt gängrelaterat våld.
          </note>
          <note>
            En sådan uppvisning av våld och total avsaknad av respekt för
            rättsväsendet förtjänar samhällets kraftfulla fördömande. Kampen
            mot den organiserade brottsligheten måste intensifieras. Vårt
            samhälle måste kunna garantera säkerheten för våra medborgare.
          </note>
          <note>
            Regeringen är ytterst ansvarig för att utvecklingen har gått
            åt fel håll. Det dödliga våldet kan och får inte normaliseras.
            En rapport från Brå visade nyligen att Sverige ligger i topp när
            det gäller dödligt skjutvapenvåld i Europa. Det kräver ordentliga
            åtgärder för att tryggheten ska återskapas, men trots detta har
            regeringen inte varit beredd att vidta verkningsfulla åtgärder
            mot gängkriminaliteten och våldet.
          </note>
          <note>
            I dagens debatt behandlar vi vapenfrågor, och då kan jag likt
            tidigare talare konstatera att i stället för att göra det svårare
            för gängkriminella att begå våldsbrott med illegala vapen riktar
            regeringen fortfarande i många fall udden mot den svenska jakt-
            och skytterörelsen. Det handlar ofta om att försvåra för dem som
            laglydigt äger och hanterar ett vapen trots att det inte är dessa
            vapen som används i gängens uppgörelser.
          </note>
          <note>
            Fru talman! Jag kan konstatera att det i utskottet har samlat
            en majoritet gällande elva tillkännagivanden till regeringen med
            anledning av motionsyrkanden om vapenfrågor. Det är en del av
            de cirka 100 tillkännagivanden som är resultatet av justitieutskottets
            arbete under detta riksdagsår.
          </note>
          <note>
            Vi kristdemokrater anser naturligtvis fortfarande att det behövs
            ytterligare insatser för att komma åt kriminellas innehav av vapen
            och sprängmedel, men vi menar att detta kan och måste genomföras
            på ett sätt så att det inte skapar problem för vanliga jägare
            och sportskyttar. Redan i dag omges vapenägande av många regler,
            och samhället har många kontrollfunktioner för den som äger ett
            vapen. Att gängbrottsligheten agerar hänsynslöst och samhällsfarligt
            ska inte gå ut över skyttars och jägares vapenhantering.
          </note>
          <note>
            I dagens Sverige finns cirka 550 000 registrerade vapenägare.
            Studier under en tioårsperiod har visat att av de vapen som användes
            vid grova brott var det endast 1,2 vapen, alltså ungefär ett vapen,
            per år som kom från jakt eller sportskytte. Det är alltså en mycket
            marginell del.
          </note>
          <note>
            För oss kristdemokrater är det självklart att inte bunta ihop
            jägare och sportskyttar med dem som beter sig allra värst i samhället.
            En överimplementering av vapendirektiv eller annan onödig reglering
            som försvårar för laglydiga vapenägare är inte metoden för att
            få stopp på de t ökade antalet skjutningar på våra gator och torg.
          </note>
          <note>
            Hårdare tag mot gängbrottsligheten behöver kraftfulla åtgärder
            för att säkra tryggheten i vårt samhälle, men det kan, som vi
            ser det, ske utan att försvåra tillvaron för laglydiga och ansvarsfulla
            vapenägare. Det är ett synsätt som delas av en majoritet av justitieutskottet,
            vilket det här ärendet visar. Utskottets ställningstagande visar
            att det finns vägar att möta jägares och sportskyttars önskemål
            om förenklingar för vapenägande utan att samhällets säkerhet blir
            påverkad.
          </note>
          <note>
            Fru talman! Jag vill nämna något av det som tas upp i detta ärende.
          </note>
          <note>
            Vad gäller vapenbrott har regeringen genomfört en del åtgärder
            för att skärpa straffen. Bland annat har minimistraffet för grovt
            vapenbrott höjts, och nyligen föreslogs att straffet för synnerligen
            grovt vapenbrott ska höjas från sex till sju års fängelse. Det
            är välkomna höjningar, men de är otillräckliga. De grova vapenbrotten
            ligger bakom de senaste årens ökade skjutvapenvåld. Tillgången
            på vapen och på personer som är villiga att använda dem är en
            avgörande faktor när det gäller de gängkriminellas makt.
          </note>
          <note>
            Vi menar att vapenbrotten måste innebära betydligt strängare
            straff. Vi vill se en väsentlig höjning av straffen för vapenbrott.
            Maxstraffet för synnerligen grovt vapenbrott borde just ta sikte
            på de absolut grövsta vapenbrotten, och maxstraffet borde vara
            betydligt högre än de sju år som regeringen har föreslagit. Även
            om vi välkomnar de senaste årens straffhöjningar menar vi att
            dessa höjningar är otillräckliga för att bemöta de senaste årens
            ökande skjutvapenvåld.
          </note>
          <note>
            Utifrån detta yrkar jag bifall till reservation 1.
          </note>
          <note>
            Fru talman! Min kollega Bergheden har mycket förtjänstfullt räknat
            upp många av utskottets tillkännagivanden. Jag vill också belysa
            det som handlar om en ny tillståndsmyndighet för vapenlicensärenden.
          </note>
          <note>
            År 2015 beslutade riksdagen att en ny myndighet med ansvar för
            jaktfrågor och viltförvaltning skulle inrättas. Detta beslut har
            regeringen hittills vägrat att följa. Det är beklagligt av ett
            flertal skäl. De långa handläggningstiderna i vapenlicensärenden
            är ett problem som drabbar landets vapenägare, och det kan ifrågasättas
            om vapenlicensärenden är en sådan uppgift som Polismyndigheten
            är bäst lämpad att ansvara för.
          </note>
          <note>
            Kristdemokraterna anser att Polismyndigheten ska fokusera på
            sina polisiära kärnuppgifter. Utifrån den situation vi ser i vårt
            samhälle anser vi att polisens uppgifter behöver renodlas ytterligare.
            Att hantera vapentillstånd är en sådan fråga som lämpligen flyttas
            från polisen till en ny myndighet. Att den rödgröna regeringen
            inte agerar i frågan trots att tillkännagivanden flera gånger
            riktats om införandet av en ny jaktmyndighet är anmärkningsvärt.
          </note>
          <note>
            Vi förutsätter nu, utifrån det nya tillkännagivandet, att regeringen
            återkommer snarast med åtgärder för att få till stånd en ny myndighet
            för jaktfrågor och viltförvaltning och att licenshanteringen läggs
            på denna.
          </note>
          <note>
            Fru talman! Det behöver också göras en översyn av vapenlagstiftningen.
            Kristdemokraterna anser att det är en avsevärd skillnad mellan
            den som handhar ett legalt vapen och den som använder ett illegalt
            vapen. Denna skillnad görs dock inte tydlig i dagens lagstiftning.
            Vi anser att det borde förändras. Det är en väsentlig skillnad
            mellan de stränga tillståndssystem för jaktvapen, sportskyttevapen
            och samlarvapen som finns i Sverige och den illegala import och
            tillverkning av vapen som används i kriminella konflikter. Det
            måste också avspeglas i lagstiftningen.
          </note>
          <note>
            Det behövs en översyn för att skapa ett regelverk som inte i
            onödan försvårar för jakt- och sportskytte. Dessutom bör det göras
            en tydligare åtskillnad mellan bestämmelser för jakt- och sportskyttars
            vapenhantering och de straffrättsliga bestämmelser som syftar
            till att komma till rätta med den illegala vapenhanteringen.
          </note>
          <note>
            Fru talman! Vi behöver, som ärendet visar, också följa tillkännagivandet
            gällande licenshantering vid vapenbyte och kraven för vapenlicens.
          </note>
          <note>
            Fru talman! Det här ärendet visar att det är möjligt att välja
            en annan inriktning än den väg som regeringen hittills valt för
            kontroll och åtgärder vad gäller vapen i vårt land. Regeringen
            har hittills lagt flera förslag som försvårat för lagliga vapenägare
            och också föreslagit lagändringar som inneburit en överimplementering
            av de europeiska vapendirektiven i stället för att presentera
            kraftfulla förslag för att möta de illegala vapnen i vårt samhälle.
          </note>
          <note>
            Dagens elva tillkännagivanden visar att det finns en majoritet
            i Sveriges riksdag som vill gå en annan väg. Det är dags att regeringen
            lyssnar till det budskapet.
          </note>
          <note>
            Med detta vill jag avsluta med att säga att vi stöder de elva
            tillkänna ­ givanden som gjorts i utskottshanteringen och också
            de reservationer som vi gjort i betänkandet, men jag yrkar som
            sagt bifall endast till reserva ­ tion 1.
          </note>
          <note>
            Anf. 71 JOHAN PEHRSON (L):
          </note>
          <note>
            Fru talman! Illegala vapen är ett gissel. De används vid maktutövning
            ­ en och i den brutala terror som råder i vissa områden, från
            inte minst kriminella gäng och personer som ägnar sig åt att släcka
            ned friheten för folk. Samtidigt är legala vapen till stor glädje
            och helt nödvändiga för att vi ska kunna utöva en rimlig jakt
            i landet och för att människor med helt legitima intressen som
            sportskytte ska kunna utöva sin idrott och sitt intresse.
          </note>
          <note>
            Liberalerna står bakom de flesta av förslagen om tillkännagivande.
            In ­ om ramen för översynen tycker vi att man också ska se över
            de synnerliga skälen. Femårsregeln, som vi har pratat om länge,
            ska kanske sträckas ut i tid. Man kanske ska förenkla den via
            till exempel skytteklubbar. Men det är viktigt att komma ihåg,
            precis som Moderaternas Sten Bergheden sa, att inne på Regeringskansliet
            försvann vapen som var extremt lagliga och rimliga att ha. De
            försvann någonstans.
          </note>
          <note>
            Det är alltså inte så att vapen inte kan komma på drift bara
            för att de är inlåsta och för att en omdömesgill person har ansvaret.
            Det är därför viktigt att man behandlar halvautomatiska vapen
            och revolvrar på ett mer försiktigt sätt. Därför står vi inte
            bakom samtliga förslag om tillkännagivanden i betänkandet. Men
            det är viktigt att minska byråkratin och underlätta för legala
            vapeninnehavare att antingen vara jägare och göra det viktiga
            värvet eller att ägna sig åt en helt rimlig och acceptabel sport,
            som sportskyttar gör.
          </note>
          <note>
            Fokus ska, vilket flera har talat om tidigare, naturligtvis läggas
            på de illegala vapnen. Det handlar om hur de kommer in, hur delar
            av dem kommer in, hur det handlas med dem, hur man kan söka efter
            dem, vilka straff vi använder och inte minst vilken verktygslåda
            vi ger polis och åklagare när de ska jaga dem som ligger bakom
            den omfattande införseln.
          </note>
          <note>
            Utskottet kommer i nästa vecka att tala om tullens befogenheter.
            Vi får inte sluta än. En del har redan önskat glad sommar. Det
            vill jag gärna önska dem som inte kommer att vara här i kammaren
            mer, även om några, kanske alla faktiskt, kommer att vara här
            på måndag. Tullverkets befogenheter är en viktig del i att bekämpa
            de illegala vapnen i vårt samhälle.
          </note>
          <note>
            Fru talman! Jag ska bjuda Sten Bergheden på lite tid, eftersom
            han som vanligt hade mycket att säga. För tids vinnande nöjer
            jag mig därför med att yrka bifall till reservation 17 om handel
            med vapen.
          </note>
          <note>
            Anf. 72 KRISTINA YNGWE (C):
          </note>
          <note>
            Fru talman! Jag hör normalt sett till miljö- och jordbruksutskottet.
            Det känns därför kul att få göra debut i och ett litet inhopp
            hos justitieutskottet. Jag tar gladeligen denna debatt. Det är
            viktiga frågor, som på många områden har starka kopplingar till
            frågor som vi jobbar med i miljö- och jordbruksutskottet.
          </note>
          <note>
            I de frågor som jag hanterar i miljö- och jordbruksutskottet
            möter jag många exempel på hur lagstiftning med ett kanske i grunden
            vällovligt syfte drabbar enskilda snarare än att möta det problem
            man vill hantera. Man målar med breda penseldrag vid utformningen
            av lagstiftningen, vilket sedan drabbar enskilda helt i onödan.
            Vi ser det i fråga om strandskyddet, där lagstiftningen, genom
            att utgå från stadens förutsättningar, hindrar landsbygdsbor från
            att utveckla sin bygd. Vi ser det i fråga om skogen, där viljan
            att skydda mer skog drabbar enskilda skogsägare extremt hårt.
            Vi ser det också väldigt tydligt i vapenfrågorna. Jakten på illegala
            vapen går tyvärr ofta ut över laglydiga vapenägare.
          </note>
          <note>
            Vi har i den här och tidigare debatter i dag hört ett antal anföranden
            och exempel på det allvarliga läge Sverige befinner sig i när
            det gäller gängvåld och dödligt våld med skjutvapen. Sverige har
            allvarliga problem med brott kopplade till kriminella uppgörelser.
            Våldet har ökat i både omfattning och grovhet, i synnerhet genom
            ökad användning av skjutvapen.
          </note>
          <note>
            Låt mig vara väldigt tydlig. Illegala vapen hör inte hemma i
            vårt samhälle. Olaga vapeninnehav och vapensmuggling ska leda
            till hårda och omedelbara konsekvenser. Det finns en bred samsyn
            om det i Sveriges riksdag, och det är bra.
          </note>
          <note>
            Fru talman! Illegala vapen ska bort. Men låt mig vara precis
            lika tydlig med att vi ska värna våra jägare, sportskyttar och
            vapensamlare. Det går faktiskt att kombinera. När vi i Sveriges
            riksdag pratar om de här frågorna har vi ett stort ansvar för
            att hålla isär äpplen och päron. Det är lätt att koppla ihop illegala
            vapen med legala vapen. Det är lätt att prata svepande om global
            statistik om skjutvåld och koppla ihop det med legal vapenhantering.
            Men som Ingemar Kihlström från Kristdemokraterna var inne på och
            gav oss siffor på finns det faktiskt ingen forskning, i alla fall
            inte mig veterligen, som stöder att det skjutvåld som vi ser i
            samhället i Sverige i dag är kopplat till legala vapen. Därför
            är det otroligt viktigt att vi pratar om rätt saker, så att vi
            kan vidta rätt åtgärder och insatser för att möta problemet med
            de illegala vapnen.
          </note>
          <note>
            För Centerpartiet är det viktigt att hålla den gränsen. Vi har
            gjort det från början till slut i den nästan evighetslånga följetongen
            när det gäller vapendirektivet. Och vi kommer att fortsätta göra
            det. Men det handlar inte bara om att värna laglydiga medborgares
            perspektiv i nya förslag. Det handlar också om att förändra nuvarande
            lagstiftning och rätta till de skevheter som finns.
          </note>
          <note>
            Jag blev därför väldigt glad när jag såg de elva tillkännagivanden
            som justitieutskottet föreslår riksdagen att besluta om. En av
            de frågor som tas upp i betänkandet är behovet av nytag om vapenlagstiftningen
            i Sverige, fru talman. Vi behöver åstadkomma ett sammanhållet,
            enhetligt, ända ­ målsenligt, proportionerligt och inte minst
            rättssäkert regelverk för hur vapen ska hanteras i Sverige. Vapenlagstiftningen
            har, precis som en hel del annan lagstiftning i nuläget, blivit
            ett lapptäcke. Den är allt svårare att uttyda, och den blir mindre
            och mindre rättssäker och mindre effektiv. Det är viktigt att
            vi gör detta. Det krävs en sammanhållen lagstiftning för vapen
            i Sverige.
          </note>
          <note>
            En annan viktig fråga som utskottet lyfter upp i sina förslag
            till tillkännagivande är behovet av att omorganisera myndighetsansvaret
            för vapenfrågor. Det är en fråga som vi i miljö- och jordbruksutskottet
            också diskuterar med regelbundenhet. Tillkännagivandet från 2015
            som det hänvisades till tidigare kom från MJU.
          </note>
          <note>
            Det finns ett stort behov av att samla kunskap och kompetens
            kring vapenfrågor på en egen myndighet. Företrädesvis skulle detta
            kunna göras på en viltmyndighet. Jag är verkligen ingen vän av
            att utöka den redan ganska breda myndighetsfloran. Men vi ser
            att både jakt- och vapenfrågor sprids på flera myndigheter, och
            för att kunna ta ett samlat grepp ser vi ett stort värde i att
            inrätta en ny myndighet som kan hantera frågorna på ett sätt som
            motsvarar de förväntningar vi kan ha på en effektiv förvaltning.
            Det skulle sannolikt också bemöta flera av de tillkännagivanden
            justitieutskottet föreslår, till exempel kortare handläggningstider
            eller bättre fungerande tillsyn.
          </note>
          <note>
            Det är till exempel viktigt att regeringen tillsätter en utredning
            som tittar på om ansvaret för tillsyn av och tillståndsprövning
            för skjutbanor inte borde ligga på förslagsvis en viltmyndighet.
            Polisen har enormt många uppgifter att ägna sin värdefulla tid
            åt. Låt dem göra det i stället för att grubbla över om ett visst
            vapens utseende gör det mer eller mindre lämpligt för jakt eller
            kontrollera kulfång på en skjutbana.
          </note>
          <note>
            För mig är det första gången jag deltar i den här debatten med
            er, men för många av er är det här en fråga som ni har debatterat
            många gånger. Många av de tillkännagivanden som i dag görs gäller
            sådant som har lyfts fram från utskottets sida även tidigare.
            Jag är verkligen glad att utskottet lyfter fram de här viktiga
            frågorna, men jag är såklart också bekymrad över att regeringen
            inte levererar på de upprepade tillkännagivanden som riksdagen
            har gjort i de här frågorna.
          </note>
          <note>
            Därför är det väldigt viktigt att riksdagen återigen skickar
            tydliga sig ­ naler både till regeringen och till samhället när
            det gäller vapenfrågor. Illegala vapen ska bort från vårt samhälle,
            men landets samlare ska kunna fortsätta samla, landets jägare
            ska kunna fortsätta jaga och landets sport ­ skyttar ska kunna
            fortsätta träna, tävla och vinna mästerskap runt om i världen.
            Med det yrkar jag bifall till utskottets betänkande.
          </note>
          <note>
            Fru talman! Jag önskar er allihop en glad sommar.
          </note>
          <note>
            (TREDJE VICE TALMANNEN: Tack för det! Vi önskar ledamöterna detsamma.
            Det är som många gånger förr nästan skolavslutningsstämning i
            en del av de debatter vi har före sommaren, dock inte alla.)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 22 juni. )
          </note>
          <note>
            § 11 Riksrevisionens rapport om Polismyndighetens arbete i utsatta
            områden
          </note>
          <note>
            Justitieutskottets betänkande 2020/21:JuU32
          </note>
          <note>
            Riksrevisionens rapport om Polismyndighetens arbete i utsatta
            områden (skr 2020/21:108)
          </note>
          <note>
            föredrogs.
          </note>
          <note>
            Anf. 73 LOUISE MEIJER (M):
          </note>
          <note>
            Fru talman! Här och nu ska vi diskutera utsatta områden. En stad
            där det finns flera utsatta områden är Malmö. Låt oss prata lite
            om Malmö! I dag rapporterades det nämligen att ett socialdemokratiskt
            kommunalråd har känt till att kommunal verksamhet använts för
            att hålla så kallad romsk rättegång. Vad hände när det här framkom?
            Hur reagerade det socialdemokratiska kommunalrådet i Malmö på
            detta? Jo, så här: Vad ska jag göra? Ska jag lägga ned verksamheten?
            Då begår ju jag politiskt självmord! Så sa hon i en inspelning.
          </note>
          <note>
            I dag har vi också hört att det förmodligen kommer att finnas
            en majoritet för att avsätta den socialdemokratiskt ledda regeringen
            med Stefan Löfven i spetsen. Jag tycker att dagens händelser,
            inte bara i den här kammaren utan också i Malmö, visar att det
            inte bara är dags att avsätta Stefan Löfven. Det är också dags
            att Katrin Stjernfeldt Jammeh i Malmö avsätts och ersätts av den
            moderata ledaren Torbjörn Tegnhammar.
          </note>
          <note>
            I Riksrevisionens rapport om de utsatta områdena kan man läsa
            att många av de åtgärder som formellt riktar sig till Polismyndigheten
            har regeringen ändå ett ansvar för. Det är regeringen som ska
            utöva ledarskapet och se till att brister åtgärdas och att det
            finns resurser och verktyg för att göra detta.
          </note>
          <note>
            Något som har framkommit i granskningsrapporten är att det är
            lite hipp som happ när det kommer till klassificering av utsatta
            områden. Det handlar om en subjektiv känsla snarare än objektiva
            mätdata, uppföljning av resurser, antalet områdespoliser, tillgång
            till kameror och så vidare. Den typen av brister hade regeringen
            kunnat åtgärda relativt lätt om man hade haft kraften och viljan,
            men detta saknas. Det är också därför Moderaterna kommer att rösta
            för att få bort Stefan Löfven som statsminister på måndag.
          </note>
          <note>
            Jag kan bara konstatera att det är tråkigt att regeringen inte
            gör tillräck ­ ligt på ytterligare ett område under justitieutskottets
            ansvarsområde och beredningsområde. Vi har från Moderaternas håll
            instämt i olika reserva ­ tioner i det här betänkandet. Jag kan
            passa på att yrka bifall till reservatio ­ nen under punkt 2 Klassificering
            av utsatta områden.
          </note>
          <note>
            Anf. 74 KATJA NYBERG (SD):
          </note>
          <note>
            Fru talman! Var och varannan dag rapporteras det om skottlossningar
            med skottskador som följd, många gånger med dödlig utgång, våldtäkter
            och rån, även av barn. Det är enkelt att lägga det yttersta ansvaret
            på Polismyndigheten, men de utför bara sitt arbete utifrån de
            förutsättningar vi har gett dem. Ansvaret ligger framför allt
            på regeringen, som mer eller mindre har kapitulerat inför den
            grova kriminaliteten.
          </note>
          <note>
            I Riksrevisionens granskning konstateras att det i vart tredje
            utsatt område inte finns tillräckligt med områdespoliser för att
            motsvara rikspolis ­ chefens beslut om minst en områdespolis per
            5 000 invånare. Satsningen på 10 000 fler polisanställda till
            2024 avser en miniminivå som måste uppnås. För att komma i paritet
            med övriga länder krävs än fler poliser, i synnerhet med den problematik
            som vi har i dagens Sverige. Nås inte målet på 10 000 fler polisanställda
            till 2024 är det inte heller möjligt att realisera målet på minst
            en områdespolis per 5 000 invånare.
          </note>
          <note>
            För att Polismyndigheten ska kunna upprätthålla en väl fungerande
            verksamhet är det nödvändigt att de resurser som Polismyndigheten
            äskar tillförs av regeringen genom tillräckliga budgettillskott.
            Dessutom behöver ytterligare resurser tillföras för att Polismyndigheten
            ska kunna genomföra riktade lönesatsningar i syfte att behålla
            personal och återanställa personal som lämnat yrket. Det är i
            dag fler poliser än tidigare som återanställs, men det finns en
            enorm kompetens som redan har lämnat myndigheten. Därför bör detta
            arbete intensifieras ännu mer.
          </note>
          <note>
            Fru talman! För att polisen ska få större möjligheter att förhindra
            ungdomskriminalitet behöver det bli lättare för polis och socialtjänst
            att samarbeta. Sekretessreglerna mellan socialtjänsten och polisen
            men även andra myndigheter behöver tas bort. Genom att ge socialtjänst
            och polis större möjligheter att agera tidigt kan samhället snabbare
            markera att ett kriminellt beteende inte är accepterat. Det kommer
            även att öka chanserna för att unga individer inte ska återfalla
            i kriminalitet.
          </note>
          <note>
            Riksrevisionen har identifierat problematiken både hos socialtjänsten
            och hos Polismyndigheten gällande sekretessfrågor. Det föreligger
            en osäkerhet mellan myndigheterna om vilken information som får
            delas och vilken som inte får delas. Detta är ett problem. Därför
            är det viktigt att bryta det här, i synnerhet om man vill få till
            att ungas bana in i kriminalitet bryts i ett tidigt skede. Detta
            behöver åtgärdas omgående. Riksrevisionens rekommendation är att
            en statlig utredning gällande detta ska tillsättas.
          </note>
          <note>
            Fru talman! Riksdagen har i flera fall under de senaste mandatperiod
            ­ erna avskaffat hinder mot användning av kamerabevakning. Men
            på grund av att Polismyndigheten inte fått nödvändiga resurser
            har användningen av kamerabevakning inte växt i den omfattning
            som krävs. Det gäller även polisernas möjligheter att bära kroppsburna
            kameror.
          </note>
          <note>
            Polismyndighetens önskemål om att utöka kamerabevakningen borde
            vara en prioriterad fråga för att minska den grova kriminaliteten
            och öka tryggheten i de utsatta utanförskapsområdena. Flaskhalsen
            är finansiering. Att regeringen ännu inte har tillfört de medel
            som Polismyndigheten behöver är anmärkningsvärt.
          </note>
          <note>
            Dagens situation i utsatta områden ställer särskilda krav på
            polisens förmåga att utföra sitt arbete. Riksrevisionen konstaterar
            i sin rapport att metodstödet för att definiera utsatta områden
            har brister och delvis bygger på subjektiva bedömningar av områdets
            problematik, vilket innebär att det är svårt att jämföra områden
            med varandra.
          </note>
          <note>
            Därför behöver Polismyndigheten uppdatera sitt metodstöd. Brotts
            ­ s kadeindex bör användas i polisens metodarbete för att klassificera
            utsatta områden. Det pågår ett arbete med att utveckla polisens
            metodstöd för ut ­ satta områden, vilket är bra. Men det behöver
            ske i en snabbare takt.
          </note>
          <note>
            Fru talman! Brottsligheten i utsatta områden är högre än i andra
            områden, och de som bor där är mindre trygga. Ofta råder en tystnadskultur,
            och de som utsätts för eller bevittnar brott är ofta rädda för
            att tala med polisen. Men alla som vill göra rätt för sig och
            som lever och verkar i dessa särskilt utsatta områden är de som
            tvingas ta den värsta smällen för regeringens misslyckade politik.
          </note>
          <note>
            Polismyndigheten behöver därför ges de resurser som den behöver
            för att se till att det finns tillräckligt med poliser som kan
            arbeta långsiktigt utifrån anpassade och beprövade arbetsmetoder
            i dessa områden. Jag yrkar bifall till reservation 3 .
          </note>
          <note>
            Anf. 75 PER LODENIUS (C):
          </note>
          <note>
            Fru talman! Jag vill inleda med att yrka bifall till reservation
            1.
          </note>
          <note>
            Fru talman! Från Centerpartiets sida tackar vi för regeringens
            skrivelse med anledning av Riksrevisionens rapport Rätt insats
            på rätt plats – polisens arbete i utsatta områden . Riksrevisionen
            landar i slutsatsen att Polismyndighetens arbete i utsatta områden
            inte är fullt ut ändamålsenligt.
          </note>
          <note>
            Även om Polismyndigheten har tagit fram relevanta strategier
            och rekommendationer för arbetet i utsatta områden, och även om
            de enskilda polismän som arbetar i utsatta områden har anpassat
            sitt arbetssätt och arbetar enligt beprövade metoder i den omfattning
            som är möjlig sett till resurssituationen, visar rapporten att
            det alltjämt föreligger brister i regeringens ledning av myndigheten
            som påverkar just förutsättningarna.
          </note>
          <note>
            Givetvis måste det följas upp och säkerställas att de resurser
            som särskilt avsatts för Polismyndighetens arbete i utsatta områden
            också används för detta specifika ändamål. Rapporten visar vidare
            att det råder brist på teknisk utrustning i form av bevakningskameror
            och kroppsburna kameror i utsatta områden.
          </note>
          <note>
            Trots en omfattande satsning, med stöd av bland annat Centerpartiet,
            på att utöka antalet polisanställda och på att öka attraktiviteten
            i polisyrket genom bättre villkor, visar rapporten att en tredjedel
            av lokalpolisområdena med utsatta områden inte uppfyller det nationella
            målet om en områdespolis per 5 000 invånare. Det visar sig även
            ha förevarit problem med att mäta polistätheten i utsatta områden.
          </note>
          <note>
            Att det saknas områdespoliser är en allvarlig brist. Polisen
            måste finnas närvarande i hela landet. Lokal närvaro och kännedom
            om de lokala förhållandena är av stor betydelse för det trygghetsskapande
            och brottsbekämpande arbetet.
          </note>
          <note>
            Områdespoliser fyller en särskilt viktig funktion i just utsatta
            områden. Såväl boende som näringsidkare i sådana områden vittnar
            om att lokal polisnärvaro har en avgörande betydelse både för
            känslan av trygghet och möjligheterna att beivra brott och för
            ett framgångsrikt brottsförebyggande arbete.
          </note>
          <note>
            Fru talman! För det brottsförebyggande arbetet är det också av
            största vikt att myndigheterna samverkar. Det är därför djupt
            problematiskt att det fortfarande föreligger osäkerhet när det
            kommer till sekretesshinder och vilken information som myndigheter
            får utbyta.
          </note>
          <note>
            Regeringen har uppdragit till Brottsförebyggande rådet att kartlägga
            vilka hinder som finns för informationsdelning mellan socialtjänst
            och polis i brottsförebyggande syfte. Brottförebyggande rådet
            har i den avlämnade kartläggningen konstaterat att hindret till
            stor del utgörs av okunskap om sekretesslagstiftningen och dess
            sekretessbrytande bestämmelse.
          </note>
          <note>
            Här måste regeringen återkomma med åtgärder. Inga av de brister
            som påtalas är svåra att avhjälpa. Även om regeringen har en ambition
            att vända utvecklingen i utsatta områden visar de brister som
            framkommer i granskningen på ledarskapsproblem från nuvarande
            regerings sida.
          </note>
          <note>
            Fru talman! Jag är vikarie här i talarstolen i debatten om detta
            ärende. Men jag ser ändå tydligt att regeringen ytterligare behöver
            stärka sin ledning och styrning för att säkerställa att Polismyndighetens
            arbete i utsatta områden är ändamålsenligt.
          </note>
          <note>
            Anf. 76 LINDA WESTERLUND SNECKER (V):
          </note>
          <note>
            Fru talman! Polisens arbete ska vara riktigt bra, särskilt där
            det är som allra tuffast. Vi ska ha en lokalt förankrad polis
            – från landsbygden till förorten. Det ska vara en polis som känner
            sitt område, har en bra arbetsmiljö och jobbar på det allra bästa
            sättet.
          </note>
          <note>
            Fru talman! Jag märker att det är väldigt återkommande när justitieutskottet
            talar om utsatta områden att man talar om någonting som finns
            långt borta som man inte riktigt känner till. Det är någonting
            som man vill ska vara skrämmande, eller som man kanske också tycker
            är skrämmande.
          </note>
          <note>
            Utsatta områden har blivit någonting som många politiker pekar
            finger åt. De menar att där borta har vi problemen. Men utsatta
            områden är våra förorter. Det är våra arbetarområden. Det är områden
            där vanligt folk har kunnat bo i en hyresrätt med en rimlig hyra.
          </note>
          <note>
            Det har varit fullt med grönområden och kollektivtrafik. Där
            har inte bara de som varit på samhällets topp haft en möjlighet
            att ha en bra vardag. Det har varit områden som har haft stora
            socioekonomiska problem och ekonomiska utmaningar med arbetslöshet
            och kanske sjukskrivningar. Men det är inte utsatta områden. Det
            är områden som har det tufft just nu.
          </note>
          <note>
            För mig som vänsterpartist är det här våra områden. Det är här
            som Vänsterpartiets väljare finns. Det är Vänsterpartiets områden.
            Det är de m vi kämpar för. Det är de personer som bor i områdena
            som hela vår politik går ut på att förbättra för. Det handlar
            om att göra klasskillnaderna som små som möjligt och att alla
            ska kunna ha ett gott liv.
          </note>
          <note>
            Men så talar vi inte längre om de utsatta områdena. Det är tydligt
            i Riksrevisionens rapport att Polismyndighetens bedömning av de
            utsatta områdena ser väldigt olika ut. Det har inte funnits någon
            ordentlig mall att utgå ifrån när man har pekat ut vissa områden.
            Det har skett väldigt oseriöst.
          </note>
          <note>
            Det skadar förtroendet för polisen och för hur de arbetar i de
            utsatta områdena. Det saknas en vetenskapligt förankrad metod
            att tala om de här områdena och se till vilka områden som ska
            klassificeras på vilket sätt.
          </note>
          <note>
            Det saknas också områdespoliser för att nå det mål som rikspolischefen
            har satt upp. Det är typiskt att det är de områden som behöver
            mest hjälp av polisen och kanske flest poliser som vet vad de
            sysslar med som inte heller får det.
          </note>
          <note>
            Det finns mycket som behöver göras i dessa områden. Den allra
            bästa effekten får man av att minska de ekonomiska klyftorna och
            se till att Sverige håller ihop.
          </note>
          <note>
            Det finns också några särskilda insatser jag skulle vilja lyfta
            fram, som Vänsterpartiet skrivit om i en väldigt gedigen motion
            till riksrevisionsbetänkandet.
          </note>
          <note>
            Vi skulle vilja skapa trygghetszoner i de här områdena. Väldigt
            många andra partier till höger om mig, det finns bara partier
            till höger, talar om visitationszoner. Jag vill i stället ha trygghetszoner.
          </note>
          <note>
            På ett sådant sätt har man arbetat i Gårdsten i Göteborg. Där
            har man skapat särskilda trygghetsgrupper. Det är grupper som
            består av engagerade människor som utövar tillsyn på kvällar och
            helger. De går omkring och är närvarande och synliga i området.
          </note>
          <note>
            Tidigare hade man väktare som hade ungefär samma uppgifter. Men
            det skapade väldigt mycket konflikt och problem att ha väktare.
            Det fungerar mycket bättre att ha en trygghetsgrupp. De bygger
            upp förtroende med de boende, och de har byggt upp ett bra samarbete
            med polisen.
          </note>
          <note>
            De hjälper till exempel till med att eskortera personer mellan
            bostaden och busshållplatsen så att människor ska våga röra sig
            ute i samhället även på kvällar. De gör traditionella trygghetsvandringar.
          </note>
          <note>
            Detta vill Vänsterpartiet se mer av. Vi vill se mer trygghetsskapande
            arbete, särskilt för att kunna få till en bra och långsiktig trygghet
            i de utsatta områdena och särskilt när polisen misslyckas med
            att definiera vad dessa områden är.
          </note>
          <note>
            Det finns andra förslag om vad vi skulle vilja se – vi har som
            sagt en gedigen motion. Vi vill utvärdera de trygghetsskapande
            arbetsmetoder som polisen använder. Vi vill att polisens medborgarlöften
            ska utvecklas och att man ska kunna arbeta på ett mer effektivt
            sätt. Vi vill att fasmeto ­ den ska användas mycket mer. Vi skulle
            vilja se lokala sociala insatsgrupper. Vi skulle vilja ge Brottsförebyggande
            rådet i uppdrag att arbeta fram konkreta brottsförebyggande insatser.
            Och så har vi det här med trygghetszoner och trygghetsvärdar.
          </note>
          <note>
            Detta och mycket mer behövs. Men jag nöjer mig med att yrka bifall
            till reservation 9.
          </note>
          <note>
            Anf. 77 INGEMAR KIHLSTRÖM (KD):
          </note>
          <note>
            Fru talman! Det är en lång dags färd mot natt. Dagen närmar sig
            ett slut för oss i justitieutskottet i och med den fjärde debatten.
            Jag och Johan har deltagit i alla. Jag såg att Johan var redo
            att träda fram här, men jag ska säga några ord innan det är hans
            tur.
          </note>
          <note>
            Dagens avslutande debatt, för vår del, gäller Riksrevisionens
            rapport om Polismyndighetens arbete. Riksrevisionen har granskat
            Polismyndighetens arbete i utsatta områden och funnit att det
            inte fullt ut fungerar ändamålsenligt. I rapporten lämnar Riksrevisionen
            rekommendationer till Polismyndigheten.
          </note>
          <note>
            Rapporten belyser Polismyndighetens arbete och ansvar, men vi
            finner att det finns skäl att regeringen följer upp arbetet ytterligare.
            Jag vill lyfta några av punkterna.
          </note>
          <note>
            Fru talman! Riksrevisionen konstaterar att metodstödet för att
            definiera ett utsatt område har brister och delvis bygger på subjektiva
            bedömningar av områdets problematik. Det är därför svårt att jämföra
            områden med varandra. Det Riksrevisionen kallar subjektiva bedömningar
            är skattningar av problem, till exempel narkotikaförsäljning,
            som inte baseras på data utan just på hur stora problemen upplevs
            vara. Skattningarna kan vara mycket olika i olika polisområden,
            beroende på den lokala situationen.
          </note>
          <note>
            Vi instämmer i Riksrevisionens kritik och är av uppfattningen
            att metodstödet måste uppdateras samt att ett brottsskadeindex
            bör användas i polisens metodarbete när det gäller att klassificera
            utsatta områden.
          </note>
          <note>
            Fru talman! En annan kritik som Riksrevisionen riktar handlar
            om att det är svårt att följa upp målet om en polis per 5 000
            invånare i utsatta områden, eftersom dessa inte utgör en organisatorisk
            nivå inom Polismyndigheten. Ett mål som är svårt att mäta blir
            också mycket svårt att nå. Vi menar att Polismyndigheten ska ställa
            upp interna mål som är mätbara och möjliga att nå. Det är särskilt
            viktigt i de utsatta områdena på grund av deras utsatthet.
          </note>
          <note>
            Riksrevisionen konstaterar också att bevakningskameror och kroppsburna
            kameror är viktiga verktyg för att man ska kunna bedriva ett effektivt
            polisarbete i utsatta områden. Kristdemokraterna delar den uppfattningen.
            Därför drev vi igenom en förenkling av regleringen av kamerabevakning.
            Det är därför allvarligt att över hälften av cheferna i lokalpolisområdena,
            i utsatta områden, uppger att de inte har tillgång till kroppsbur
            ­ na kameror eller bevakningskameror. Det innebär att bevisläget
            vid myck ­ et allvarlig brottslighet riskerar att bli betydligt
            sämre och att dokumenta ­ tionen av polisingripanden kommer att
            brista. Det är också allvarligt att regeringen behållit ett flertal
            begränsningar av polisens användning av kameror. Det handlar till
            exempel om bevakning med hjälp av fartkameror och om begränsade
            möjligheter till så kallad förlängd kik, där en kamera används
            som ett slags kikare på distans när det saknas möjlighet att ha
            en spanare på plats.
          </note>
          <note>
            Vi menar att regeringen måste säkerställa Polismyndighetens tillgång
            till kameror och tillföra tillräckliga resurser för att åstadkomma
            det. Utifrån det yrkar jag bifall till reservation 5.
          </note>
          <note>
            Fru talman! Riksrevisionens slutsats är också att Polismyndighetens
            arbete i utsatta områden inte fullt ut är ändamålsenligt. Även
            om Riksrevi ­ sionens rekommendationer formellt riktar sig till
            Polismyndigheten kon ­ staterar vi att ansvaret ytterst är regeringens,
            till följd av otillräcklig myn ­ dighetsstyrning. Vi menar att
            regeringen behöver stärka sin ledning och styrning för att säkerställa
            att Polismyndighetens arbete i utsatta områ ­ den blir ändamålsenligt.
            Regeringen bör återkomma till riksdagen och rappor ­ tera om sina
            fortsatta åtgärder tills de brister som påtalats av Riksrevi ­
            sio ­ nen är åtgärdade.
          </note>
          <note>
            Jag stöder Kristdemokraternas yrkanden och reservationer, men
            jag yrkar bifall endast till reservation 5, som sagt.
          </note>
          <note>
            Med detta vill jag tacka för dagens debatter och den goda stämning
            som vi har i utskottet och i debatter. Jag vill önska alla, inklusive
            talmannen och talmanskansliet, en trevlig sommar.
          </note>
          <note>
            Anf. 78 JOHAN PEHRSON (L):
          </note>
          <note>
            Fru talman! Den rapport från Riksrevisionen som vi nu diskuterar,
            när det gäller det här betänkandet, är delvis berörd i det tidigare
            betänkandet om polisfrågor. Det handlar om hur polisen ska jobba
            och att polisen ska vara närvarande. Lite förenklat kan man säga
            att Riksrevisionen säger att poliserna gör så gott de kan med
            de resurser de har. Det handlar alltså om den numerär av områdespoliser
            som jobbar nära medborgarna i allmänhet och i synnerhet i dessa
            utsatta områden. De är för få, och de ska jobba med detta som
            är så viktigt och som man kan kalla relationsskapande och gränssättande.
          </note>
          <note>
            Poliser som är närvarande i ett område kan jobba nära människor
            som lever där, trygghetsgrupper, som Linda Westerlund Snecker
            lyfte fram, fastighetsägare, inte minst, idrottsföreningar, skola,
            socialtjänst och andra som vill ha ordning och reda och trygghet
            i sitt område.
          </note>
          <note>
            Man pekar väl delvis på att det är lite oklart vilka metoder
            som är att föredra. Vi brukar försöka lämna åt svensk polis att
            själva välja efter bästa förmåga, helst utifrån kunskap och verklighetsbaserad
            erfarenhet, om inte annat. Men närvaron och numerären är viktig.
            Vi ser i rapporten att man i väldigt många områden inte når upp
            till det stora antal områdespoliser som behövs för ett positivt
            framåtsyftande arbete. Man ser också att många av dem inte är
            öronmärkta. De har mängder av andra uppgifter. De rycks bort från
            det långsiktiga relationsskapandet. När de är närvarande begår
            människor inte brott lika lätt. De som lever i området får en
            bättre relation till poliserna, som de då känner, om de inte bara
            är där med blåljusen på när bilar brinner eller något annat händer
            eller när de kriminella gängen har tagit över området.
          </note>
          <note>
            Jag ska nämna något om trygghetsgrupperna i Gårdsten. De jobbar
            dagtid eller fram till midnatt. Sedan är det väktarna som tar
            över själva patrulleringen. Trygghetsgrupperna är väldigt uppskattade
            av dem som bor där och sköter sig. Är det mopeder som är stulna
            ser de till att de åker bort på en gång. Står det ytterst tveksamma
            bilar på en parkeringsplats åker de bilarna bort på en gång. I
            värsta fall jobbar trygghetsvärdarna ihop med fastighetsägarna.
            Om människor inte sköter sig ifrågasätter man hyreskontrakten.
            Då ser man till att de nätverk som finns runt dessa människor,
            ofta unga, som begår brott – ursäkta mig, jag höll på att svära
            – nogsamt får veta att de ska upphöra med den här verksamheten.
            Familjen kan nämligen riskera sitt eftertraktade hyresavtal. Man
            sätter alltså press och använder hyresavtalet via trygghetsvärdarna.
          </note>
          <note>
            Detta är väldigt framgångsrikt, så det gillar jag också. Men
            det är inte bara att gå runt och prata, utan man är ganska tydlig
            med att buset tas tidigt och jagas ända in till lägenhetsdörren,
            så att säga. Samtidigt hjälper man människor som har problem med
            elproppar eller läckande kranar. Man ger snabbt service, och man
            blir uppskattad.
          </note>
          <note>
            Nog om detta. Det handlar om att vara nära medborgarna. Vi behöver
            fler poliser. Det är därför Liberalerna säger att vi behöver fortsätta
            med den satsning som nu ligger fast, där vi utbildar rekordmånga
            svenska poliser. Det kommer att komma ungefär 5 000 fram till
            2024. Den planen ligger kvar. För Liberalernas del går vi gärna
            vidare med ytterligare 5 000 fram till 2029, eftersom vi behöver
            ha ett polissnitt i vårt avlånga och stora land som åtminstone
            ligger på ett europeiskt snitt.
          </note>
          <note>
            Den behöver inte vara jättemycket högre, men polistätheten ska
            framför allt inte vara så mycket lägre, som den är i dag. Polisen
            är en av våra viktigaste trygghetsskapande åtgärder och är till
            för att ge människor frihet och livschanser i stället för rädsla
            och gängvälde.
          </note>
          <note>
            Jag har tidigare i dagens debatter lyft fram frågor om att bekämpa
            den grova brottsligheten. Det gör man både med vassa verktyg i
            processrätten och med relevanta straff. Människor som ägnar sig
            åt brott som livsstil måste låsas in på lång tid. Då får de mer
            tid för rehabilitering. Framför allt begår de inga brott.
          </note>
          <note>
            Det krävs poliser, men vi har också Riksrevisionens rapporter
            som har pekat på vikten av att hela rättsväsendet håller ihop.
            Man kan inte bara ha en massa poliser; man måste även ha åklagare,
            domstolar och fängelseplatser.
          </note>
          <note>
            Jag vill också passa på att i detta sammanhang lyfta fram vikten
            av att vi aldrig erkänner parallella rättsordningar. När någon
            stolle yrar om sharialagar är det bara nej tack – det där kan
            du glömma. Är det någon som påstår att vi ska ha någon särskild
            rättstillämpning för romer – glöm det. Det ska vi inte ha. Är
            det någon annan som säger att klanen ska göra upp ska inte heller
            detta vara möjligt.
          </note>
          <note>
            Då måste man våga angripa de strukturer som har valt exit från
            den svenska rättsstaten. De strukturerna måste mötas. Då är det
            viktigt, vilket har debatterats tidigare i dag, att vi vågar säga
            nej till saker som bygger de här klanerna, till exempel den extremt
            konstiga företeelsen med kusin ­ äktenskap som är till för att
            befästa klanernas makt över individen och som skapar ofrihet och
            drar ned en rullgardin för den frihet som alla unga män ­ niskor
            förtjänar i Sverige. Den friheten gäller även de som bor i de
            här områdena och som är utsatta för klanernas grepp.
          </note>
          <note>
            Fru talman! Även jag vill tacka alla för en på alla sätt underbar
            dag. Jag yrkar för tids vinnande bifall endast till reservation
            1.
          </note>
          <note>
            Anf. 79 FREDRIK LUNDH SAMMELI (S):
          </note>
          <note>
            Fru talman! När vi debatterar Riksrevisionens rapport om Polismyndighetens
            arbete i utsatta områden tänker jag att det är viktigt att bära
            med sig två perspektiv.
          </note>
          <note>
            För det första ska vi se denna granskning som ett värdefullt
            bidrag i Polismyndighetens pågående arbete i utsatta områden i
            vårt land. Polisen behöver fortsätta att utveckla sitt arbete
            kring bedömningar av olika områden, tydligare följa upp hur många
            områdespoliser som verkligen fördelas till utsatta områden och
            förstärka för att leva upp till besluten om minst en områdespolis
            per 5 000 invånare. Samtidigt behöver man säkerställa tillgången
            till teknisk utrustning och påskynda utbyggnaden av bevakningskameror
            och fördelningen av kroppsburna kameror.
          </note>
          <note>
            Jag kan också konstatera att Riksrevisionen ger regeringen tummen
            upp och att regeringens ambitioner och prioriteringar framkommer
            tydligt i granskningen. Problematiken i utsatta områden är en
            av regeringens högst prioriterade frågor, och det är av stor vikt
            att Polismyndighetens arbete i dessa områden bedrivs effektivt.
          </note>
          <note>
            Vi har också gett Polismyndigheten ett antal uppdrag för att
            fortsätta det intensiva arbetet för att vända utvecklingen. Det
            är bland annat en angelägen fråga för regeringen att antalet områdespoliser
            ökar och att de får möjlighet att arbeta långsiktigt och fredat
            med sin huvudsakliga syssla, nämligen kontaktskapande, brottsförebyggande
            och trygghetsskapande arbete i lokalsamhället.
          </note>
          <note>
            Polismyndigheten behöver nu verkligen använda de verktyg som
            de har tillgängliga, till exempel kamerabevakning, och på regeringens
            uppdrag noggrant följa utvecklingen av skjutningar i utsatta områden
            och över tid jobba med uppdaterade lägesbilder som ger en samlad
            bild av vilka polisiära åtgärder som vidtas i de utsatta områdena
            samt beskriva hur det fortsatta arbetet ska bedrivas.
          </note>
          <note>
            Fru talman! För det andra är det lika viktigt att vi i politiken
            är tydliga med att vårt land inte ska ha utsatta områden och att
            vi fortsätter arbetet med att steg för steg, budget för budget
            och reform för reform bygga ett starkare Sverige.
          </note>
          <note>
            Vi ska inte återgå till en politik där det gemensamma får stå
            tillbaka. Vi ska inte försumma välfärden genom stora skattesänkningar.
            Vi ska inte fortsätta det marknadsexperiment som segregerar och
            sätter riskkapitalisters vinster före barns behov. Vi ska inte
            låta bostadssegregation, arbetslöshet och återvändsgränder släcka
            framtidstron för unga människor.
          </note>
          <note>
            Vi måste klara av att bekämpa både brotten och brottens orsaker.
            Den långsiktigt bästa brottsbekämpningen är att bygga ett samhälle
            där de sociala klyftorna är små, där alla har rätt till arbete,
            där kvinnor och män har lika mycket makt och där barn och ungdomar
            har trygga uppväxtvillkor.
          </note>
          <note>
            På det sättet är välfärdspolitiken en viktig del av kriminalpolitiken.
            Sverige ska hålla ihop.
          </note>
          <note>
            Gängkriminaliteten har vuxit fram under decennier. Den försvinner
            inte över en natt. Den som tror att det finns några enkla lösningar
            på detta stora samhällsproblem är naiv. Polisen säger själv att
            det krävs starka polisiära insatser likaväl som en starkare skola
            och socialtjänst.
          </note>
          <note>
            Dagens rapport från Riksrevisionen handlar på det sättet om hur
            Polismyndigheten kan utveckla och förstärka sitt arbete i utsatta
            områden och tjänar som en påminnelse om allt det andra som vi
            i politiken behöver klara av att ta ansvar för.
          </note>
          <note>
            Vi ska vara kompromisslösa mot gängen. Vi ska se till att inte
            en krona går till de kriminella nätverken. Vi måste bryta nyrekryteringen.
          </note>
          <note>
            Vi kan se hur arbetet ger resultat. Detta känner de kriminella
            gängen av. De senaste två åren har över 1 000 gängkriminella frihetsberövats.
            De är med andra ord under hård press.
          </note>
          <note>
            Det intensiva arbetet med att trycka tillbaka de grovt kriminella
            nätverken fortsätter. Vi kommer aldrig att backa. Samhället är
            alltid starkare än gängen.
          </note>
          <note>
            Jag yrkar bifall till utskottets förslag i betänkandet och avslag
            på reservationerna.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 22 juni.)
          </note>
          <note>
            § 12 Barns och ungas läsning
          </note>
          <note>
            Kulturutskottets betänkande 2020/21:KrU7
          </note>
          <note>
            Barns och ungas läsning (skr. 2020/21:95)
          </note>
          <note>
            föredrogs.
          </note>
          <note>
            Anf. 80 CHRISTER NYLANDER (L):
          </note>
          <note>
            Fru talman! Jag får ofta höra från föräldrar och vänner att de
            oroar sig för att de inte lyckas få sina barn att läsa. En del
            inför regler om skärmtid. Andra tjatar. Några vill att skolan
            ska hjälpa till. En del frågar mig och andra människor som är
            intresserade av böcker om de kan få tips på någon roman eller
            bok som fångar en åttaåring, en tolvåring eller en sextonåring.
          </note>
          <note>
            Jag hamnar hela tiden i sådana diskussioner och samtal. Sedan
            säger föräldrarna ofta att de själva skulle vilja läsa lite mer.
            De tycker att de ägnar för mycket tid åt mobilen eller sociala
            medier och för lite tid åt böcker. Kanske finns det ett samband
            mellan föräldrarnas egen prioritering och barnens.
          </note>
          <note>
            Det positiva är att det är så många som faktiskt inser att läsning
            är viktigt, att de vill läsa mer och att de vill att deras barn
            ska läsa mer.
          </note>
          <note>
            Det finns skäl att tycka så. Förutom att läsning ger en härlig
            avkoppling finns en lång rad positiva följder av att vara en bokläsare.
            Därför är jag stolt, fru talman, över att vi nu som en följd av
            januariavtalet mellan regeringen, Centerpartiet och Liberalerna
            tar ett nytt grepp för att främja barns och ungas läsning.
          </note>
          <note>
            Jag tror att vi underskattar vikten av att vara ett läsande folk.
            Det får konsekvenser om färre läser, och det får konsekvenser
            om läsklyftan växer. Det blir konsekvenser för både den enskilde
            och för samhället.
          </note>
          <note>
            Enligt hjärnforskare kan man se att de som ofta läser böcker
            har bättre minne, bättre uppmärksamhet, bättre faktaförståelse
            och bättre förmåga till kritiskt tänkande. Eller låt mig återge
            den just avlidne litteraturvetaren Harold Bloom: Det är svårt
            att förstå hur en människa ska kunna tänka självständigt och fatta
            självständiga beslut om hon inte fortsätter att läsa.
          </note>
          <note>
            Tänk om de har rätt. Tänk om det är så att färre läser, som det
            ibland framgår av statistiken, och tänk om klyftorna mellan dem
            som läser myck ­ et och dem som inte läser alls faktiskt ökar.
            Vad vi kommer att ångra att vi inte ansträngde oss mer för att
            främja läsningen, att vi inte ansträngde oss mer för att fler
            ska få uppleva det som böcker och berättelser kan ge i form av
            fantastiska världar och även bieffekter.
          </note>
          <note>
            Fru talman! Under lång tid har det tagits en rad initiativ runt
            om i landet, och det har startats många projekt för att främja
            läsning och läslust. Många av dem är bra, och en hel del av dem
            är riktigt bra. Samtidigt har det varit svårt att få de riktigt
            bra projekten att spridas över landet. Det är ofta så att man
            inte lär av varandra och att man försöker uppfinna hjulet på sitt
            eget sätt.
          </note>
          <note>
            Nu hoppas jag att vi får en bred, långsiktig och strategisk nystart
            för läsfrämjandet i hela landet. Nu införs till exempel ett läsråd.
            De t ska samla och samordna aktörer och insatser inom kultur,
            skola, myndigheter och civilsamhälle, företag, folkbildning, bokhandel,
            förlag och andra delar av näringslivet. De t ska ansvara för kunskapsinsamling,
            följa relevant forskning, identifiera utvecklingsbehov och sprida
            goda idéer. Jag hoppas och tror att detta kan bli en nystart för
            ett mer strukturerat och långsiktigt strategiskt arbete för att
            främja läsning i Sverige. Nu stärks också uppföljning av läsfrämjande
            insatser, nu utvecklas Bokstart ytterligare och nu förlängs satsningen
            på att öka nyfikenheten för läsning av böcker också i förskolan.
          </note>
          <note>
            Fru talman! Bibliotek är en fantastisk uppfinning. Det är lite
            grann som Google fast på riktigt – mycket mer än Google. Samtidigt
            som man har tillgång till det digitala, Google, har man också
            tillgång till det fysiska och det mänskliga. I den lässatsning
            som partierna bakom januariavtalet gör har naturligtvis biblioteken
            en central roll. Till exempel finns ett läsfrämjandelyft för bibliotekarier.
            Vidare finns det en satsning på läsfrämjande och folkbildning
            om läsfrämjande för folkbibliotekarier som gör att fler kan hjälpa
            unga människor att hitta den bok som kan locka deras fantasi och
            stärka deras läslust.
          </note>
          <note>
            Särskilt viktiga är naturligtvis skolbiblioteken. Det är stor
            skillnad mellan kommuner, och det är ibland stor skillnad inom
            kommuner. Skolbiblioteken har en särskilt viktig roll i läsfrämjandet.
          </note>
          <note>
            Satsningen på att stärka biblioteken fortsätter också. Biblioteken
            har förstås en särskild roll i mitt liberala hjärta. Jag tänker
            på biblioteken som någon form av finmaskigt nätverk av mötesplatser
            för läsning, bildning, berättelser och fördjupade samtal. Jag
            tänker att det kan bli mer av uppsökande verksamhet, att samarbete
            med andra mötesplatser kan öka, och det kan ge fler möjligheter
            att nå dem som i dag inte söker upp biblioteken. Därför är biblioteken
            en central och vital del av demokratin, och de är ock ­ så en
            central del i människors strävanden efter förståelse och makt
            över det egna livet och friheten.
          </note>
          <note>
            Fru talman! Jag är stolt och glad över de satsningar som görs.
            Samtidigt är det viktigt att påminna om att detta inte är något
            som enbart kan lösas av ett statligt läsråd eller offentliga arrangemang.
            Vi har alla ett ansvar. Det är ett fint och rimligt ställningstagande
            och en levnadsregel att tänka att det man vill ha mer av i samhället
            ska man också försöka bidra med själv. Det är sannolikt bättre
            om en vuxen som vill se fler barn läsa själv någon gång lägger
            bort telefonen och läser en bok.
          </note>
          <note>
            Vi behöver fler läsande förebilder. Det skulle vara kul om fler
            politiker och näringslivsledare, idrottsmän, mammor, pappor och
            många fler blev läsande förebilder. Kanske vi kan få några boktips
            från svenska fotbollslandslaget de närmaste veckorna. Kommer partiledarna,
            fru talman, att ha en bok i handen under sommaren – ni vet som
            Barack Obama hade ibland? Han gick från ett möte till ett annat
            med ett finger instucket mitt i en roman. Han kunde inte hålla
            sig förrän han kunde öppna boken igen och fortsätta att läsa.
            Det gör mycket för läsningen och läsfrämjandet att ha den typen
            av förebilder.
          </note>
          <note>
            Fru talman! Slutligen vill jag påminna om en helt avgörande sak
            som delvis ligger utanför dagens ämne. Det är bra med läsfrämjande,
            det är bra med projekt, det är bra med läsråd och det är bra med
            stärkta bibliotek, men man får inte glömma författarna.
          </note>
          <note>
            Få saker är bättre läsfrämjare än en riktigt bra bok som många
            vill läsa. Det kan vara en bok om Sveriges främsta fotbollsspelare
            eller en påhittad berättelse om mystiska händelser i Valleby.
            Sverige behöver bra villkor för dem som skapar litteratur och
            berättelser, och vi behöver riktigt bra villkor för läsning.
          </note>
          <note>
            Med detta, fru talman, yrkar jag bifall till reservation 10 om
            trygga bibliotek.
          </note>
          <note>
            Anf. 81 ARON EMILSSON (SD):
          </note>
          <note>
            Fru talman! Litteratur och läsning har alltid varit en viktig
            del av mitt liv, och många med mig. Så har det varit sedan barnsben
            och sagostunder ­ na med mormor framför brasan eller morfar på
            sängkanten. Vilken atmosfär det var när man strök runt i biblioteket
            i den stora prästgården och förundrades över hyllmeter efter hyllmeter
            av kända och okända verk.
          </note>
          <note>
            Min kusin och jag fastnade ofta framför indianhjälten Texas Jacks
            äventyr på de nedre hyllorna. De lockade till läsning.
          </note>
          <note>
            Som barn skrev jag brev till Astrid Lindgren och bad henne vänligt
            att skriva en fortsättning på Bröderna Lejonhjärta, närmare bestämt
            om Nangilima. Man ville ju veta hur det skulle gå. Jag var väldigt
            nyfiken.
          </note>
          <note>
            Framför tv:n lyssnade jag, precis som tidigare generationer och
            därpå följande, till Magnus, Brasse och Eva när de i Fem myror
            är fler än fyra elefanter skapade fullständigt lysande pedagogiska
            kreationer och sånger kring alfabetet och läsandet. Inte undra
            på att serien har repriserats för generation efter generation
            och även i dag står till buds genom SVT Play.
          </note>
          <note>
            Fru talman! Jag anser att samhället ska visa att läsning och
            bildning är viktigt. Det går att göra genom ett läsråd, som berörs
            i betänkandet, men det kan också ske via de värderingar som sänds
            ut i det offentliga om språk och läsning. Det görs genom att värna
            och vårda språket i all offentlig kommunikation och verksamhet
            samt genom att vårda de institutioner, till exempel bibliotek,
            som har till uppgift att främja språk, läsning och bildning.
          </note>
          <note>
            I vårt förslag till en kulturkanon, som omnämns i betänkandet,
            ingår framtagandet av en klassikerlista över litteratur. Med hjälp
            av en klassiker ­ lista skulle det under skoltiden bli tydligare
            vad man bör få med sig för att stå rustad, för att förstå och
            föra vidare vårt kollektiva minne, och för den enskilda eleven
            bli lättare att ta del av den svenska litteraturskatten genom
            några av våra mest kända verk.
          </note>
          <note>
            En bred läsning av klassiker i skolan leder också, tror jag,
            till att man utvecklar sitt språk och sin förståelse för vår omvärld,
            för vår närmiljö och för vår egen kulturs utveckling. En klassikerlista
            visar också att vi värdesätter vårt språk. Unga som får läsa klassiker
            får goda förutsättningar att också själva få läsglädje, språkfärdigheter
            och uppskatta ett rikt och vackert språk. Förkovran i klassiker
            i skolvärlden och den pedagogiska idén är i dag alldeles för beroende
            av den enskilda läraren, och den nationella likvärdigheten är
            svag.
          </note>
          <note>
            Fru talman! Gällande tillgången till språket och litteraturskatten
            är det fortfarande anmärkningsvärt att det i dag inte är en rättighet
            för en synskadad att lära sig svensk punktskrift. Dessutom är
            det märkligt att regeringen fortsätter att ignorera att språklagen
            så som den är utformad inte garanterar synskadades rätt till svenska
            språket i form av punktskrift. Så är fallet i dag, och år för
            år avfärdas frågan från bordet i brist på politisk vilja från
            övriga partier.
          </note>
          <note>
            Mot bakgrund av vår mening i frågan anser vi att mer kan och
            måste göras. Därför har vi en reservation i betänkandet.
          </note>
          <note>
            Vi framför vidare i betänkandet att vår mening är att regeringen
            i högre grad bör utreda om det går att åtgärda några faktorer
            som gör att unga läser allt mindre, även om det skiftar. Det är
            mycket som konkurrerar om vår uppmärksamhet och tid i dagens informationsflöde.
            Samtidigt kommer fler och fler rapporter om att de stora techbolagen
            skickligt utformar algoritmer som får oss att spendera mer och
            mer tid på deras plattformar än vad vi egentligen vill. Genom
            maskininlärning utnyttjar man våra hjärnors belöningssystem. Det
            påverkar naturligtvis fler delar av livet än läsning, men när
            det ändå ofrivilligt hämmar beteenden och leder bort vår energi
            från att uppnå mål och språkfärdigheter och läsande blir det problematiskt.
          </note>
          <note>
            Fru talman! Vi delar inte regeringens inställning till modersmålsundervisning.
            Således delar vi inte heller regeringens uppfattning om modersmålspolitiken
            i språk- och litteraturfrågorna.
          </note>
          <note>
            Vi ifrågasätter på från vår sida sett goda grunder argumentet
            att modersmålsundervisning underlättar tillgodogörandet av svenska.
            Om modersmålsundervisning vore nyckeln till inlärning i den utsträckning
            man hävdar skulle detta tillämpas i fler länder.
          </note>
          <note>
            I Danmark har man slutat med modersmålsundervisning eftersom
            studier visar att den inte gynnar inlärningen av danska och inte
            heller inlärning av andra ämnen. Det finns ingen anledning att
            tro att situationen i Sverige skulle vara radikalt annorlunda
            än den i Danmark.
          </note>
          <note>
            Sverige har som land ett särskilt ansvar för litteratur på svenska,
            för de nationella minoritetsspråken och för personer med funktionsnedsättning
            i de litterära målen.
          </note>
          <note>
            Bibliotekslagen specificerar att biblioteken ska ägna särskild
            uppmärksamhet åt några prioriterade grupper. Dessa grupper är
            personer med funktionsnedsättning, personer som tillhör någon
            av de nationella minoriteterna och personer med annat modersmål
            än svenska utöver de nationella minoritetsspråken.
          </note>
          <note>
            Hur resurser ska fördelas är alltid en prioriteringsfråga, så
            också inom biblioteksväsendet. Vi stöder till fullo att särskild
            uppmärksamhet riktas mot de nationella minoritetsspråken och mot
            personer med särskilda behov med anledning av funktionsnedsättning.
            Däremot anser vi det både principiellt och långsiktigt orimligt
            att personer med annat modersmål än svenska utöver de nationella
            minoritetsspråken ska vara en prioritet för det svenska biblioteksväsendet,
            för det är det vi talar om här. Låt oss vara noggranna med det.
          </note>
          <note>
            Har man utrymme, ekonomi och samsyn om att internationella språk
            kan tas in i samma utsträckning är det ofta ett lokalt och oproblematiskt
            beslut. Men att i lag tilldela främmande språk samma status som
            svenskan i prioriteringsordningen är i min värld absurt. Vi kan
            enkelt konstatera att gruppen övriga språk är väldigt omfattande
            och växande och att det av både principiella, kulturella och ekonomiska
            skäl vore kostsamt och ansträngande för biblioteken att på ett
            trovärdigt sätt uppnå en sådan målsättning som den lagstiftande
            församlingen stipulerar.
          </note>
          <note>
            Litteratur på andra språk än svenska och de nationella minoritetsspråken
            bör vara aktuell att prioritera primärt i utbildningssyfte och
            i de fall en svensk upplaga av boken inte finns tillgänglig. Men
            kravet på prioritering menar vi borde strykas ur bibliotekslagen.
          </note>
          <note>
            Samtidigt är det viktigt att understryka att denna förändring
            skulle handla om vad som bör prioriteras och inte, inte om någon
            av de samlingar som finns i dag eller om att i den mån man har
            möjlighet fortsätta med de inköp man har planerat. Men det bör
            vara en fråga för biblioteket och huvudmannen.
          </note>
          <note>
            Fru talman! Förslaget till nationell biblioteksstrategi understryker
            be ­ tydelsen av ett nationellt bibliotekskort som gäller på landets
            alla bibliotek och leder till sökordsoptimering, länkade data,
            användning av och anknyt ­ ning till existerande söktjänster och
            andra lösningar. Vi anser att de natio ­ nella lånemöjligheterna
            kan bli bättre genom till exempel ett nationellt lånekort, vilket
            vi uttrycker i betänkandet.
          </note>
          <note>
            Där och då biblioteksmiljön är mindre tillgänglig fyller digitaliseringen
            en avgörande roll. Sverigedemokraterna anser att det behövs en
            digitaliseringsstrategi på allvar för landets samlade verk. Digitalisering
            av samtliga svenska verk skulle öka tillgängligheten till litteratur,
            inte minst för barn och unga. Samtidigt värnas och säkras tillgängligheten
            till litteraturen över tid, något som skulle gagna nu uppväxande
            och framtida generationer. Det kräver en nationell åtgärdsplan,
            vilket också påpekas i den nationella biblioteksstrategin.
          </note>
          <note>
            Vad våra nordiska grannländer har gjort i flera avseenden bör
            vi lära oss av och utveckla när det gäller såväl arbete med digitalisering
            och landsbygdsbibliotek som samordningsmöjligheter.
          </note>
          <note>
            Jag vill avslutningsvis meddela att jag står bakom samtliga sverigedemokratiska
            reservationer i betänkandet, men för tids vinnande yrkar jag bifall
            endast till vår reservation nummer 2 om läsning i skolan.
          </note>
          <note>
            Anf. 82 ROLAND UTBULT (KD):
          </note>
          <note>
            Fru talman! Jag ställer mig bakom samtliga kristdemokratiska
            reservationer, men för tids vinnande yrkar jag bifall endast till
            reservation nummer 11.
          </note>
          <note>
            Fru talman! Kristdemokraterna ser det som viktigt att främja
            barns och ungas läsning. Vi är därför oroade över att den tid
            som barn och unga lägger på läsning sjunker. Unga i dag möter
            inte heller krav som ställs på deras förmåga att uttrycka sig
            skriftligt när de ska läsa vidare på högskola och universitet
            eller söka ett kvalificerat arbete.
          </note>
          <note>
            Att behärska det svenska språket är en nyckel för framgång i
            samhället. För ett barn som växer upp i ett hem utan böcker och
            utan en lästradition är det särskilt viktigt att skolan stimulerar
            och uppmuntrar läsning, inte minst om barnet inte har svenska
            som modersmål.
          </note>
          <note>
            Kristdemokraterna vill utöka den fria läsningen genom att ge
            den utrymme under skoltid. Vi instämmer i det som regeringens
            skrivelse berör om behovet av läsfrämjande insatser i och utanför
            skolan, av att samverkan ökar mellan folkbibliotek, barnhälsovård
            och förskola för att stärka små barns språkutveckling och av att
            skolan fortsätter stärka elevers språk ‑ , läs ‑ och skrivutveckling.
          </note>
          <note>
            Fru talman! Kristdemokraterna saknar dock ett fokus hos regeringen
            på familjen som en viktig grogrund för såväl läs- som språkinlärning
            där inspiration ges. Vi vill därför understryka vikten av läsning
            i hemmen och behovet av att politiken uppmuntrar familjer till
            läsning och högläsning i högre grad än i dag.
          </note>
          <note>
            En studie av Krishnan och Johnson från 2014 visar att de barn
            som fått erfarenhet av böcker redan vid tre fyra månaders ålder
            har bättre kommunikativa förmågor vid åtta månaders ålder än barn
            som inte har den erfa ­ renheten. Att förälder och barn delar
            upplevelsen av böcker bidrar till att utveckla sociala förmågor,
            som är viktiga vid senare inlärning.
          </note>
          <note>
            Fru talman! Om inte skolan erbjuder vägledning in i litteraturhistorien
            blir den ett privilegium förbehållet dem som får detta med sig
            hemifrån eller vars föräldrar medvetet valt en skola där det är
            ett inslag.
          </note>
          <note>
            Kristdemokraterna vill därför införa en klassikerlista, en lista
            med litte ­ rära verk – romaner, noveller, essäer, sagor och dikter
            från antiken till nu ­ tid – men också filmer och musik, som alla
            elever bör komma i kontakt med och ta del av under sin skolgång.
            Skolverket bör ha huvudansvaret, och de litteratur- och idéhistoriska
            institutionerna spelar en viktig roll för urvalet. Det är inte
            politiker som ska bestämma vilka verk som ska ingå. Urvalet bör
            göras utifrån verkens litterära och språkliga kvaliteter och kulturhistoriska
            betydelse.
          </note>
          <note>
            Det här är vi ganska ensamma om. Man kan rikta kritik av olika
            slag mot det. Något parti har tidigare tyckt att det här var en
            bra idé men sedan lämnat idén om en klassikerlista.
          </note>
          <note>
            Jag fick i min hand för en tid sedan en bok som heter Sverige
            läser! : 1066 böcker ur tusen år av svensk litteratur från vikingatid
            till år 2000 , som bland annat Svenska Akademien har varit med
            och tagit fram. Det är alltså 1 066 böcker ur tusen år av litteratur.
            Det kallar jag en klassikerlista! Jag tycker att det här är något
            vi missar om vi inte ser värdet av det.
          </note>
          <note>
            Tidningen Fokus skrev en artikel om 50 böcker som man bör läsa.
            Det kan man också säga är en lista över klassiker.
          </note>
          <note>
            Så fundera lite mer på inställningen, ni som tidigare varit negativa
            till det här!
          </note>
          <note>
            För att underlätta förutsättningarna för läsning är biblioteken
            en ytterst viktig aktör. Vi vill understryka vikten av skolbibliotek
            för att väcka barns och ungas intresse för läsning och böcker.
            Dessutom är skolbiblioteken av stor vikt för elevers bildning
            och lästräning.
          </note>
          <note>
            Kristdemokraterna menar att en bred satsning på läsning och kunskapsinhämtning
            görs genom att betona skolans bildningsuppdrag och rikta insatser
            för ökad läsförståelse och läsinlärning så att de kommer alla
            barn till del.
          </note>
          <note>
            Fru talman! Ben White, som är ordförande för Conference of European
            National Librarians Copyright Working Group , skriver i en artikel
            från 2012 att bibliotek är viktiga i samhället som en väg in till
            kunskap och kultur. Bibliotek är, enligt White, synonyma med utbildning
            och erbjuder många olika möjligheter till lärande, vilket sedan
            kan understödja ekonomisk, social och kulturell utveckling.
          </note>
          <note>
            Kristdemokraterna anser att det är viktigt att bibliotek finns
            tillgängliga för människor i olika sociala kontexter för att främja
            inte minst läsförståelse. Av denna anledning vill vi även fortsätta
            satsningen som Kristdemokraterna och Moderaterna gjorde i vår
            gemensamma budget inför 2019 på bibliotek i utanförskapsområden.
          </note>
          <note>
            Till sist skulle jag vilja ge er några rader av Hjalmar Gullberg:
          </note>
          <note>
            Byta ett ord eller två gjorde det lätt att gå. Alla människors
            möte borde vara så.
          </note>
          <note>
            Anf. 83 LAWEN REDAR (S):
          </note>
          <note>
            Fru talman! Det sägs att det tog tolv år av efterforskning i
            allt från gamla brev till kyrkobokföring, dagböcker, gamla tidningar
            och musei ­ samlingar samt en lång resa till USA för att samtala
            med ättlingar och se byggnaderna och gravplatserna innan författaren
            Vilhelm Moberg påbör ­ jade skrivandet av en av de mest betydande
            svenska skönlitterära roman ­ sviterna.
          </note>
          <note>
            Utvandrarna , om paret från Ljuders socken i Småland som emigrerar
            på grund av fattigdom, svält och religionsförföljelse och på fartyget
            Charlotta tar sig över Atlanten till Nordamerika och slutligen
            hamnar i Minnesota, är en skildring av de 1 ½ miljon svenskar
            som under åren 1840–1910 utvandrade från den hopplösa tillvaron
            i dåtidens Sverige till ett nytt, bättre liv. Berättelsen om bonden
            Karl Oskar från Korpamoen och Kristina från Duvemåla är ett tidlöst
            verk. Den gör det som skönlitteraturen gör med oss: Den tvingar
            oss att bearbeta frågor om oss själva, vår egen identitet, vår
            historia, vårt arv och vårt känsloliv.
          </note>
          <note>
            Vilhelm Mobergs utvandrarserie har näst intill alla generationer
            fått läsa. Hans författargärning bidrog med en av 1900-talets
            största svenska romanserier. Och i årtionden har dess betydelse
            återaktualiserats, inte minst för de svenska barn och unga vars
            föräldrar har upplevt flykten.
          </note>
          <note>
            Det finns så mycket, fru talman, hos Karl Oskar och Kristina
            som barn med flykterfarenheter ser i sina föräldrar – deras oerhörda
            kraft att ta sig framåt i en ny tillvaro, men också den hemlängtan
            som finns till allt som en gång var.
          </note>
          <note>
            Fru talman! Tänk att gå miste om skönlitteraturen – att faktiskt
            inte läsa böcker. Hur obegripligt liten blir inte världen då?
            Vad händer med ens språkliga förmåga, ens kritiska tänkande, ens
            reflektioner och ens eftertänksamhet? Kan man förhålla sig till
            sanningar och osanningar? Skapas en brist på förståelse inför
            andra?
          </note>
          <note>
            I regeringens skrivelse om barns och ungas läsning, som är föremål
            för dagens debatt, sammanställs de undersökningar som finns tillgängliga
            för att ge en helhetsbild av hur det står till med läskunnigheten
            bland barn och unga i vårt land. Och utvecklingen, fru talman,
            är entydig. Av landets 15 ‑ åringar är det 18 procent som inte
            når upp till basnivån i läsförståelse, vilket är grundläggande
            för fortsatt lärande. Samtliga undersökningar av skolelevers läskunskaper
            konstaterar att det finns samband mellan elevers läsförmåga och
            deras familjers socioekonomiska status.
          </note>
          <note>
            Skolan, som har den grundläggande uppgiften att kompensera för
            ojämlika livsvillkor, klarar inte i dag den fundamentalt viktiga
            uppgiften. Vi har ett skolval som sorterar barnen. Vi har en resursfördelning
            som påstås vara rättvis men som segregerar. Vi har en skola där
            resursstarka hem kan välja bort andra barn, inte minst barn från
            resurssvaga hem. Vi har en skola som, i stället för att samverka
            kring elevers utbildning, tvingas in i en konkurrenssituation
            och tävlan, och allt detta råder för att vi har ett marknadstänk
            i något som inte bör vara en marknad.
          </note>
          <note>
            När skolan inte kan utföra ett av sina viktigaste grunduppdrag,
            att kompensera för barnens ojämlika livsvillkor, skapas ett A-
            och ett B-lag bland barnen. Detta kommer med all säkerhet att
            bli ett långsiktigt problem för Sverige. Det handlar inte bara
            om vårt lands behov av kvalificerad arbetskraft, utan också om
            den ökade risken för att fler unga misslyckas i skolan.
          </note>
          <note>
            Läsningen, som är en baskunskap för allt annat lärande, har en
            oerhörd inverkan på den enskilda människans framtida förutsättningar
            och liv.
          </note>
          <note>
            Men det finns också, som vissa här har lyft, samband mellan den
            bristande läsningen och vår digitala samtid. En rad internationella
            och svenska undersökningar pekar på att ungas bristande läsande
            handlar om konkurrensen mellan boken och de skärmar vi ständigt
            använder.
          </note>
          <note>
            I en enkätundersökning från MUCF, Myndigheten för ungdoms- och
            civilsamhällesfrågor, har andelen unga mellan 16 och 25 år som
            svarar att de läser böcker på fritiden varje vecka halverats.
            Den har gått från 60 procent till dryga 30 procent mellan åren
            2007 och 2018.
          </note>
          <note>
            Statens medieråds rapport Unga r &amp; medier 2019 visar att läsandet
            av böcker eller tidningar når sin lägsta nivå någonsin. År 2012
            läste 23 procent av alla 17–18-åringar på sin fritid. Motsvarande
            siffra för 2018 är 11 procent. Enligt Svenska Förläggareföreningen
            har svenska ungdomar ett påfallande mindre intresse för frivillig
            läsning än ungdomar i andra länder.
          </note>
          <note>
            Fru talman! Det är därför hög tid att ta ett samlat grepp om
            barns och ungas läsning. Många av de insatser regeringen genomför
            är nödvändiga för att öka läsintresset i tidig ålder och därmed
            höja läskunskaperna bland landets elever.
          </note>
          <note>
            Ett framgångsrikt exempel är Läslyftet, som är den största kompetensutvecklingsinsatsen
            för lärare i läs- och skrivkunnighet och som sedan 2016 även riktar
            sig till förskollärare och skolbibliotekarier. Regeringen bedömer
            att satsningen ska fortsätta inom ramen för de nationella skolutvecklingsprogrammen
            för att åstadkomma långsiktighet. Satsningen har hittills nått
            uppemot 25 procent av landets lärare, förskolepersonal och skolbibliotekarier.
          </note>
          <note>
            Andra exempel är statsbidraget för språkutveckling i svenska
            försko ­ lan, som nu förstärks med ytterligare 100 miljoner kronor,
            och Kultur ­ rådets läsfrämjande insatser, som Bokstart, inköpsstöd
            till folk- och skol ­ biblioteken, stöd till läs- och litteraturfrämjande
            insatser, satsningen Stärk ­ ta bibliotek och stöd till den regionala
            biblioteksverksamheten inom ramen för kultursamverkansmodellen.
          </note>
          <note>
            Regeringen har därtill infört läsa-skriva-räkna-garantin för
            tidiga stöd ­ insatser, gjort satsningar på läsning i fritidshem,
            samordnat aktörer som kan främja läsning under läslovet och nu
            gett två nya uppdrag till Kulturrådet: att inrätta ett läsråd
            med uppdraget att samla och samordna aktörer kring barns och ungas
            läsning samt att genomföra ett läsfrämjandelyft för folkbibliotekarier.
            Därutöver har man tillsatt en utredning om skolbibliotek, som
            lämnar sitt slutbetänkande den 30 juni – alldeles snart.
          </note>
          <note>
            Fru talman! Jag vill avslutningsvis tala om vikten av djupläsningen,
            den skönlitterära läsningen. I den digitala eran blir vi allt
            duktigare på den ytliga informationsläsningen men allt sämre på
            djupläsningen. Och därmed riskerar vi att förlora en del av vår
            förståelse eftersom vi tenderar att läsa mindre tät text. Potentiellt
            förlorar vi komplexitet och perception av innehåll och betydelse,
            och vi riskerar att begränsa oss till ordens ytliga betydelse
            utan att komma åt alla deras djupare nivåer.
          </note>
          <note>
            Det är djupläsningen som ger oss en sofistikerad förmåga till
            kritisk analys och förmågan att anta andras perspektiv och som
            får människans empati att växa. Enligt forskningen är det just
            när man drar samman den kritiska analysen och empatin som man
            har förmågan att värdera vad som är sanning.
          </note>
          <note>
            I förlängningen betyder detta att om vi inte vänder utvecklingen
            när det gäller läsförståelse och bibringar unga ett ökat intresse
            för djupläsning kan vi stå inför demokratiska problem. Samtalet
            förlorar sitt djup, och det kritiska förhållningssättet till all
            digital textmassa försvagas.
          </note>
          <note>
            Fru talman! Jag vill att fler ska läsa klassiker som Utvandrarna
            . Och jag kan bara avundas den unga människa som för första gången
            ska få komma in i Karl Oskars och Kristinas värld. Men för att
            läsresan ska omfatta alla barn och unga krävs förändringar inom
            skolsystemet, liksom kompetenshöjande insatser.
          </note>
          <note>
            Med detta yrkar jag bifall till utskottets förslag i betänkandet
            och avslag på samtliga motioner.
          </note>
          <note>
            Anf. 84 PER LODENIUS (C):
          </note>
          <note>
            Fru talman! Som denna skrivelse om barns och ungas läsning vi
            i dag debatterar här i kammaren säger är läsning viktigt. Att
            läsa och ta del av texter har stor betydelse för både arbetsliv
            och fritid. Det har betydelse för förståelse, kunskap och bildning.
            Inte minst är det då viktigt att vi ger barnen en stabil grund
            för sitt läsande att ta med sig vidare genom livet.
          </note>
          <note>
            Skolan spelar här självklart en otroligt viktig roll, med professionella
            lärare som ger stöd och motivation till läsandets glädje och i
            förlängningen också nytta. Biblioteken och bibliotekarierna blir
            självklart också viktiga förmedlare och läsinspiratörer.
          </note>
          <note>
            Lärare och bibliotekarier är experter på att hitta vad som kan
            inspirera barnet till att finna intresset för läsning, läslusten.
            Då är det helt orimligt att politiken ska fatta beslut om att
            ta fram listor med böcker som i första hand alla skolelever sedan
            förväntas läsa. Lärarna och bibliotekarierna har ju redan kunskapen
            och erfarenheten att erbjuda barn tillgång till de litterära skatter
            som kan leda just det enskilda barnet vidare i sin läsning och
            bildning. Det är med en insikt i och kunskap om vad just det barnet
            kan behöva i form av stöd och konkreta tips för litterära upplevelser
            och med det en möjlighet att utveckla ett rikare språk.
          </note>
          <note>
            Språket, ja – det är nyckeln till så mycket, till nya kunskaper,
            insikter och nya läsupplevelser men också till bättre möjligheter
            att delta i samhällslivet i stort och i det demokratiska samtalet.
            Men då är det viktigt att alla barn får ta del av denna möjlighet,
            oberoende av förmåga att ta till sig en skriven text på svenska.
          </note>
          <note>
            Litteraturen är ju bärare av kunskap, av bildning och av det
            demokratiska samtalet. Men då behöver litteraturen och läsning
            också vara tillgänglig för alla.
          </note>
          <note>
            Därför är det otroligt viktigt med god tillgång till tillgänglig
            och anpassad litteratur och med en bred kunskap inom professionen
            om olika sätt och behov att ta del av och ta till sig av god litteratur.
            Det kan handla om litteratur på lättläst svenska, litteratur på
            teckenspråk eller litteratur skriven med punktskrift. Det kan
            handla om möjligheten för den som tillhör en nationell minoritet
            att få ta del av litteratur på minoritetsspråket för att lära
            sig, utveckla och använda språket. Även om man har ett annat modersmål
            måste man få möjlighet att utveckla och använda sitt språk.
          </note>
          <note>
            Fru talman! Jag har själv förmånen att vara ordförande i juryn
            för Studieförbundet Vuxenskolans lättlästpris. Det är ett årligt
            pris som ges till författare och återberättare av nyligen utgiven
            litteratur på just lättläst. Det ger mig möjligheten att få ta
            del av och läsa stora delar av den lättlästa litteratur som ges
            ut i Sverige. I detta fall handlar det om litteratur som vänder
            sig till unga vuxna och vuxna.
          </note>
          <note>
            Lättläst är i det här fallet inte en skolbokstext eller en text
            för läsinlärning. Lättläst både kan och måste också få vara tillgänglig
            och god litteratur som ger fler möjlighet att hitta litteratur
            som passar just dem och deras behov. Alla borde ges möjlighet
            till sann läsglädje. Och genom att uppmärksamma bra lättläst litteratur
            får också fler chansen att uppleva det.
          </note>
          <note>
            Många behöver lättläst för att förstå och tillgodogöra sig en
            skriven text. Samtidigt är läsupplevelser av hög litterär, konstnärlig
            kvalitet något som uppskattas av alla och bör vara tillgängligt
            för fler. Det gäller som sagt inte bara lättläst litteratur utan
            som jag tidigare nämnt litteratur skriven med punktskrift, på
            teckenspråk eller på annat språk.
          </note>
          <note>
            Fru talman! Vi får inte glömma eller förminska föräldrarnas roll
            och möjligheter när det gäller barns läsning. Vikten av läsning
            i hemmet och föräldrar som läsande förebilder kan inte överskattas.
            Men då är det också viktigt att kunskapen om tillgänglighet även
            finns när man sprider in ­ for ­ mation om vikten av läsning och
            föräldrars roll och möjlighet att ge sina barn stöd i läsningen.
          </note>
          <note>
            Om jag som förälder själv har svårigheter att ta till mig skriven
            text eller tidigare inte har haft möjligheten att möta litteraturen
            i en positiv kontext kan önskemål och uppmaningar om att ge mitt
            barn stöd med just detta i stället bli kontraproduktiva om de
            uppfattas som krav eller presenteras på ett sätt jag inte kan
            ta till mig. Risken finns då att man tvärtemot intentionerna ökar
            klyftorna mellan de läsvana och redan intresserade föräldrarna
            och dem som kanske är de viktigaste föräldrarna att nå. Här måste
            i stället strategier till för att nå alla föräldrar och då inte
            minst dem som har behov av information och stöd på anpassade sätt
            för att sluta det gap som annars riskerar att uppstå mellan de
            vana läsarna och dem som inte har samma vana, kunskap, förmåga
            eller intresse.
          </note>
          <note>
            Här har myndigheterna, Läsrådet, lärarna och bibliotekarierna
            en stor och viktig uppgift. Det är en uppgift som vi från politiken
            måste ge utrymme för och möjligheter till att genomföra, bland
            annat med fortbildning och kunskapsinhämtning liksom stöd och
            anpassad litteratur av god kvalitet. Men det behövs också stöd
            och utbildning till personal inom exempelvis skola, förskola och
            bibliotek om hur man ska förstå och möta alla föräldrar och vårdnadshavare.
            Här behövs också särskilda satsningar på information, kunskap,
            hjälpmedel och anpassad litteratur även för föräldrarna.
          </note>
          <note>
            Detta har också varit en av Centerpartiets viktigaste frågor
            när det gäller barns och ungas läsning. Det handlar om tillgången
            och möjligheten för alla att få ta del av, sprida och känna sig
            hemma i litteraturen men också i andra texter, som fakta, nyheter
            och information som de själva kan ta till sig. Det handlar om
            allas möjlighet att vara delaktiga i vårt samhälle, att också
            som fria medborgare kunna vara med och påverka.
          </note>
          <note>
            Fru talman! Det är en fråga om demokrati och en fråga om allas
            rätt och frihet att få vara en del av vårt samhälle.
          </note>
          <note>
            Anf. 85 VASILIKI TSOUPLAKI (V):
          </note>
          <note>
            Fru talman! Det pågår många positiva insatser varje dag för att
            gynna barns läsning. Det handlar om förskolepedagoger, lärare,
            bibliotekarier, föräldrar, fritidspedagoger, föreningsledare och
            andra entusiaster som på olika sätt uppmuntrar, motiverar och
            lockar fram läsglädjen hos barnen.
          </note>
          <note>
            Vi är många som vet hur viktigt det är för barn att bli duktiga
            på att läsa. Det är nyckeln till en fantastisk skatt, litteraturen.
            Som småbarnsförälder får jag dagligen ta del av den stora utgivningen
            av barnböcker i Sverige. Jag får chansen att läsa spännande, tankeväckande
            och sorgliga berättelser med fantastiska illustrationer.
          </note>
          <note>
            Men det är också många som saknar möjligheter och uppmuntran
            hemma, och tyvärr är det rätt många som inte heller får rätt förutsättningar
            i skolan. Det kan bero på för stora klasser, där man inte hinner
            se alla barns behov. Det kan också finnas brist på stöd för den
            som har inlärningssvårigheter.
          </note>
          <note>
            Men tyvärr har vi också genom åren sett exempel på hur skolföretag
            hellre stoppar vinst i egen ficka än satsar på att bygga upp ett
            ordentligt skolbibliotek med rätt kompetens.
          </note>
          <note>
            Regeringen har i många delar gjort ett bra arbete och kan visa
            upp många insatser i skrivelsen. Vänsterpartiet har tillsammans
            med regering ­ en gjort flera viktiga satsningar också under förra
            mandatperioden för att öka tillgängligheten till biblioteksverksamhet.
            I skrivelsen nämns till exempel satsningen om 105 miljoner för
            att få fler skolbibliotekarier och Stärkta bibliotek, som blev
            en flerårig reform om 250 miljoner.
          </note>
          <note>
            Tyvärr har regeringen och dess samarbetspartier Liberalerna och
            Centern nu successivt sänkt anslaget, trots att Stärkta bibliotek
            har varit uppskattat och lett till möjligheter för biblioteksverksamheten
            i hela landet. Jag ser i budgettabellen att så lite som 75 miljoner
            finns kvar i den här satsningen för de kommande åren.
          </note>
          <note>
            Fru talman! Vänsterpartiet har länge drivit på för att skärpa
            regelverket kring skolbiblioteken. Det var mycket positivt när
            man för ungefär tio år sedan skrev in i skollagen att varje skola
            ska ha ett skolbibliotek. Det var en stor framgång, men i skollagen
            har det inte funnits krav på bemanning. Därför har verksamheten
            fortsatt halta, och tyvärr är det fortfarande så på många håll
            att skolbiblioteket inte har varit den fantastiska pedagogiska
            resurs i skolan som forskningen visar att det kan vara.
          </note>
          <note>
            I vårt budgetförslag i höstas föreslog vi att man snabbt ska
            utöka antalet utbildningsplatser på bibliotekarieutbildningen
            så att man kan tillsätta fler skolbibliotekarier runt om i landet.
            Jag tycker nog att regeringen trots alla insatser har agerat lite
            för saktfärdigt just när det gäller den här delen. Den har skjutit
            frågan framför sig år efter år och hänvisat till långa utredningar
            kring en egentligen ganska enkel fråga som hade kunnat lösas tidigare.
          </note>
          <note>
            Fru talman! Nationella språkråd och kampanjer i all ära, men
            vill vi förbättra barns läsförmåga och läslust är förstås skolan
            den bästa arenan för att sätta in insatser. Här når man alla barn,
            och med rätt kompetens och tillgång till en inspirerande biblioteksmiljö
            kan fler barn få en positiv och läsfrämjande vardag.
          </note>
          <note>
            För oss i Vänsterpartiet är det också viktigt att barn som är
            flerspråkiga ska ha tillgång till litteratur på andra språk än
            svenska. Vi var oroliga när det borgerliga styret i Stockholm
            för något år sedan förändrade förutsättningarna för Internationella
            biblioteket, och vi har ställt en fråga till ansva ­ rig minister
            för att säkerställa att hela landet fortsatt har ett bra stöd
            när det gäller att förmedla böcker på världens alla språk.
          </note>
          <note>
            Slutligen vill jag lyfta frågan om en kulturkanon, fru talman.
            Det förekommer lite olika begrepp, men jag uppfattar ändå att
            det finns två partier som driver frågan om att våra skolelever
            ska få någon form av lista över verk att förhålla sig till.
          </note>
          <note>
            Varje gång frågan kommer upp slås jag av hur långt ifrån verkligheten
            i klassrummen man befinner sig i argumentationen. Självklart ingår
            det redan att dagens elever ska få kunskap om svensk litteraturhistoria
            och få läsa delar av olika svenska verk, liksom verk ur hela världens
            litterära skatt. Det handlar både om att få förståelse för litteraturens
            och språkets utveckling genom seklerna och om att få en allmänbildning
            kring kända verk.
          </note>
          <note>
            Exakt vilka verk som ska läsas i klassrummet avgörs dock bäst
            av den enskilda läraren, och då gärna i samarbete med en skolbibliotekarie.
            Man får fundera: Finns det en tematik som kanske passar extra
            bra utifrån en aktuell debatt? Vad händer i samhället just nu?
            Är det så att just den här klassen är särskilt intresserad av
            en viss fråga och därför kan uppskatta en specifik bok? Det måste
            vara den som dagligen möter eleverna som bäst kan avgöra hur deras
            läslust ska väckas. Ser man inte upp kan ett förslag om en kulturkanon
            få motsatt effekt och faktiskt avskräcka ungdomar från fortsatt
            läsning.
          </note>
          <note>
            Med de orden yrkar jag bifall till utskottets förslag till beslut
            och därmed avslag på samtliga motioner.
          </note>
          <note>
            Anf. 86 ARON EMILSSON (SD) replik:
          </note>
          <note>
            Fru talman! Jag slås av att både Vasiliki Tsouplaki och tidigare
            talare från andra partier ömt och varmt värnar skolans betydelse
            och att alla elever ska ha lika tillgång till och möjlighet att
            ta del av vår gemensamma litteratur och våra gemensamma referenser.
            Det är ju precis det som inte är fallet i dag.
          </note>
          <note>
            När det gäller frågan om framarbetandet av en nationell klassikerlista
            som en del av en kulturkanon i skolan hör jag Vasiliki Tsouplaki
            nämna att detta redan finns. Men jag har befunnit mig nära klassrummet
            under utarbetandet av det här förslaget, som vi har drivit i flera
            år, och mot bakgrund av både egna erfarenheter och vad dagens
            elever på såväl grundskolenivå som gymnasienivå ger uttryck för
            säger jag: Man kan möjligen få ett par veckors undervisning i
            en liten provkarta av någon enstaka klassiker – ett enstaka verk
            som har gjort något särskilt både för vår bild av Sverige och
            för Sverigebilden utomlands och som har placerat sig i något slags
            nationell kanon – men där stannar det.
          </note>
          <note>
            När vi besökte Danmark och det danska kulturutskottet för några
            år sedan fick hela kulturutskottet en föredragning om hur den
            här diskussio ­ nen hade väckts, slagit rot och spridit glädje
            i den danska debatten för många år sedan, när dåvarande utbildnings-
            och undervisningsminister Bertel Haarder lanserade förslaget.
            Kulturpolitiken hamnade överst på den politiska dagordningen,
            och från vänster till höger blev man överens om att detta faktiskt
            var en ganska bra idé. I dag är man från vänster till höger –
            från socialdemokratin till borgerliga partier – överens om att
            detta är något man vill behålla i skolorna, för det ger alla ökad
            bildning och ökad robusthet mot fördomar, kunskapsförakt och snedfördelning.
          </note>
          <note>
            Jag tror alltså starkt på den här idén och vill höra varför man
            inte gör det från Vänsterpartiets sida.
          </note>
          <note>
            Anf. 87 VASILIKI TSOUPLAKI (V) replik:
          </note>
          <note>
            Fru talman! Framför allt är det för att jag tittar på hur verkligheten
            i skolan ser ut. Jag är själv gymnasielärare, och även om jag
            inte undervisar i svenska har jag många kollegor. Jag har umgåtts
            med gymnasieelever under många år, och jag ser den vardag de befinner
            sig i – den situation de har med väldigt många mål som ska uppnås.
          </note>
          <note>
            När jag hänvisar till att detta redan pågår i skolan tittar jag
            på det utifrån vad det finns för kursplaner och vilken kurslitteratur
            man har. Det gäller framför allt gymnasieskolan, som jag har erfarenhet
            av, men det är liknande mål även på högstadiet. Man får ta del
            av litteraturhistoria, och man har kurslitteratur där delar tas
            upp – som Aron Emilsson nämner är det få hela verk. Men om man
            tittar på hur stort utrymme att läsa hela romaner det över huvud
            taget finns i skolvardagen i dag ser man att det inte är många
            hela böcker våra elever tar del av, vilket är ett problem i sig.
          </note>
          <note>
            Om man då som Aron Emilsson vill att det ska in fler verk och
            att man ska utgå ifrån en lista måste man dock även fundera på
            vad som ska plockas bort. Med tanke på allt det som ska hinnas
            med i skolan i dag kan man nämligen inte förvänta sig att eleverna
            ska läsa väldigt många klassiker på det sätt man ger uttryck för.
            Det är därför jag säger att jag tycker att det finns ett avstånd
            till skolverkligheten i den här debatten.
          </note>
          <note>
            Ska man uppmuntra barn att läsa tror jag som sagt att det måste
            göras utifrån var de befinner sig i dag, inte utifrån en önskan
            om att föra vidare ett kulturarv eller den typen av tankar som
            Aron Emilsson ger uttryck för. Det måste utgå ifrån att vi ska
            hitta ett sätt att främja barns intresse och motivation att läsa
            mer. Det kan man göra på olika sätt, och jag tror inte att det
            sätt som Aron Emilsson och Sverigedemokraterna ger uttryck för
            är det rätta sättet. Det handlar i stället om att motivera barnen
            och göra det utifrån var de befinner sig i dag – inte utifrån
            ett önsketänkande.
          </note>
          <note>
            Anf. 88 ARON EMILSSON (SD) replik:
          </note>
          <note>
            Fru talman! När det gäller det rätta sättet är ju vårt förslag
            att man faktiskt vänder sig till en bred massa – till professionen
            i skolvärlden och till elevrepresentationen, liksom till akademin,
            till beslutsfattare och till medborgare – för att ringa in vad
            man vill ska ingå i en sådan här kanon eller klassikerlista.
          </note>
          <note>
            Om man tittar närmare på vår idé, vilket jag föreslår att man
            gör, ser man att det egentligen inte någonstans uttrycks att eleverna
            ska läsa ett visst antal hela verk eller så. Det handlar i stället
            om att få en gemensam referensram. Ju mer förståelse, insikt,
            insyn och kunskap människor har om vår gemensamma historia, desto
            säkrare blir de nämligen i sig själva. De blir säkra både i mötet
            med sina egna identiteter och i mötet med andra identiteter. Det
            finns väldigt mycket forskningsbelägg för detta, och det finns
            ingenting som hindrar att människor lär sig mer i stället för
            mindre.
          </note>
          <note>
            I dagens mål i kursplanerna kan det finnas korta nedslag och
            stickprov i något enstaka, men man får aldrig en helhetsbild av
            det vi håller på att förlora i det svenska samhället – förståelsen
            för vår generella kulturella sammanhållning.
          </note>
          <note>
            Vad är det Vänsterpartiet har emot att vända sig till den bredare
            kretsen? Det är inte politiker som ska ta fram förslaget, utan
            det är som sagt alla de representanter jag nämnde. Ringar man
            in kärnan i detta tror jag att man kan väcka en otroligt stark
            motivation och ett stort intresse för dessa guldklimpar – dessa
            skatter. Det handlar om att göra ett allvarligt försök att skapa
            engagemang och liv kring den här kulturpolitiska frågan, vilket
            vi kulturpolitiker kämpar för över partigränserna.
          </note>
          <note>
            Tittar vi som sagt på utvecklingen i Danmark kan vi konstatera
            att man där står bakom detta från vänster till höger och till
            och med har utvecklat reformen med en Danmarkskanon och många
            fler inslag.
          </note>
          <note>
            Återigen: Anser ni att vänstern i Danmark har gjort fel som har
            bejakat det här förslaget?
          </note>
          <note>
            Anf. 89 VASILIKI TSOUPLAKI (V) replik:
          </note>
          <note>
            Fru talman! Jag tänker så här: Det är jätteviktigt att barn och
            ungdomar får en känsla för historien, vårt kulturarv, platsen
            de bor på och situationen de befinner sig i. De ska känna sig
            trygga i sin tillhörighet. Det är jätteviktiga frågor. Men jag
            tycker inte att frågan om barns läslust och att använda en kulturkanon
            hör dit. Jag uppfattar att man använder barnens vardag som ett
            instrument, ett verktyg, för någonting helt annat. Det är olika
            saker, uppfattar jag.
          </note>
          <note>
            Ska vi ha insatser som just skapar motivation att läsa, läsglädje,
            är det någonting annat än kulturkanon. Vill vi lyfta fram vilka
            böcker som vore intressanta för folk att ta del av finns det ju
            lästipslistor, som vi hörde från Roland Utbult tidigare. Det förekommer
            på alla kultursidor. Det finns jättemånga sätt.
          </note>
          <note>
            Jag tror inte att det behövs någon nationell samling med olika
            kompetenser som ska sitta och fundera på vilka böcker som är viktiga.
            Olika böcker är olika viktiga för olika människor vid olika tidpunkter
            i livet. Jag tror inte att vuxnas perspektiv och listor är det
            som behövs i skolan för att få barn att läsa mer.
          </note>
          <note>
            Jag tycker att hela den debatt vi har haft i dag visar att det
            finns en stor vilja från alla partier att få barn att läsa mer.
            Då är min uppfattning att vi ska hålla den här kulturkanondiskussionen
            utanför de läsfrämjande insatserna för barn och unga.
          </note>
          <note>
            Sedan kan Aron Emilsson och jag prata väldigt länge om varför
            det över huvud taget är problematiskt att göra det här urvalet,
            vilka som inte kommer med på listorna och vilka perspektiv som
            ska föras fram. När det gäller vilka verk som har varit viktiga
            i litteraturhistorien tror jag att vi skiljer oss. Även forskarna
            skiljer sig. Det finns olika uppfattningar om vilka som har varit
            de viktiga verken, varför de är viktiga och varför de ska läsas
            i dag. Där kommer vi nog inte att komma överens.
          </note>
          <note>
            Anf. 90 PERNILLA STÅLHAMMAR (MP):
          </note>
          <note>
            Fru talman! Min dotter Saga är 16 år, har mandelformade jeansblå
            ögon och blonda korkskruvslockar som fladdrar i vinden. Hon formligen
            älskar böcker. Man kan se henne i en bokhandel gå och liksom känna
            och läsa på alla böcker, böcker från hela världen, välja med omsorg
            och sedan med kärlek komma hem och säga: Mamma, nu har jag köpt
            fem böcker. Och så kastar hon sig över dem. Hon kommer ut till
            mig ibland och säger: Jag vill prata om det här som jag precis
            har läst om.
          </note>
          <note>
            Hon älskar också att skriva. Hon skriver noveller och romaner.
            Hon sitter helt uppslukad. Det är fascinerande att läsa det hon
            har författat.
          </note>
          <note>
            Jag är så lycklig över att min dotter verkligen har funnit glädjen
            i läsningen, i orden, i möjligheten att lära sig om omvärlden.
            Jag är så lycklig över att den möjligheten finns i vårt land.
            Nu kanske min dotter har fått det hemifrån. Hon har vuxit upp
            i ett hem där det finns mycket böcker och där vi har läst sedan
            hon var liten. Vi hängde på biblioteken när hon var i krypstadiet.
          </note>
          <note>
            Fru talman! Läsningen ger oss verkligen möjligheten att vidga
            våra vyer, att stöta och blöta olika tankar och idéer med varandra,
            att kliva in i en annan del av världen, att gå in i en science
            fiction som inte finns och låta oss flyga iväg i en rymdraket.
            Den ger oss möjligheten att låta oss förloras i de sköna orden
            i poesin.
          </note>
          <note>
            Fru talman! Det är något otroligt enastående att ha en bok i
            handen och se hur bilderna spelar för ens inre. Det är ganska
            fascinerande. När man sedan börjar tänka att detta bara är ord
            som jag har framför mig blir det väldigt märkligt. Så går man
            in i det igen och ser hela det här måleriska spelandet som finns
            i ens huvud. Vi ser också olika saker. Olika människor upplever
            det på olika sätt. Det är en underbart härlig värld som jag önskar
            att alla verkligen fick tillgång till.
          </note>
          <note>
            Fru talman! Det är ju så: Det är inte så lätt att få den tillgången
            för alla barn. Det är därför det är så viktigt att vi satsar på
            att man i skolan ska ha mycket läsning, att det ska ingå i utbildningen
            att läsa olika verk, verk från hela världen, verk som stöter och
            blöter olika samhällsfrågor.
          </note>
          <note>
            Det är viktigt att skolbiblioteken, som jag och Miljöpartiet
            anser ska finnas överallt, ska vara bemannade, att man kan gå
            in där och få hjälp att hitta rätt.
          </note>
          <note>
            Det är viktigt att det finns bibliotek tillgängliga överallt.
            Jag tror att alla som har läst på universitetet och suttit på
            exempelvis Carolina Rediviva i Uppsala och studerat till tentamen
            har känt den här otroliga gemenskapen, känslan och rymden som
            finns bara just på ett stort bibliotek.
          </note>
          <note>
            Det är viktigt att vi värnar det. Det är viktigt att vi har biblioteken
            som en samlingsplats dit äldre kan komma och träffas, mötas, diskutera
            och läsa tidningar. Biblioteken ska vara mer än bara böckerna
            i bokhyllan.
          </note>
          <note>
            Fru talman! Det är också viktigt att vi ser till att punktskriften
            blir tillgänglig för alla, att det blir lätt att få möjligheten
            att lära sig punktskrift. Det är många som längtar efter det,
            särskilt de som behöver använda sig av punktskrift.
          </note>
          <note>
            Det är också viktigt att det finns böcker på olika modersmål,
            att det finns böcker på alla språk på biblioteken. Alla ska kunna
            gå in där och känna sig hemma och känna att man är både hel och
            en del. Det är oerhört viktigt i vårt demokratiska och mångkulturella
            samhälle, ett samhälle som är så rikt på kultur och på olika erfarenheter
            och där alla ska få finnas som hela människor.
          </note>
          <note>
            Fru talman! Med de orden vill jag yrka bifall till utskottets
            förslag i betänkandet om barns och ungas läsning. Jag hoppas att
            alla ska få ett långt, härligt och soligt sommarlov och få ligga
            i en hängmatta någonstans med en bok på magen eller framför sig
            och bara njuta av såväl orden som ledigheten.
          </note>
          <note>
            Anf. 91 JOHN WEINERHALL (M):
          </note>
          <note>
            Fru talman! Jag är här i min kollega Ann-Britts ställe i dag.
            Jag har därför lite kort om tid, men jag ska försöka att säga
            det jag vill säga kärnfullt.
          </note>
          <note>
            Att tillgängliggöra kultur är en del av Moderaternas övergripande
            arbete mot det växande utanförskapet. En stor del av vårt fokus
            ligger på alla barns och ungdomars rätt till kultur, och vi prioriterar
            särskilt barn och ungdomar från socioekonomiskt utsatta miljöer.
            Vi ser att kulturen behöver arbeta med att nå barn och unga från
            grupper som i lägre grad tar del av olika kulturyttringar.
          </note>
          <note>
            Ofta är det i unga år som människors intresse för kultur och
            konstnärligt skapande bäst kan tillvaratas och stimuleras. Ett
            levande kulturliv breddar möjligheterna till livslångt lärande
            och livslånga bildningsresor. Biblioteken har i detta sammanhang
            en nyckelroll genom sitt samarbete med skolan, där alla barn och
            ungdomar dagligen befinner sig.
          </note>
          <note>
            Jag är därför också väldigt stolt över att just vi moderater
            satsar 70 miljoner kronor extra på barnlitteratur och på biblioteken.
            Inget annat parti satsar mer på barns och ungas läsning än just
            Moderaterna.
          </note>
          <note>
            Det gör mig lite bedrövad när jag läser den här skrivelsen om
            barns och ungas läsning att vi verkar överge den yngre generationen
            när det gäller att lotsa dem in i en värld av läsning. Alla vuxna
            har här ett ansvar: personal i förskola, skola, fritidshem och
            bibliotek, men givetvis också de som står barnen närmast, alltså
            föräldrarna.
          </note>
          <note>
            Vi ser med stor oro på den bristande läsförmågan bland barn och
            unga och att allt färre ägnar sig åt nöjesläsning. Enligt Pisaundersökningen
            är barn och unga i Sverige också mer negativa till läsning än
            i andra länder. Vi välkomnar därför förslagen om att öka läsningen
            i skolan. Vi instämmer även i att både fritidshem och bibliotek
            har en stor potential att öka läsförmågan hos barn och unga.
          </note>
          <note>
            Svenska språket är grunden för en lyckad skolgång. Det är därför
            viktigt att generellt i skolan stärka det svenska språket, läskunskapen
            och kunskapen om hur man söker fakta. En god läsförmåga är nyckeln
            till en framgångsrik skolgång och förståelse för andra skolämnen.
            Det skapar möjligheter för resten av livet.
          </note>
          <note>
            Språkinlärning handlar också om alla barns och ungas rätt till
            kunskap. En god läsförmåga är nyckeln till en framgångsrik skolgång
            och till förståelse för andra. Läsning kan väcka nyfikenhet och
            bjuda in till reflektion om såväl den egna identiteten som andras.
          </note>
          <note>
            Vi ser att det är viktigt med samarbete mellan förskola, skola
            och fritidshem och bibliotek. Barnbibliotekariens kompetens stärker
            de mindre barnens språkinlärning på olika pedagogiska sätt.
          </note>
          <note>
            Givet samhällets utveckling och den digitalisering som sker i
            snabb takt kan man också ifrågasätta kravet på att kommunerna
            ska tillhandahålla fysiska bibliotek. Samtidigt vet vi att det
            inte minst för barn och unga är viktigt med läsning och bildning
            från tidig ålder för att lyckas bra i skolan. Därför borde det
            utredas hur bibliotekslagen kan bli mer flexibel samtidigt som
            läsfrämjande för barn och unga bejakas.
          </note>
          <note>
            Moderaterna prioriterar satsningar på bibliotekens arbete med
            att nå barn som kanske inte har böcker hemma. Ett sätt att göra
            detta på är att stärka samarbetet mellan de kommunala biblioteken
            och skolorna. I tider av desinformation och falska nyheter behövs
            kunskap om källtillit. Biblio ­ tekens roll och medie- och informationsteknik
            har aldrig varit viktigare än i dag.
          </note>
          <note>
            En skolbiblioteksverksamhet är inte bara en samling böcker utan
            också en del i en pedagogisk verksamhet med bibliotekarien som
            nyckelperson. För att bidra till elevernas måluppfyllelse krävs
            ökad tillgång till utbildade skolbibliotekarier och bättre samverkan
            med ledning och lärare.
          </note>
          <note>
            Vi måste vara konsekventa med att barnen i skolan får en bra
            grund i det svenska språket som gör att de klarar sig i samhället
            i vuxen ålder. Därför är det viktigt att vi tar upp denna fråga,
            att vi alla är engagerade i den och att vi satsar på just barns
            och ungas läsning – gärna mer än i dag. Rösta gärna bifall till
            Moderaternas motioner nästa gång!
          </note>
          <note>
            Fru talman! Med detta sagt vill jag yrka bifall till Moderaternas
            reservation 5.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 22 juni. )
          </note>
          <note>
            § 13 Ungdomspolitik
          </note>
          <note>
            Kulturutskottets betänkande 2020/21:KrU8
          </note>
          <note>
            Ungdomspolitik (skr. 2020/21:105)
          </note>
          <note>
            föredrogs.
          </note>
          <note>
            Anf. 92 JOHN WEINERHALL (M):
          </note>
          <note>
            Fru talman! Nu debatterar vi frågor som rör ungdomspolitik, och
            jag vill särskilt lyfta två viktiga saker som vi moderater prioriterar.
            Det handlar dels om barn och unga som lever i socioekonomisk utsatthet,
            dels om barn och unga som riskerar att bli bortgifta mot sin vilja.
            För oss som samhälle är det viktigt att vi förebygger att barn
            och unga hamnar på glid eller för den delen tvingas till ett liv
            som de själva inte har valt.
          </note>
          <note>
            Fru talman! Att tillgängliggöra kultur är för oss moderater en
            del av vårt partis övergripande arbete mot det växande utanförskapet.
            En stor del av vårt fokus ligger på alla barns och ungdomars rätt
            till kultur, och vi prioriterar särskilt barn och ungdomar från
            socioekonomiskt utsatta miljöer. Vi ser att kulturen har att arbeta
            med att nå barn och unga från grupper som i lägre grad tar del
            av olika kulturyttringar. Ofta är det i unga år som människors
            intresse för kultur och konstnärligt skapande bäst kan tillvaratas
            och stimuleras. Ett levande kulturliv breddar möjligheterna för
            livslångt lärande och livslånga bildningsresor.
          </note>
          <note>
            Ungdomsstyrelsen, nuvarande Myndigheten för ungdoms- och civilsamhällesfrågor
            , gav 2009 ut rapporten Gift mot sin vilja . Den visade att cirka
            70 000 unga människor i Sverige var oroliga för att inte själva
            få välja partner eller vem de skulle gifta sig med. Även Socialstyrelsens
            rapport Frihet och familj från 2007 visade att den vanligaste
            orsaken till att unga omhändertas och placeras i skyddat boende
            var hedersrelaterat våld och förtryck. Det handlade om att de
            själva inte fick välja partner samt att de var allvarligt hotade
            om de inte följde familjens krav.
          </note>
          <note>
            Om man utgår från Socialstyrelsens och Ungdomsstyrelsens nu ganska
            gamla siffror och tittar på de nationellt viktade studierna och
            de lokala kvantitativa sådana som har gjorts i Malmö och Stockholm
            hamnar medel ­ talet på ungefär 10 procent av de unga från högstadiet
            och upp till 25 år. Det skulle innebära att 100 000 personer bara
            bland unga är utsatta för detta. Utöver det tillkommer också vuxna.
          </note>
          <note>
            Enligt forskaren Astrid Schlytter kan det vara upp till 240 000
            personer som lever med hedersrelaterade normer i Sverige. Den
            siffran gäller för 2017.
          </note>
          <note>
            Fru talman! Det här är ganska hårresande uppgifter. Niondeklassare
            på 13 skolor runt om i Uppsala fick svara på en enkät rörande
            hedersrelaterat våld och förtryck. 46 procent av de flickor som
            hade uppgivit att de inte själva får välja framtida partner uppgav
            att de också utsätts för fysiskt våld och 61 procent att de utsätts
            för psykiskt våld i hemmet. Motsvarande siffror för pojkar var
            36 respektive 44 procent.
          </note>
          <note>
            Föreningen Tjejers rätt i samhället har i ett projekt som finansierats
            genom Allmänna arvsfonden tagit fram en rapport som heter Gömd
            &amp; G lömd – H edersrelaterat våld och förtryck mot vuxna med intellektuell
            funktionsnedsättning . Där har man sett att mer än var femte vuxen
            som har intellektuell funktionsnedsättning och som svarat på deras
            enkät angett att de själva inte väljer vem de ska gifta sig med.
            Enkätresultaten visar inte på några statistiskt signifikanta könsskillnader.
          </note>
          <note>
            Var femte yrkesverksam LSS-handläggare och personal på daglig
            verksamhet har angett att de känner till eller misstänker att
            det finns brukare som utsatts för hedersvåld av en nära anhörig
            som samtidigt är brukarens personliga assistent eller gode man.
            Var femte yrkesverksam anger att de har kännedom eller misstanke
            om att brukare riskerar att bli bortgifta mot sin vilja.
          </note>
          <note>
            Resultaten visar på ett mycket stort behov av en kunskapshöjning
            kring hedersvåld hos berörda myndigheter, LSS-verksamheter och
            enskilda aktörer som möter målgruppen.
          </note>
          <note>
            Under alliansregeringen, den 1 juli 2014, trädde lagen mot äktenskapstvång
            i kraft. Den innebär att det utöver att det är straffbart att
            tvinga någon att gifta sig också är brottsligt att pressa någon
            att gifta sig mot sin vilja. Även försök och förberedelse till
            äktenskapstvång är kriminaliserat liksom att lura någon att resa
            utomlands i syfte att han eller hon ska giftas bort genom tvång
            eller utnyttjande.
          </note>
          <note>
            Därutöver kan ett nytt brott, barnäktenskapsbrott, ge fängelse
            i högst fyra år. Genom detta brott blir det straffbart att förmå
            eller tillåta ett barn att ingå ett äktenskap eller en äktenskapsliknande
            förbindelse. Dessutom har en ny särskild straffskärpningsgrund
            införts som innebär att om ett motiv för brottet har varit att
            bevara eller återupprätta heder ska det ses som en försvårande
            omständighet vid bedömningen av straffvärdet.
          </note>
          <note>
            Även ett utreseförbud som ska skydda barn från att föras utomlands
            i syfte att ingå barnäktenskap eller att könsstympas har införts.
            Ett utreseförbud ska kunna utgöra både hinder mot att utfärda
            pass och skäl för att återkalla pass. Det ska vara straffbart
            att föra ut ett barn ur Sverige i strid med ett utreseförbud.
            Lagändringarna trädde i kraft den 1 juli förra året.
          </note>
          <note>
            Det konsulära stödet till personer som är nödställda utomlands
            i en hedersrelaterad eller patriarkal kontext, med ett särskilt
            fokus på barn- och tvångsäktenskap, har stärkts.
          </note>
          <note>
            Allt detta är givetvis bra, men det räcker inte bara med repressiva
            åtgärder. Det krävs också förebyggande arbete.
          </note>
          <note>
            I Brottsförebyggande rådets officiella statistik framgår att
            det under 2018 anmäldes 118 fall av äktenskapstvång och 13 fall
            av vilseledande till tvångsäktenskapsresa, varav ett åtal väcktes.
            Under 2019 anmäldes 71 fall av äktenskapstvång och 19 fall av
            vilseledande till tvångsäktenskapsresa. Det är väldigt många som
            drabbas av det här.
          </note>
          <note>
            Fru talman! Det finns en annan grupp förutom de som jag tidigare
            nämnt som också drabbas och som jag skulle vilja lyfta upp, och
            det är hbtq-personer. För dem finns det en särskilt stor risk
            att giftas bort mot sin vilja då detta ses som ett sätt att så
            att säga rätta till deras sexualitet.
          </note>
          <note>
            Barn och unga med intellektuell funktionsnedsättning är också
            en särskilt sårbar grupp när det gäller hedersrelaterat våld och
            förtryck och barn- och tvångsäktenskap. De står ofta i en särskilt
            tydlig beroendeställning till gärningsmannen eller gärningsmännen
            och kan ha andra referensramar. Enligt rapporten Gömd &amp; Glömd
            – H edersrelaterat våld och förtryck mot vuxna med intellektuell
            funktionsnedsättning från den tidigare nämnda föreningen Tjejers
            rätt i samhället bestämde 21 procent av deltagarna i daglig verksamhet
            för människor med funktionsnedsättning inte själva vem de skulle
            gifta sig med, och en lika stor del fick inte ha föräktenskapliga
            relationer.
          </note>
          <note>
            Länsstyrelsen i Östergötland har med sitt kompetensteam mot hedersbrott
            på ett förtjänstfullt sätt arbetat fram en kampanj om den nya
            lagstiftningen mot tvångs- och barnäktenskap. Inför jullovet 2019
            lanserade Utrikesdepartementet och Skolverket en gemensam annonskampanj
            mot hedersförtryck. Kampanjen syntes i våra storstäder och i sociala
            medier och riktade sig främst till ungdomar som löper risk att
            mot sin vilja kvarhållas utomlands.
          </note>
          <note>
            Nyligen har vi också kunnat se en annan myndighetsgemensam annonskampanj
            i kollektivtrafiken och på offentliga platser i just storstäd
            ­ erna men även i sociala medier. Det behövs mer. Vi behöver mer
            av kam ­ panjerna och på fler platser. Det är inte bara i Stockholm,
            Göteborg och Malmö som människor riskerar att drabbas.
          </note>
          <note>
            Fru talman! Därför anser vi att det som ett led i arbetet med
            att främja mänskliga rättigheter och som ett led i vår plan för
            ett starkare Sverige finns ett behov av utökad information, opinionsbildning
            och annat förebyggande arbete mot att unga blir bortgifta mot
            sin vilja. Det inkluderar informations- och stödåtgärder på flygplatser
            som vänder sig till unga som står i begrepp att föras utomlands
            med flyg.
          </note>
          <note>
            I Sverige ska alla, oavsett kön, sexuell läggning, funktionsnedsättning
            eller härkomst, själva få välja vem man gifter sig med. Av den
            anledningen vill jag avsluta med att yrka bifall till reservation
            7, från Moderaterna.
          </note>
          <note>
            Anf. 93 CASSANDRA SUNDIN (SD):
          </note>
          <note>
            Fru talman! Jag vill inledningsvis yrka bifall till reservation
            11.
          </note>
          <note>
            Det är en rättighet att själv få forma sitt liv och delta i samhällsutveck
            ­ lingen. I regeringens ungdomspolitiska skrivelse redovisas hur
            arbetet med det ungdomspolitiska målet genomförts och vilka ambitionerna
            är fortsättningsvis.
          </note>
          <note>
            Ungdomspolitiken rör många politiska områden och är ett viktigt
            perspektiv i många debatter och samtal. Några av de områden som
            rör ungdomsfrågor är bland andra utbildning, bostadsmarknad, arbetsmarknad,
            hälsa och inte minst kultur.
          </note>
          <note>
            Ett av de särskilt prioriterade områdena i det ungdomspolitiska
            handlingsprogrammet var psykisk hälsa. Detta till trots har den
            psykiska ohälsan bland barn och unga ökat stadigt de senaste åren.
            Sedan den 1 januari 2020 är barnkonventionen en del av svensk
            lag. I konventionens grundprinciper står det att finna att alla
            barn har rätt till liv, överlevnad och utveckling. Hälsa och däribland
            psykisk hälsa är en grundpelare för att uppfylla den principen
            i konventionen.
          </note>
          <note>
            Kultur och fritid för barn och unga är viktigt ur många aspekter.
            Idrott, fritid och kulturdeltagande stimulerar ett barns utveckling,
            både psykiskt och fysiskt. För att leva upp till de ungdomspolitiska
            målen ska ungdomar ha tillgång till meningsfulla och utvecklande
            fritidsaktiviteter. Fritiden är betydelsefull för alla åldrar,
            men unga har generellt mer fritid än övriga åldersgrupper och
            värderar också fritiden något högre.
          </note>
          <note>
            Fritidsaktiviteter bidrar till personlig utveckling och informellt
            lärande. Det bidrar även till att unga kan känna delaktighet i
            det demokratiska samhället. Ungefär hälften av alla unga i åldern
            16–25 år tycker att de har lagom mycket fritid. Bland unga i åldern
            16–19 år uppger 28 procent att de har för lite fritid. Regeringen
            bör utreda hur fler ungdomar ska ha möjlighet till fritidsaktiviteter.
          </note>
          <note>
            Satsningen Skapande skola syftar till att stärka samverkan mellan
            skolan och det professionella kulturlivet och på så sätt främja
            alla barns och ungdomars rätt till kultur och eget skapande. Anslaget
            till Skapande skola har höjts. Dock saknas fortfarande förskolan
            som målgrupp. Sverigedemokraterna vill att även förskolan ska
            utgöra en målgrupp för Skapande skola.
          </note>
          <note>
            En högkvalitativ utbildningspolitik är högsta prioritet för ett
            litet, exportberoende land som Sverige. Att erbjuda svenska elever
            en god utbildning genom hela utbildningskedjan är av yttersta
            vikt. Dessvärre ser vi att det finns ett flertal problem för att
            lyckas med de målsättningar som regeringen satt upp. Bland annat
            måste förutsättningarna för studier skärpas.
          </note>
          <note>
            Rapporten visar att alltför många elever upplever att de är mobbade
            i skolan, och i flera undersökningar lyfts stöket i klassrummen
            fram som en starkt negativ faktor. Det är bra att regeringen vill
            ta fram ett förslag till en nationell plan för skolans arbete
            med trygghet och studiero, men samtidigt måste även lärarna få
            alla nödvändiga verktyg som krävs för att upprätthålla ordning
            och reda i klassrum och på skolgårdar.
          </note>
          <note>
            Hur unga ser på sin fritid och vad de gör under sin fritid hör
            ihop med deras mående. Det är en större risk att ungdomar som
            upplever att de har för lite eller för mycket fritid är stressade
            jämfört med unga som tycker att de har lagom med fritid. Samma
            förhållande finns när det gäller andelen fritid och psykisk ohälsa.
          </note>
          <note>
            Fru talman! Psykisk ohälsa har varit en omdebatterad fråga under
            lång tid, inte minst inom det nordiska samarbetet. Psykisk ohälsa
            hos unga är en av Nordens största folkhälsoutmaningar. Trots att
            frågan diskuterats flitigt i olika sammanhang de senaste åren
            finns det fortfarande en stigmatisering och en oro över omgivningens
            dömande om man drabbas. Det är fortfarande i vissa sammanhang
            ett tabubelagt ämne, vilket försvårar möjligheten att nå dem som
            lider av psykisk ohälsa då det kan finnas tankar om och känslor
            av skam.
          </note>
          <note>
            Så länge det vilar ett stigma över området kommer problemen inte
            att kunna lösas fullt ut. Kunskap om olika typer av psykisk ohälsa
            och vad det innebär behöver belysas. Det ska inte bara vara en
            diskussion om att pro ­ blemen finns och att de måste åtgärdas.
            Att drabbas av till exempel ångest, katastroftankar, suicidtankar,
            sömnproblematik, depression, ätstörningar eller psykos är något
            som måste tas på lika stort allvar och bemötas med samma respekt
            som att drabbas av fysiska besvär eller sjukdomstillstånd.
          </note>
          <note>
            Folkhälsomyndighetens nationella folkhälsoenkät visar att den
            högsta andelen som uppger allvarlig psykisk påfrestning finns
            bland de yngsta i undersökningen, alltså 16–29 år. Under 2019
            gjorde yngre personer fyra gånger så många besök hos en läkare
            inom den specialiserade öppna psykiatrin, jämfört med äldre personer.
            Bland kvinnor och män i åldern 16–29 år uppgav 13 procent att
            de har svåra besvär av ängslan, oro och ångest. För unga kvinnor
            har andelen ökat påtagligt, från 8 procent 2008 till 18 procent
            2020.
          </note>
          <note>
            Utvecklingen är allvarlig och har så varit under en längre tid.
            En av de viktigaste frågorna att prioritera inom ungdomspolitiken
            är just psykisk hälsa, eftersom den påverkar hela livet för barn
            och unga. Det påverkar studieresultat, umgänge med vänner, meningsfulla
            fritidsaktiviteter och i förlängningen individens utveckling.
            Personligen har jag lidit av psykisk ohälsa sedan tonåren. Det
            har påverkat mycket i mitt liv och försvårat drömmar och mål.
            Storslagna drömmar om framtiden hör till ungdoms ­ åren. När dessa
            tas ifrån en berövas man också en del av livet.
          </note>
          <note>
            En meningsfull fritid och ett meningsfullt liv är en rättighet
            för barn och unga. Därför är det också samhällets skyldighet att
            komma till rätta med den enorma problematik som finns inom området.
          </note>
          <note>
            Anf. 94 PER LODENIUS (C):
          </note>
          <note>
            Fru talman! Jag står bakom Centerpartiets samtliga reservationer,
            men jag väljer att yrka bifall endast till reservation 16.
          </note>
          <note>
            Fru talman! I den ungdomspolitiska skrivelsen, som vi debatterar
            i kväll, lyfts en bredd av politikområden fram. Det är självklart
            att ungdomars möjligheter och plats i samhället påverkas av ett
            brett spektrum inom politiken. Inom det spektrumet har utbildningspolitiken
            sin givna roll.
          </note>
          <note>
            Skola och utbildning är en viktig och dominerande del av många
            ungdomars liv. Skolan blir inte minst viktig för att skapa möjligheter
            vidare i livet. Då är det viktigt att alla ungdomar möts utifrån
            sina förutsättningar och ges möjlighet och stöd för att växa och
            utvecklas utifrån sina egna drömmar om framtiden.
          </note>
          <note>
            Det handlar ofta om hälsa, arbete och inte minst fritid. Men
            det handlar också om att få ha en framtidstro, som är både realistisk
            och nåbar och som bygger på att man får vara med och forma samhället
            man lever i.
          </note>
          <note>
            För Centerpartiet gäller detta alla ungdomar, oavsett var de
            bor, om de har någon funktionsnedsättning och vilken bakgrund
            och livssituation de har i övrigt. Vi kan också läsa i den här
            skrivelsen att en majoritet av unga i Sverige i dag har goda levnadsvillkor
            och även kan antas ha makt att forma sina liv. Men det finns skillnader,
            och dessa skillnader är viktiga att överbrygga.
          </note>
          <note>
            Fru talman! Jag skulle kunna kommentera och diskutera varje rubrik
            och del i denna skrivelse, men jag känner att tiden gör att jag
            bör koncentrera mig på de reservationer jag har från behandlingen
            i kulturutskottet. Det är reservationer som bygger på förslag
            som Centerpartiet lagt fram i en kommittémotion från förra höstens
            allmänna motionstid. Förslagen lades alltså fram långt före den
            ungdomspolitiska skrivelsen. Men våra förslag är alltjämt lika
            aktuella nu som då.
          </note>
          <note>
            Det är viktigt att alla får tillgång till ett brett kulturutbud
            i hela landet. Inte minst är det centralt att alla barn och unga
            får möta många olika kulturuttryck och kulturyttringar, så att
            de kan finna sina egna uttryck. Det skapar också en grogrund för
            bildning att kunna bära med sig vidare ut genom livet. Kultur,
            fru talman, är också bra för hälsan i stort och kan vara extra
            viktigt att få ta del av i dessa tider när gymnasieskolan har
            bedrivit distansundervisning under pandemin och de nära framtidsutsikterna
            kan ­ ske kan kännas mer osäkra än tidigare.
          </note>
          <note>
            Det finns alltså flera skäl till att satsningen på Skapande skola
            på sikt bör breddas till att gälla även gymnasieskolan. Skapande
            skola stimulerar kreativitet och skapar möten med professionella
            kulturskapare. Det är möten som kan stärka och ge stimulans till
            att hitta nya uttryckssätt och ge fler vägar att välja på. I kulturen
            och det fria samhällslivet får vi möjlighet att förstå oss själva
            och andra bättre. Där kan vi också utvecklas genom möten med det
            oväntade, och vi kan kanske få andra perspektiv på vårt liv och
            vårt samhälle än vad vi hade tidigare.
          </note>
          <note>
            Fru talman! Möjligheten att både ta del av kultur och själv skapa
            genom exempelvis digital teknik måste vi ta till vara. Vi har
            också en framgångsrik svensk bransch för till exempel dataspel
            och apputveckling, ett kreativt entreprenörskap som engagerar
            många. Vi vet inte i dag vilka nya kulturella yttringar som kommer
            att uppstå när tekniken och kreativiteten fortsätter att utvecklas
            – kanske lika snabbt som i dag.
          </note>
          <note>
            Även inom så kallad traditionell kultur har föreställningar utvecklats
            för att platsa i det nya digitala visningsfönstret. Med coronapandemin
            har också fler blivit vana att delta digitalt vid olika typer
            av arrangemang. Det kan också komma att gynna den kultur som man
            kan ta del av digitalt helt och hållet. Därför krävs det nu ett
            öppet förhållningssätt från offentligt håll, så att även ungas
            aktiviteter på internet och i den digitala världen kan få det
            stöd de både behöver och har rätt till.
          </note>
          <note>
            Det finns många fördelar med den digitala utvecklingen, men även
            – det måste vi också ha med oss – vissa negativa aspekter, som
            när sociala medier eller gejmingmiljöer för en del riskerar att
            vara en otrygg plats. Det gäller inte minst för tjejer, har vi
            fått se. Det finns regler kring hot och hat, men det finns också
            andra typer av kommentarer och ageranden som kan hindra ungas
            yttrandefrihet och göra stor skada för de unga människor som finns
            där ute på nätet.
          </note>
          <note>
            Fru talman! Här behöver staten, genom berörda myndigheter, bidra
            till att främja en bred dialog i samhället om hur ett bättre samtalsklimat
            kan åstadkommas på nätet.
          </note>
          <note>
            Anf. 95 VASILIKI TSOUPLAKI (V):
          </note>
          <note>
            Fru talman! Jag vill börja med att yrka bifall till Vänsterpartiets
            reservation 17.
          </note>
          <note>
            Ungdomspolitiken med dess nationella mål innefattar en stor mängd
            frågor som hanteras i riksdagens olika utskott. Genom en aktiv
            politik som verkar för ungas rätt till välfärd, självständighet,
            inflytande, makt och delaktighet i samhället kan de utmaningar
            som ungdomar ställs inför mötas.
          </note>
          <note>
            För Vänsterpartiet är det viktigt att ungdomars situation analyseras
            i allt från arbetsmarknadspolitik, bostadspolitik och sociala
            frågor till brottsförebyggande arbete, för att nämna något. Även
            om många ungas livssituation är bra lyfter skrivelsen fram aspekter
            som vi tycker är oroande. Ungas psykiska hälsa har försämrats,
            och ökningen av tjejers psykiska ohälsa är särskilt alarmerande.
            Ungdomars ekonomiska utsatthet är en annan oroande aspekt. Var
            fjärde ungdom har låg ekonomisk standard, och andelen är dubbelt
            så stor bland utrikes födda. Ungas utsatthet på bostadsmarknaden
            är även den mycket oroväckande.
          </note>
          <note>
            I det här betänkandet har vi inte möjlighet att ta med alla förslag
            som behövs för att uppnå de nationella ungdomspolitiska målen.
            Det går att hitta många av våra förslag i tidigare motioner från
            den allmänna motionstiden och i andra följdmotioner såväl som
            i våra budgetförslag.
          </note>
          <note>
            Fru talman! Vi hade önskat att regeringen, precis som 2013, hade
            lämnat en proposition på det ungdomspolitiska området, vilken
            kunde skapa bättre förutsättningar för riksdagen att bidra till
            exempelvis handlingsplanen med idéer och så vidare. En sådan här
            skrivelse, som behandlar allt, leder tyvärr till att ingen fråga
            får den uppmärksamhet den förtjänar. Jag kommer därför mest att
            fokusera på den övergripande frågan om ungdom ­ ars förutsättningar
            att själva påverka sin situation genom organisering och politisk
            påverkan.
          </note>
          <note>
            För Vänsterpartiet är det en central demokratifråga att våra
            civilsamhällesorganisationer har goda villkor att verka. Genom
            att engagera människor i allt från idrott och miljöfrågor till
            stödverksamheter för olika grupper bidrar ideella organisationer
            och föreningar till samhällsnyttan. Genom att erbjuda fritidssysselsättning
            och tillgång till kultur och natur ger man människor i hela landet
            möjligheter till ett rikare liv. Civilsamhällesorganisationerna
            bidrar också till att stärka demokratin, dels i sin roll som röstbärare,
            så att en mångfald av erfarenheter, idéer och uppfattningar synliggörs,
            dels som forum för demokratiträning i praktiken.
          </note>
          <note>
            En viktig del av civilsamhället är ungdomsrörelsen, som består
            av många olika sorters föreningar. I den här skrivelsen konstaterar
            regeringen att intresset för politik är historiskt högt bland
            unga, men samtidigt vittnar både ungdomsrörelsen själv och regeringen
            i sin skrivelse om hur hat och hot mot unga organiserade har ökat
            och att det i slutändan påverkar ungas engagemang.
          </note>
          <note>
            Tyvärr är regeringens insatser i frågan endast riktade mot förtroendevalda
            och inte till exempel andra medlemmar och volontärer. Vi ser också
            att vissa grupper är mer utsatta och kanske skulle behöva extra
            uppmärksamhet, såsom minoriteter, rasifierade och hbtqi-personer.
            Vänsterpartiet menar att det finns mycket som behöver göras, men
            ett första steg är att handlingsplanen som heter Till det fria
            ordets försvar kompletteras med en del om civilsamhället.
          </note>
          <note>
            Ungdomsrörelsen har också länge pekat på att de upplever ett
            krympande utrymme att agera. Vi ser bland annat en minskad tillit
            från bidragsgivande myndigheter. Det sker till exempel genom att
            olika organisationer misstänkliggörs och stöd dras in med kort
            varsel, så att hela organisationer från en dag till en annan tappar
            sin finansiering. Stadgar som medlemmar ­ na antagit i demokratiska
            processer och som godkänns i andra instanser när det gäller vuxenorganisationer
            underkänns när det kommer till ungdomars organisering. Det här
            har jag tidigare lyft fram för ministern.
          </note>
          <note>
            Ungdomsrörelsen vittnar också om att bidragsförfarandet är krångligt
            och administrativt tungt. Detta är något som regeringen inte uppmärksam
            ­ mat i sin skrivelse. Vi menar att blanketter, rapporteringskrav
            och ekonomiska redovisningar behöver vara utformade utifrån det
            ideella föreningslivets förutsättningar. Jag tycker att våra myndigheter
            ska vara särskilt stöttande när det handlar om barns och ungas
            organisering. Det är oerhört viktigt att ungas initiativ och vilja
            till organisering ses som något positivt som ska stöttas. Inställningen
            från det offentliga måste på alla nivåer vara att man ska hjälpa
            till för att det ska bli rätt i stället för att leta efter fel.
          </note>
          <note>
            Fru talman! Åldern för rösträtt sammanfaller enligt nuvarande
            ordning med myndighetsåldern. Det är vi alla medvetna om. Det
            innebär att alla som tillhör samma årskull inte alltid får rösta
            i samma val. De som fyller 18 år efter valdagen har inte rösträtt
            i valet utan måste vänta ytterligare fyra år till nästa ordinarie
            val. Det här är olyckligt, menar vi. Den politiska information
            som man som elev får i gymnasieskolan som ges under ett valår
            från lärare, Valmyndigheten och politiska organisationer är ovärderlig.
            Den väcker förstagångsväljarnas intresse och höjer kunskapen om
            hur val går till.
          </note>
          <note>
            Därför har vi föreslagit att vallagen ska ändras så att rösträtten
            gäller från och med det år som man fyller 18 år. Vi ser att ytterligare
            ett steg för att vitalisera demokratin och ge fler möjlighet att
            vara aktiva i sitt lokalsamhälle är sänkt rösträttsålder i kommunalvalet.
            Vi föreslår att det ska genomföras en försöksverksamhet med rösträttsålder
            från 16 år i kommunalvalet. Huvudsyftet är förstås att tillvarata
            ungas intresse och engagemang för politik. Det ger även direktinflytande
            över samhällsutvecklingen, som är ett av de nationella målen för
            ungdomspolitiken.
          </note>
          <note>
            Vänsterpartiet tycker att regeringens förslag i skrivelsen om
            att ge Statskontoret i uppgift att se över uppföljningssystemet
            för ungdomspolitiken är bra. Men vi skulle vilja se ett tillägg
            så att det framgår att ungdomsorganisationerna får en formell
            roll i uppföljningen när det handlar om ungdomspolitiken. Ett
            steg skulle kunna vara att det ungdomsråd som redan finns kunde
            få vara med och representera ungdomsrörelsen i uppföljningen.
          </note>
          <note>
            Fru talman! Avslutningsvis vill jag tala om lite annat. Det finns
            en mo ­ tion från oss som finns med i betänkandet men som inte
            direkt rör skrivelsen från regeringen. Det handlar om någonting
            som vi benämner som ett kulturlyft för skolan. Vi vill att alla
            barn ska garanteras tillgång till kultur.
          </note>
          <note>
            Där ser vi att det behövs förbättringar i reformen Skapande skola,
            som flera talare här innan har tagit upp, så att fler elever nås.
            Vi skulle också vilja se en kulturgaranti så att alla barn under
            sin skolgång kan få se ett visst antal scenföreställningar varje
            läsår. Det finns i dag i vissa regioner. Vi tycker att det ska
            vara likvärdigt för alla barn i hela landet.
          </note>
          <note>
            I dag kan en del barn gå hela sin skolgång utan att komma i kontakt
            med en scenföreställning eller ett museibesök. Det rimmar illa
            med det nationella målet om alla barns rätt till kultur. Samtidigt
            ser vi att det satsas väldigt mycket pengar i kulturbudgetar på
            alla nivåer till både de fria grupperna och de offentliga institutionerna.
          </note>
          <note>
            Vi behöver bara gå till vårt grannland Norge för att se hur man
            skulle kunna använda de pengarna på ett bättre sätt och organisera
            det annorlunda. Där tar staten tillsammans med regionerna och
            kommunerna ett ansvar för att välja ut, förmedla och planlägga
            turnéer för de fria grup ­ perna. Det gör det lättare för de enskilda
            lärarna och minskar också arbetsbördan för kulturarbetarna.
          </note>
          <note>
            Det har lett till ett ökat resursutnyttjande då kulturaktörer
            som redan får offentliga bidrag kan genomföra flera föreställningar.
            De går från att bara kanske spela ett fåtal gånger i sin region
            till att kunna uppträda flera hundra gånger med samma föreställning
            genom en planerad turné.
          </note>
          <note>
            Här finns det verkligen inspiration för hur vi med små medel
            och med öppenhet för en ny samverkansmodell kan ge alla barn kulturupplevelser.
            Det finns mycket mer att diskutera om detta. Men jag ser att min
            talartid rinner ut. Jag tackar för mig för i dag.
          </note>
          <note>
            Anf. 96 ROLAND UTBULT (KD):
          </note>
          <note>
            Fru talman! Jag ska koppla vidare från Vasiliki Tsouplakis sista
            fraser här om Norge. Det finns väldigt mycket i Norge som vi skulle
            kunna ta efter i Sverige. Det gäller inte minst kultur och hur
            man till exempel hanterat pandemin och arrangörer och andra när
            det gäller bidrag och sådana saker. Det har varit fantastiskt
            hur de har lyckats. Deras stora författare Bjørnstjerne Bjørnson
            sa en gång att norrmän är ett ungt folk som tror och svenskar
            ett gammalt folk som tvivlar. Det låter inte så bra. Vi har lite
            att jobba på, tror jag.
          </note>
          <note>
            Det ungdomspolitiska målet som slogs fast av alliansregeringen
            för sju år sedan ser vi som oerhört viktigt för politikens möjlighet
            att bidra till ungdomars delaktighet i samhället och för ungas
            goda villkor i livet. Målet innefattar att ungdomar ska ha goda
            levnadsvillkor, makt att forma sina liv och inflytande över samhällsutvecklingen.
          </note>
          <note>
            Vi ser från Kristdemokraternas sida positivt på att regeringen
            nu presenterat en ungdomspolitisk skrivelse med ett handlingsprogram
            för åren 2021–2024. Det är efterlängtat.
          </note>
          <note>
            För att nå det ungdomspolitiska målet nämner regeringen några
            prioriterade områden. Vi instämmer i att den psykiska hälsan behöver
            öka, att social inkludering liksom etablering på arbetsmarknaden
            måste öka och att alla unga ska ha en meningsfull fritid och delaktighet
            i samhällsbygget. Vi tycker att mycket av det som skrivelsen tar
            upp är bra. Men vi kristdemokrater vill presentera vår syn på
            åtgärderna som gäller de prioriterade områdena.
          </note>
          <note>
            Det är glädjande att såväl alkohol- som tobakskonsumtionen bland
            unga fortsätter att minska, som det beskrivs i skrivelsen. Kristdemokrater
            ­ na anser att det är viktigt att samhället vidtar åtgärder för
            att bibehålla den positiva trenden med minskad alkoholkonsumtion
            bland unga. Ett starkt alkoholpreventivt arbete ska vara ett prioriterat
            område i en kommande ANDTS-strategi. Samtidigt ökar cannabisbruket
            bland unga, och det är oroande.
          </note>
          <note>
            Det är också oroande att andelen unga som upplever stress, ängslan,
            oro eller ångest med nedsatt psykiskt välbefinnande ökade 2006–2018.
            Vi instämmer därför i det som regeringen slår fast att ett prioriterat
            område för att främja utvecklingen mot det ungdomspolitiska målet
            är att den psykiska hälsan bland unga ska öka.
          </note>
          <note>
            För att förbättra den psykiska hälsan vill vi kristdemokrater
            ha en sam ­ manhållen barn- och ungdomshälsovård. Vi föreslår
            en förstärkt elevhälsa och elevhälsogaranti och anslog medel för
            det i vårt alternativ till statsbud ­ get. Det måste också bli
            en bättre övergång från barn- och ungdomspsykia ­ trin till vuxenpsykiatrin.
          </note>
          <note>
            Jag vill tacka Cassandra Sundin för hennes ord om psykisk ohälsa
            nyss här i talarstolen. Det var ärligt, och det var berörande.
            Vi är alla sårbara. Det har inte minst visat sig under pandemin.
          </note>
          <note>
            Fru talman! Vi kristdemokrater instämmer helhjärtat i det som
            regeringen skriver i skrivelsen att alla unga ska ha en meningsfull
            fritid. Med en dåres envishet lyfter jag därför fram fritidskortet.
            Det är Kristdemokraternas svar för att vända trenden. Vi har tagit
            fram fritidskortet till alla barn i årskurs 2–9, laddat med minst
            500 kronor öronmärkta för deltagaravgifter i ledarledda aktiviteter
            i föreningslivet eller kulturskolan.
          </note>
          <note>
            Det är väldigt konkret. Det är ett kort som laddas med pengar.
            Stödets storlek i kortet kommer att variera utifrån hushållets
            ekonomi. Vi avsätter hela 850 miljoner till detta i vår budget.
            Reformen innebär att nästan 1 miljon barn kommer att få stöd för
            en aktiv och meningsfull fritid.
          </note>
          <note>
            Det är nog inte sista gången som jag har uppe frågan om fritidskortet.
            Jag är inspirerad av att oppositionen börjar närma sig mig när
            det gäller detta. Förut hade jag ett förslag på något som kallades
            fritidspengen. Det gick inte så bra gentemot regeringssidan. Det
            var riktat till dem som hade någon koppling till socialtjänsten.
          </note>
          <note>
            Man talade om stigmatisering, att man älskade den generella välfärden,
            och att alla i så fall skulle få del av det. Nu är vi där att
            alla barn i årskurs 2–9 får ett kort laddat med 500 kronor. De
            som har en ekonomisk utsatthet eller en social utsatthet på det
            sättet att de är kopplade till socialtjänsten får ännu mer pengar,
            ända upp till 2 400 kronor.
          </note>
          <note>
            Det var redan före pandemin en utmaning att få fler unga i rörelse.
            Vi vet att Riksidrottsförbundet har räknat ut att det under pandemin,
            2020, var 6 miljoner färre tillfällen jämfört med tidigare. Det
            var 6 miljoner färre deltagartillfällen. Vi behöver växla upp
            för att unga ska få uppleva det som är sunt och roligt och den
            gemenskap och glädje som idrottslivet ger.
          </note>
          <note>
            Till sist vill jag lyfta fram en idé som jag har fått. Nu ska
            jag vara ärlig. Jag ska väl alltid vara ärlig, men nu vill jag
            tala om att jag har fått idén av Anna Sibinska i Miljöpartiet.
            Jag tycker att den är så bra att jag vill nämna den här. Jag tänker
            förverkliga den på något vis, i alla fall i min närhet, i kommunen
            och så vidare.
          </note>
          <note>
            Det handlar om generationsmöten, där unga möter äldre och vice
            versa. Äldre kan dela med sig av erfarenheter och berättelser.
            Om ni lyssnar noga hör ni att äldre har väldigt många berättelser
            som de kan dela med sig av. Och unga kan beskriva sin verklighet
            och dela med sig av kunskap, framtidstro och förhoppningar.
          </note>
          <note>
            Någon kan säga: Nej men äldre vill inte umgås med ungdomar, och
            ungdomar vill inte lyssna på äldre. Men jag tror att det är precis
            tvärtom. Där olika generationsmöten har utvecklats har det blivit
            väldigt bra.
          </note>
          <note>
            Jag vill verkligen uppmuntra oss att tänka på mötet mellan äldre
            och unga. Jag tror att det skulle kunna berika samhället och vara
            som en bro mellan generationer. Jag vet att man i bland annat
            Göteborg har haft såda ­ na generationsmöten och till och med
            en generationskör. Det vill jag se mer av framöver.
          </note>
          <note>
            Jag ställer mig bakom samtliga kristdemokratiska reservationer,
            men för tids vinning yrkar jag bifall endast till reservationerna
            1 och 14.
          </note>
          <note>
            Jag vill naturligtvis också passa på att önska mina kollegor
            i kultur ­ utskottet och vårt fantastiska kansli, kulturministern
            med tjänsteman, tal ­ mannen, tjänstemännen, presidiet och alla
            – ingen är glömd – en avkopp ­ lande och kreativ sommar.
          </note>
          <note>
            Anf. 97 AZADEH ROJHAN GUSTAFSSON (S):
          </note>
          <note>
            Fru talman! Finns det egentligen någon tid i livet som är mer
            avgörande för en människas liv än ungdomsåren? Ironiskt nog är
            just de åren också ett inferno av känslor, tankar, ängslan, förhoppningar
            och oro och ett sökande efter svar på existentiella frågor: Vem
            är jag? Vad är min roll i livet? Och vilka förväntningar kan jag
            ha på samhället?
          </note>
          <note>
            På sätt och vis är denna tid i livet väldigt lik våra första
            år i livet. Vi kanske inte längre behöver någon som matar oss,
            nattar oss eller hjälper oss på med kläderna. Men vi behöver ett
            enormt stöd och en närvaro av vår omgivning för att inte gå vilse
            i myllret av tankar och känslor och för att fatta besluten som
            hjälper oss framåt. Vi behöver känna att vi står beredda med rätt
            verktyg inför vuxenlivets krav och förväntningar och vara fyllda
            med framtidstro.
          </note>
          <note>
            Men vilka är de olika verktygen, och vilken är politikens roll
            för att se till att de verktygen finns på plats? Det är detta,
            ungdomspolitiken, som vi debatterar i dag, fru talman.
          </note>
          <note>
            Ungdomspolitiken och det ungdomspolitiska målet handlar om att
            alla ungdomar mellan 13 och 25 år ska ha goda levnadsvillkor,
            makt att forma sina liv och inflytande över samhällsutvecklingen.
            I dag är runt 1,6 miljoner av Sveriges invånare ungdomar i åldern
            13–25 år. Ungdomspolitikens uppgift är att skapa rätt förutsättningar
            för dessa ungdomar att träda in i vuxenlivet.
          </note>
          <note>
            Regeringens ungdomspolitiska skrivelse, som vi i dag behandlar,
            innehåller en handlingsplan med över 100 insatser för unga, som
            ska bidra till att det ungdomspolitiska målet uppfylls. Här finns
            satsningar bland annat för att den psykiska hälsan bland unga
            ska öka, för att social inkludering och etablering på arbetsmarknaden
            ska öka, för att likvärdigheten i skolan ska förbättras och för
            att alla unga ska ha en meningsfull fritid och vara delaktiga
            i samhällsutvecklingen.
          </note>
          <note>
            Fru talman! Jag vill särskilt lyfta fram behovet av insatser
            för att bemöta den ökade psykiska ohälsan bland unga. MUCF:s senaste
            rapport, Ung idag 2021 , visar att 82 procent av unga i åldern
            16–24 bedömer sin hälsa som bra. Men andelen unga som upplever
            besvär av ängslan, oro eller ångest är hög, och den är högre bland
            tjejer än bland killar. Vissa ungdomar är särskilt utsatta.
          </note>
          <note>
            Pandemin har bidragit ytterligare till att den psykiska ohälsan
            bland unga ökat, i synnerhet hos unga som haft distansutbildning.
            För att möta denna negativa trend har regeringen presenterat ett
            flertal satsningar för att stärka den psykiska hälsan, psykiatrin
            och suicidpreventionen. Regeringen har aviserat en fortsatt förstärkt
            satsning, i syfte att stärka den psykiska hälsan, med 1,2 miljarder
            kronor. Utöver detta har åtgärder för att korta köerna och förbättra
            tillgängligheten till barn- och ungdomspsykiatrin vidtagits.
          </note>
          <note>
            Fru talman! Jag vill nu främst fokusera på det i denna skrivelse
            som berör kulturutskottets ansvarsområden, nämligen delen om ungas
            delaktighet i samhällsutvecklingen och tillgång till kultur och
            fritid.
          </note>
          <note>
            Fru talman! Ungas tillgång till meningsfull fritid är av stor
            betydelse. Fritiden kanske främst ses som en tid för avkoppling
            och en tid då man kan ägna sig åt nöjen, men fritiden är också
            en tid då man har en chans att växa utanför skolan. För många
            unga är den tiden kanske mer avgörande för den personliga utvecklingen
            än skolan. Det är en tid då man kan fördjupa sig i sitt intresse
            och sin begåvning och på så sätt utvecklas.
          </note>
          <note>
            Här har politiken ett stort ansvar, på nationell nivå och inte
            minst på kommunal nivå. Det handlar om att prioritera satsningar
            inom fritidsverksamheten, kulturen, idrotten och föreningsdeltagandet.
            Det är områden som sedan 2014 varit av stor prioritet för den
            rödgröna regeringen, som har gjort historiska satsningar på kulturutskottets
            olika utgiftsområden.
          </note>
          <note>
            Fru talman! Ungas inflytande och delaktighet har varit en central
            del av ungdomspolitiken sedan den tillkom. Detsamma gäller ungas
            förutsättningar för organisering. Här är förutsättningarna för
            ungdomsorganisatio ­ nerna, som möjliggör ungas engagemang och
            ger tillgång till inflytande, väldigt viktiga. Därför är det välkommet
            att regeringen presenterat att statsbidraget till barn- och ungdomsorganisationer
            höjs med 50 miljoner kronor 2021 och 2022.
          </note>
          <note>
            Att förstå och se värdet av det egna deltagandet i demokratin
            tidigt i livet är en förutsättning för att forma framtidens demokrater.
            I en levande och jämlik demokrati är det viktigt att alla invånare
            har de kunskaper, verktyg och förmågor som krävs för att aktivt
            kunna föra sin talan och delta i beslutsprocesser. Här spelar
            också elevkårerna i skolorna en väldigt viktig roll. För många
            unga är elevråden och elevkårerna ett första möte med beslutande
            församlingar. Och här formas många av framtidens ledare.
          </note>
          <note>
            Fru talman! Jag blev glatt överraskad när jag läste att intresset
            för politik bland unga befinner sig på historiskt höga nivåer.
            Andelen unga som anger att de i allmänhet är intresserade av politik
            har ökat stadigt sedan mitten av 1980-talet, och det finns fler
            tendenser som pekar på att ungas inflytande har stärkts under
            senare år. Valdeltagandet bland unga har ökat i riksdags ‑ , kommun-
            och regionvalen. Däremot var det nedslående att läsa att det höga
            intresset för politik och samhällsutveckling inte i lika stor
            utsträckning omsätts i partipolitiskt engagemang. Här har politiken
            och vi politiker en hemläxa att göra. Den politiska arenan måste
            klara av att återspegla sammansättningen i samhället.
          </note>
          <note>
            Fru talman! Det är få politikområden som är så breda som ungdomspolitiken.
            Den spänner över flera politikområden och sektorer och berör områden
            som utbildning, arbete, inflytande, hälsa, fritid och kultur.
            Det är direkt avgörande för de ungas samtid och framtid hur väl
            dessa områden funkar.
          </note>
          <note>
            Den ungdomspolitiska skrivelsen är en samlad analys av ungas
            situa ­ tion i Sverige i dag och ger en bild av hur de olika politikområdena
            funkar samt vilka prioriteringar och satsningar som behöver göras
            för att nå det ungdomspolitiska målet som togs fram 2014.
          </note>
          <note>
            Med dessa ord yrkar jag bifall till utskottets förslag till beslut
            och avslag på samtliga reservationer.
          </note>
          <note>
            Anf. 98 PERNILLA STÅLHAMMAR (MP):
          </note>
          <note>
            Fru talman! Just nu är det vi som står här. Det är vi som är
            medelålders som sitter i riksdagens kammare, kanske från 25-åringar
            upp till Barbro Westerholm, som fyllde 88 år i går.
          </note>
          <note>
            Men det är ungdomarna som kommer att stå här sedan. Det är ungdomarna
            och barnen som är vår framtid. Det är också ungdomarna och barnen
            som har haft en annorlunda tid i sin uppväxt under pandemin.
          </note>
          <note>
            Därför har det varit så viktigt i Sveriges strategi att se till
            hela folkhälsoperspektivet när vi har fattat våra beslut om hur
            vi ska agera i den kris som vi befinner oss i. Det har varit viktigt
            för oss att grundskolorna har varit öppna så att barnen har kunnat
            vara på plats i skolan för att inte tappa den kunskap som alla
            bör få med sig. Det har också varit viktigt för att se till att
            alla barn har en plats att gå till varje dag för att möta andra
            vuxna i en situation som kanske kan vara utsatt i hemmiljön.
          </note>
          <note>
            Nu måste vi ändå göra stora uppföljningar av hur utfallet har
            blivit. Det är ändå så många som har fått befinna sig i en hemstudiemiljö.
            Gymnasieskolorna har i princip varit stängda, och man har fått
            distansundervisning. Fritidsaktiviteterna har inte kunnat fortgå
            som vanligt, utan man har varit ganska begränsad i sina möjligheter
            att leva livet fullt ut.
          </note>
          <note>
            Det kommer därför att bli viktigt att titta på det vi kanske
            inte redan har sett och att följa upp hur barn och ungdomar har
            uppfattat situationen. Vi kommer att behöva hjälpa till och ge
            extra undervisning. Vi kommer att behöva hjälpa till att ta i
            fatt den tid som på sätt och vis har gått förlorad under pandemin.
          </note>
          <note>
            Fru talman! Det är oerhört viktigt att vi tittar på alla bitarna
            i vår ungdomsstrategi för att se till att barn och ungdomar får
            rätten att komma ut i ett rikt kultur- och fritidsliv. Det är
            viktigt att ungdomarna som går ut gymnasium och högskola kommer
            att få tillgång till jobb.
          </note>
          <note>
            Fru talman! Det är också viktigt att vi jobbar med den psykiska
            ohälsan. Vi har sett att den har ökat bland ungdomar. Cassandra
            Sundin berättade om sina upplevelser. Här är det viktigt att vi
            satsar mer på barn- och ungdomspsykiatrin och även på primärvårdens
            psykiatri. Det ska vara lätt att få hjälp när man behöver det.
          </note>
          <note>
            Det är också viktigt att vi lyssnar på barn och ungdomar när
            vi tittar på den framtida krisstrategin. Det är ju trots allt
            så att den här pandemin nog inte blir den enda krisen som vi går
            igenom, tyvärr säkerligen inte heller den enda pandemin som vi
            kommer att uppleva.
          </note>
          <note>
            Detta för mig osökt in på en stor oro som finns hos många barn
            och ungdomar i dag, och det är klimathotet. Det är viktigt att
            vi ser till helheten och visar våra ungdomar och våra barn att
            vi satsar på att begränsa klimatförändringarna så att framtiden
            är ljus också för dem.
          </note>
          <note>
            En viktig sak är barns och ungas organisering, att barn och unga
            slussas in i den demokratiska världen, tar del av folkbildningen,
            tar del av de politiska partierna och gör sig hörda på olika sätt.
            Men även där finns vissa hot. Det finns mycket hot och hat i sociala
            medier, och här måste vi i vuxenvärlden verkligen komma in och
            göra allt vi kan för att visa oss som förebilder och sätta stopp
            för att unga drabbas hårt när det gäller hot och hat. Man ska
            inte bli bortskrämd när man ger sig ut i debatten. Man ska bli
            taggad och vilja vara kvar där, för vi behöver alla barn och ungdomar,
            alla i vårt land, som deltagare i demokratin.
          </note>
          <note>
            Fru talman! Jag tänker inte orda mer om den här skrivelsen utan
            är glad att talmannen kommer att säga att Amanda Lind, vår eminenta
            demokrati- och ungdomsminister, ska få gå upp här i talarstolen
            efter mig och prata mer om skrivelsen och vad regeringen har gjort
            så här långt under mandatperioden.
          </note>
          <note>
            Jag tackar för ordet och yrkar bifall till utskottets förslag
            i betänkandet.
          </note>
          <note>
            Anf. 99 Kultur- och demokratiminister AMANDA LIND (MP):
          </note>
          <note>
            Fru talman! Unga i dag växer upp mitt i två av de största kriserna
            i modern tid – sedan tidigare klimatkrisen och de senaste åren
            också corona ­ krisen, som har påverkat vårt samhälle så mycket.
            Unga drabbas av olika skäl särskilt hårt av krisernas effekter,
            och jag förstår att många känner oro både för sin egen livssituation
            och för samhällsutvecklingen i stort.
          </note>
          <note>
            Samtidigt finns det flera positiva trender att bygga vidare på.
            Dagens unga är en hälsosam, kunskapstörstande och politiskt engagerad
            genera ­ tion, och det, mina vänner, ger hopp för framtiden.
          </note>
          <note>
            Det är därmed i en väldigt speciell tid som regeringen nu återkommer
            med en skrivelse till riksdagen om utvecklingen i förhållande
            till det ungdomspolitiska målet: att alla unga ska ha goda levnadsvillkor,
            makt att forma sina liv och inflytande över samhällsutvecklingen,
            detta i enlighet med vad som utlovades i den ungdomspolitiska
            propositionen 2014.
          </note>
          <note>
            Av skrivelsen framgår att ungdomar i många fall har goda levnadsvillkor
            men att det återstår arbete för att nå det ungdomspolitiska målet.
            En stor andel av unga har makt att forma sina liv, men det finns
            grupper som har betydligt sämre levnadsvillkor än andra.
          </note>
          <note>
            Ungdomar i områden med socioekonomiska utmaningar har generellt
            sett ofta sämre uppväxtvillkor och livschanser än andra ungdomar.
            Unga med funktionsnedsättning och hbtq-personer har sämre förutsättningar
            att uppnå makt att forma sina liv.
          </note>
          <note>
            Regeringen presenterar i den här skrivelsen fyra nya prioriteringar.
            Dessa är att den psykiska hälsan bland unga ska öka, att social
            inkludering och etablering på arbetsmarknaden ska öka, att alla
            unga ska ha en meningsfull fritid samt att alla unga ska vara
            delaktiga i samhällsbygget.
          </note>
          <note>
            Ungdomspolitiken spänner över många politikområden och är till
            sin natur tvärsektoriell. Det är därför positivt att vi i skrivelsen
            kan redovisa ett handlingsprogram med över 100 insatser för perioden
            2021–2024 som visar på en bredd av beslutade och planerade åtgärder
            för ungdomsgruppen.
          </note>
          <note>
            Det gläder mig också att höra det engagemang som finns här bland
            riksdagens ledamöter för olika delar av de ungdomspolitiska målen
            och de åtgärder som krävs för att vi ska nå dem. En del områden
            och frågor rör kulturutskottets ansvarsområden, men väldigt mycket
            rör också andra utskott och andra statsråds ansvarsområden. Det
            är därför jag är glad för det breda och djupgående samarbete som
            har gjort att vi kan lägga fram handlingsprogrammet till riksdagen.
          </note>
          <note>
            Fru talman! Analysen i skrivelsen visar att självupplevd hälsa
            bland ungdomar är generellt sett bättre jämfört med andra åldersgrupper.
            Men, som sagt, det finns också skillnader inom ungdomsgruppen
            som är oroväckande. Särskilt stora skäl för oro finns för ungas
            psykiska hälsa, som har försämrats över tid. Andelen unga som
            känner stress, ängslan, oro eller ångest har ökat de senaste åren.
          </note>
          <note>
            Fru talman! Regeringen har gjort flera insatser på området. Bara
            i år fördelas 2,2 miljarder kronor till arbetet med att främja
            psykisk hälsa och motverka psykisk ohälsa och suicid. Men det
            kommer att vara en utmaning för dagens unga, som vi, alla makthavare,
            behöver ta på största allvar.
          </note>
          <note>
            Fru talman! Parallellt med utvecklingen på individnivå finns
            också en ökad oro för samhällsutvecklingen, inte minst för klimathotet,
            rasismen och situationen inom vården. Vi kan inte låta dagens
            unga bli en generation märkt och uppgiven av kriser. I längden
            riskerar det att bli ett hot mot vår demokrati. Unga ska känna
            att politiken har lösningar på samhällsproblemen och att de får
            och kan vara med och delta. Tillit och framtidstro kräver deltagande.
            Unga behöver känna att de är med och formar framtiden och att
            politiken har en plats för dem.
          </note>
          <note>
            Utgångspunkten i samtalet om ungas engagemang tycks ibland vara
            att unga inte är så politiskt intresserade. Samtidigt vet vi om
            att om det är något som har hänt de senaste 20 åren är det att
            det politiska intresset har ökat bland unga. Det syns också till
            viss del i graden av organisering.
          </note>
          <note>
            När jag träffar olika representanter för ungdomsrörelsen bär
            de ofta med sig en frustration över att samhällsengagemang ibland
            betraktas som något ovanligt bland unga i dag. Vi vet att vår
            ungdomsrörelse tvärtom är fylld av unga från alla delar av samhället
            som samlas här och nu för att göra sin egen och andras vardag
            bättre.
          </note>
          <note>
            Därför är jag glad, fru talman, att regeringen har valt att prioritera
            ungas organisering och att vi tillsammans med våra samarbetspartier
            har höjt statsbidragen för barn- och ungdomsorganisationerna både
            förra året, i år och för kommande år. Det, fru talman, stärker
            ungas möjlighet att forma sin egen framtid, göra sin röst hörd
            och påverka här och nu.
          </note>
          <note>
            Sedan finns flera tendenser som pekar på att ungas inflytande
            har stärkts under de senaste åren. Valdeltagandet bland unga har
            ökat i riks ­ dags ‑ , kommun- och regionval. Men sedan finns
            skillnader mellan olika gruppers valdeltagande. Totalt sett minskade
            också valdeltagandet i Eu ­ ropaparlamentsvalen.
          </note>
          <note>
            Allt fler unga bedömer att de har möjlighet att påverka politiska
            beslut, och intresset för politik befinner sig på historiskt höga
            nivåer. Samtidigt uppger unga som inte anser sig kunna påverka
            på lokal nivå att just bristande kunskaper är en viktig orsak.
            Utsatta grupper ser mindre möjlighet till att påverka och känner
            också att de lyssnas på i mindre utsträckning än andra unga. Det
            är naturligtvis inte acceptabelt.
          </note>
          <note>
            Internet och sociala medier har skapat ökade möjligheter för
            unga att ta del av information och opinionsbildning. Samtidigt
            sprids också hot och hat i allt större omfattning. Trösklarna
            för deltagande har sänkts, men trösklarna har också sänkts för
            dem som på olika sätt vill begränsa det fria ordet och skrämma
            andra till tystnad.
          </note>
          <note>
            Debattklimatet har blivit hårdare, och hot och hat mot unga opinionsbildare
            och ideellt aktiva har blivit ett reellt ökande hot mot ungas
            organisering och samhällsengagemang. Det är beklagligt att hatet
            och misstänkliggörandet ofta kommer från vuxna, ibland till och
            med från folkvalda politiker. På sikt riskerar det här att avskräcka
            från att ta ett uppdrag och vara med och bidra till det demokratiska
            samtalet. Det blir i förlängningen ett hot mot vår demokrati.
          </note>
          <note>
            Häromveckan kunde jag berätta att vi har gett Myndigheten för
            ungdoms- och civilsamhällesfrågor , MUCF, ett uppdrag att kartlägga
            den kvantitativa omfattningen av hot och hat mot det civila samhällets
            organisationer. Där ser jag ungdomsrörelsen och ungdomsorganisationerna
            som särskilt viktiga att belysa. Det kommer att bli viktigt när
            vi får återrapporten att också fortsätta att utveckla arbetet
            med Handlingsplan: Till det fria ordets försvar och fortsätta
            att stötta civilsamhällets organisering, framför allt att göra
            ungas röster möjliga. Ingen ska skrämmas till tystnad.
          </note>
          <note>
            Fru talman! Analysen i Ungdomspolitisk skrivelse visar att en
            stor del av de unga har makt att forma sina liv, men det finns
            grupper som har betydligt sämre levnadsvillkor än andra. Ungdomar
            i områden med socioekonomiska utmaningar har generellt sett sämre
            uppväxtvillkor och livschanser än andra ungdomar. Unga med funktionsnedsättning
            och unga hbtq-personer har sämre förutsättningar att uppnå makt
            att forma sina liv. Upplevelser och erfarenheter av rasism riskerar
            också att påverka ungdomars levnadsvillkor och makt att forma
            sina liv.
          </note>
          <note>
            Fru talman! När vi startar samhället igen efter krisen måste
            vi ta hänsyn till skillnaderna. Krisen innebär förvisso möjligheter
            att göra saker på nya sätt och bygga ett starkare samhälle än
            innan, men den innebär samtidigt en risk att gamla mönster snarare
            förstärks. Det gäller i våra idrottshallar, i klassrummen, på
            arbetsmarknaden och i politiken. Det måste vi vara vaksamma på.
          </note>
          <note>
            Jag hoppas att den ungdomspolitiska skrivelsen ska lägga en bra
            grund i arbetet att bygga samhället starkare efter krisen och
            att fortsätta att lägga fram förslag som stärker våra ungas röst
            och roll i samhället och deras framtidstro.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 22 juni.)
          </note>
          <note>
            § 14 Vuxenutbildning
          </note>
          <note>
            Utbildningsutskottets betänkande 2020/21:UbU15
          </note>
          <note>
            Vuxenutbildning
          </note>
          <note>
            föredrogs.
          </note>
          <note>
            Anf. 100 LARS PÜSS (M):
          </note>
          <note>
            Fru talman! I dag debatterar vi utbildningsutskottets betänkande
            15, som handlar om vuxenutbildning. Med tanke på det rådande läget
            med coronapandemin är det i allra högsta grad ett aktuellt ämne.
            Behovet av utbildning för vuxna har tyvärr ökat drastiskt med
            tanke på den skenande arbetslösheten.
          </note>
          <note>
            Den strukturomvandling av ekonomin som redan tidigare påbörjats
            kommer att eskalera och påverka arbetsmarknaden. På en arbetsmarknad
            där allt som kan digitaliseras kommer att digitaliseras ökar kraven
            på människor att rusta sig med nya kunskaper. Ett längre arbetsliv
            med större behov av kompetensutveckling och karriärbyten kommer
            att bli regel snarare än undantag. Det betyder att kunskap och
            kompetens kommer att få en allt större betydelse som trygghet
            på arbetsmarknaden. En viktig del i det nya samhällskontraktet
            kommer att vara att både företag och det offentliga behöver skapa
            bra vägar till omställning mitt i arbetslivet och att arbetstagare
            vänjer sig vid tanken på att byta både yrke och vilja att ställa
            om.
          </note>
          <note>
            Fru talman! Moderaterna ser behovet av ett antal förändringar
            och åtgärder inom vuxenutbildningen. Jag kommer att lyfta upp
            några av dessa.
          </note>
          <note>
            För det första måste yrkeshögskolan fortsätta att reformeras.
            Den möter ofta upp för att underlätta karriärbyten till bristyrken.
            Tyvärr inkluderar ofta behörighetskraven arbetsmarknadserfarenhet,
            vilket exkluderar stora grupper. Därför måste utbildningsarrangörerna
            ges möjlighet att erbjuda preparandkurser för dessa personer.
          </note>
          <note>
            För det andra måste valfriheten och kvaliteten i den kommunala
            vuxenutbildningen ökas. Alliansregeringen tillsatte utredningen
            Frivux – Valfrihet i vuxenutbildningen , som lade fram sitt betänkande
            redan 2008. En valfrihetsreform med utgångspunkt i betänkandet
            om Frivux bör genomföras i vuxenutbildningen där den studerande
            fritt ska få välja att läsa vuxenutbildning inom kommunal eller
            annan regi. När det gäller kvaliteten måste Skolinspektionens
            uppdrag breddas till att inte enbart granska på huvudmannanivå
            utan även på enhetsnivå, precis som nu sker på grund ‑ och gymnasieskolan.
          </note>
          <note>
            Slutligen måste sfi reformeras från grunden. Det handlar om allt
            från individuella prestationsplaner som kopplas till etableringsersättningen
            till att kraftigt öka tillgången på sfi-lärare genom att öka antalet
            distanskurser. Vidare behöver man se till att fler lärosäten med
            lärarutbildning erbjuder sommarkurser i svenska som andraspråk,
            och svenska som andraspråk ska göras till en obligatorisk del
            på lärarutbildningen. Det är så vi kan öka antalet lärare i svenska
            för invandrare på ett bättre sätt.
          </note>
          <note>
            Slutligen vill jag yrka bifall till reservation 1.
          </note>
          <note>
            Anf. 101 FREDRIK CHRISTENSSON (C):
          </note>
          <note>
            Fru talman! Vi diskuterar vuxenutbildningen, som är en otroligt
            viktig utbildningsform.
          </note>
          <note>
            Jag vill inledningsvis rikta ett stort tack till alla som har
            studerat inom komvux och vuxenutbildningen och alla lärare och
            rektorer och annan personal som har slitit under det senaste dryga
            året, då vi har haft stora bekymmer med coronapandemin som ställt
            till det i hela vårt samhälle och inte minst för dem som fått
            ställa om till distansundervisning och distansutbildning. Ett
            oerhört stort tack för den omställningen!
          </note>
          <note>
            För att Sverige ska klara några av de absolut viktigaste utmaningar
            vi har är det viktigt med utbildning, utbildning genom hela livet,
            inte minst inom vuxenutbildningen.
          </note>
          <note>
            Vi kan se när vi träffar företagare runt om i landet att det
            finns stor brist på kompetens och inte minst på utbildningsformer
            som möter arbetsmarknadens behov – som finns inom vuxenutbildningen
            – och yrkesutbildningar på gymnasienivå som man kan få möjlighet
            att gå senare i livet för omställning.
          </note>
          <note>
            Att skapa fler möjligheter för människor att omskola sig och
            vidareutbilda sig är en nyckel för samhällsekonomin. Det är en
            nyckel för de företag som behöver kompetens. Det är en nyckel
            för den offentliga sektorn, som också behöver dessa kompetenser.
            Att stötta och utveckla vuxenutbildningen är därför en nyckel
            framåt.
          </note>
          <note>
            Fru talman! En omdiskuterad bit inom ramen för januariavtalet
            har varit omställningsavtalet. Jag vill ändå passa på att peka
            på det, då det kommer att skapa ännu bättre möjligheter för människor
            som befinner sig mitt i livet och har arbetat en period att omskola
            sig och vidareutbilda sig. I den formen är vuxenutbildningen på
            komvux en nyckel för många människor, många individer, för att
            läsa in högskolebehörighet, växla yrke och få kompetens inom något
            av bristyrkena – plåtslagare, barnskötare, undersköterska – som
            det finns ett stort och skriande behov av på arbetsmarknaden.
            Därmed kan de arbeta längre och få det som ett arbete innebär,
            frihet och möjlighet att bestämma mer över sitt eget liv.
          </note>
          <note>
            För Centerpartiets del är det nya avtalet mellan parterna och
            det arbete som pågår inom ramen för januariavtalet en nyckel i
            det här arbetet, och det är viktigt att det fortgår. Det kommer
            också att spela stor roll att säkerställa att det finns utbildningar
            för de individer som det faktiskt handlar om så att de får och
            kan ta den här möjligheten till omskolning och vidareutbildning.
          </note>
          <note>
            Fru talman! En del i det som vi diskuterar i dag är svenska för
            invandrare, sfi, som har en viktig funktion för att människor
            som kommer till Sverige ska få en god grund i det svenska språket
            och därmed bättre förutsättningar att bli aktiva deltagare i samhället
            men också möjligheten att få ett arbete. Att stärka kvaliteten
            inom sfi är en nyckel för att förbättra dessa möjligheter, inte
            minst framöver. Det arbetas med ett antal delar av detta inom
            ramen för januariavtalet.
          </note>
          <note>
            Det har också gjorts en del satsningar inom ramen för januariavtalet
            som jag tycker att det finns skäl att poängtera i dagens debatt.
          </note>
          <note>
            Senast i vårändringsbudgeten gjordes en satsning på möjligheten
            att kombinera svenska för invandrare med yrkesutbildningar. Det
            är en viktig del att kunna lära sig språket samtidigt som man
            lär sig ett yrke och på det sättet bli mer anställbar.
          </note>
          <note>
            Inom den vårändringsbudget som nyligen behandlades görs det också
            en satsning på försöksverksamhet för att förbättra möjligheten
            till validering så att vi kan fånga upp de kompetenser och kunskaper
            som människor har och de kan ta vid därifrån.
          </note>
          <note>
            Tidigare, i alla de extra ändringsbudgetar som presenterats och
            även i budgeten för 2022, har det gjorts en rad satsningar på
            just yrkesvux för att det ska bli fler platser. Som jag lyft fram
            tidigare är det en nyckel såväl för individen som för de offentliga
            arbetsgivarna.
          </note>
          <note>
            Fru talman! Många gymnasieelever har haft en svår tid. Att läsa
            på gymnasiet under en pandemi har ställt stora krav på dem att
            sköta utbildningen på distans.
          </note>
          <note>
            Jag är glad över att vi tidigare i vår presenterade förslag inom
            ramen för januariavtalet, som nu också är beslutade, om att sänka
            avgiften för att få sina betyg prövade på komvux och därmed sänka
            den tröskeln så att fler får möjlighet att få sina betyg prövade
            om de så vill. Avgiften sänks från 500 kronor till 150 kronor.
          </note>
          <note>
            Fru talman! Centerpartiet har många förslag i betänkandet. Det
            finns andra delar att lyfta fram, men för tids vinnande yrkar
            jag bifall endast till vår reservation nummer 2.
          </note>
          <note>
            Anf. 102 CHRISTIAN CARLSSON (KD):
          </note>
          <note>
            Fru talman! Sverige har kommit långt när det gäller synen på
            det livslånga lärandet.
          </note>
          <note>
            Det ska vara möjligt att återgå till studier vid olika tidpunkter
            i livet för att utbilda sig och bygga på sin kompetens när det
            behövs. Vissa av oss kommer säkert att byta karriär flera gånger
            under livet, antingen för att vi själva vill eller för att vi
            av någon anledning behöver byta yrkesbana.
          </note>
          <note>
            Oavsett om man är högutbildad eller lågutbildad ska ingen i yrkesverksam
            ålder hamna i en återvändsgränd när det gäller möjligheten att
            genom utbildning och hårt arbete förbättra sin situation och förverkliga
            livsdrömmar.
          </note>
          <note>
            Fru talman! Vuxenutbildningen utgör i det här avseendet en fantastisk
            möjlighet. Men den har numera även en viktig uppgift att utgöra
            bas för den nationella och regionala kompetensförsörjningen.
          </note>
          <note>
            Kristdemokraterna välkomnade införandet av regionalt yrkesvux,
            som syftar till att utbildningarna på gymnasial nivå ska planeras
            och bedrivas i samverkan mellan flera kommuner och med medverkan
            från det lokala arbetslivet.
          </note>
          <note>
            Jag hör till dem som gärna betonar vikten av kvalitet framför
            kvantitet inom exempelvis vuxenutbildningen. Men vi tror verkligen
            på detta med regionalt yrkesvux och skulle därför vilja utöka
            antalet platser inom regio ­ nalt yrkesvux.
          </note>
          <note>
            Fru talman! Jag skulle nu vilja fokusera på den del av vuxenutbildning
            ­ en som handlar om svenska för invandrare, sfi.
          </note>
          <note>
            Det finns alldeles för många barn i Sverige som aldrig har sett
            sina föräldrar gå till jobbet. De vuxna förebilderna som de hade
            behövt ha i familjen ersätts många gånger av kriminella som rekryterar
            barn och unga till ungdomsgäng och organiserad brottslighet.
          </note>
          <note>
            Fram växer då inte bara ett skuggsamhälle och parallellsamhällen
            av utanförskap utan faktiskt också ett etniskt och kulturellt
            segregerat Sverige.
          </note>
          <note>
            Det säger sig självt att det är farligt och fel om människor
            som kommer till vårt land redan på förhand upplever sig vara dömda
            att misslyckas och fastnar i dessa parallellsamhällen.
          </note>
          <note>
            I ett samhälle där stora grupper av människor inte talar samma
            språk kommer också tilliten, tryggheten och känslan av samhörighet
            av naturliga skäl att minska. Inte minst gör bristande språkkunskaper
            det väldigt svårt att ta del av utbildning och skaffa sig ett
            jobb när man kommit till vårt land, så språket är en otroligt
            viktig faktor för integration.
          </note>
          <note>
            Vi kristdemokrater vill att det när man kommer som asylsökande
            redan från dag ett ska ställas krav på deltagande i undervisning
            i svenska och samhällsinformation inom ramen för ett asylprogram.
            Men vuxenutbildningen i form av sfi är också en oerhört viktig
            pusselbit för att fler ska kunna bli en del av det svenska samhället
            och för att Sverige som land ska klara den stora integrationsutmaning
            som vi står inför.
          </note>
          <note>
            Sfi är i dag en obligatorisk del av den tvååriga etableringsplanen,
            och den som inte deltar i programmet kan mista sin ekonomiska
            ersättning. Det är bra, men det ställs tyvärr inte några krav
            på att man faktiskt också ska lära sig språket. Efter etableringsprogrammets
            två år är det bara drygt en tredjedel av de nyanlända som går
            vidare till reguljärt eller subventionerat arbete eller till utbildning.
          </note>
          <note>
            Det krävs därför större fokus på kvalitet och kunskap inom sfi;
            detta är viktigt. Kristdemokraterna anser att Sverige likt Norge,
            Danmark, Tyskland och Nederländerna bör införa språkkrav som villkor
            för såväl permanent uppehållstillstånd som svenskt medborgarskap.
          </note>
          <note>
            Fru talman! För att så många som möjligt ska kunna komma till
            sin rätt inom ramen för sfi är det viktigt att det finns en stor
            flexibilitet när det gäller inriktningar. Sfi ska kunna kombineras
            med praktik, annan utbildning eller förvärvsarbete.
          </note>
          <note>
            Vi kristdemokrater vill att sfi med yrkesutbildning stegvis ska
            utvecklas till huvudalternativet. Yrkesvux är nämligen en mycket
            framgångsrik utbildningsform när det gäller att lära ut både svenska
            och yrkeskunskaper. Man har mycket bättre resultat där än i sfi-undervisningen
            i övrigt. Därför bör också alla kommuner erbjuda den typen av
            kombinationer.
          </note>
          <note>
            Det finns i dag hundratals bristyrken i Sverige som nyanlända
            som studerar sfi samtidigt skulle kunna utbilda sig till: truckförare,
            lokalvårdare, skogsarbetare, målare, murare eller golvläggare.
            Det finns fantastiskt många möjligheter.
          </note>
          <note>
            Kristdemokraterna hade därför velat förstärka regeringens tillskott
            till yrkesvux med ytterligare 100 miljoner kronor per år för åren
            2021 och 2022.
          </note>
          <note>
            Avslutningsvis, fru talman, är ett stort integrationsproblem
            att det finns utrikes födda kvinnor som nästan helt isoleras från
            det svenska samhället. Nyanlända kvinnor deltar i mindre omfattning
            i olika arbetsförberedande insatser. De registreras senare hos
            Arbetsförmedlingen och påbörjar svens ­ ka för invandrare senare
            än män. Nyanlända kvinnor och män möts inte heller av samma förväntningar
            och krav på att arbeta.
          </note>
          <note>
            Den så kallade AKKA-utredningen har konstaterat att nyanlända
            kvinnor, oavsett om de är flyktingar eller anhöriginvandrare,
            erbjuds mindre omfattande och mindre relevanta arbetsmarknadsinsatser
            än nyanlända män. Så här kan vi naturligtvis inte ha det.
          </note>
          <note>
            Vi i Sverige behöver bli bättre på att förbereda utrikes födda
            kvinnor för arbete genom språkstudier, samhällsorientering, arbetsplatsbesök
            och mentorskapsprogram. Detta kan exempelvis ske inom ramen för
            en obligatorisk men individanpassad sfi med bebis.
          </note>
          <note>
            I och med detta yrkar jag bifall till Kristdemokraternas reservation
            12 .
          </note>
          <note>
            Anf. 103 MARIA NILSSON (L):
          </note>
          <note>
            Fru talman! Klockan är 19.30, och är det något som känns inspirerande
            att få debattera en sådan här kväll är det väl ändå vuxenutbildning,
            som jag har ägnat ganska mycket tid åt, både professionellt och
            nu som politiker. Det handlar om att varje människa ska ha så
            goda förutsättningar som möjligt att utveckla sina kunskaper och
            färdigheter under hela livet. Därför krävs inte bara en bra skola
            för barn och ungdomar utan också en väl utvecklad vuxenutbildning.
          </note>
          <note>
            Kommunal vuxenutbildning erbjuds som vi vet i form av kurser
            på grundläggande och gymnasial nivå och så naturligtvis i form
            av svenska för invandrare, sfi. Antalet elever inom komvux har
            ökat, inte bara under pandemin. Det har faktiskt ökat stadigt
            under den senaste tioårsperioden. Omkring 387 000 elever finns
            inom komvux.
          </note>
          <note>
            Jag vill särskilt poängtera att den grupp som läser på grundläggande
            nivå har nästan dubblerats de senaste åren. Detta är något av
            den glömda gruppen när vi pratar om kommunal vuxenutbildning.
            Vi pratar ofta om svenska för invandrare, med rätta, och vi pratar
            om regionalt yrkesvux. Men den grundläggande nivån är ack så viktig
            för att elever ska kunna hämta igen skolmisslyckanden och ta sig
            vidare till gymnasial nivå.
          </note>
          <note>
            Många elever läser på distans; detta var ett faktum redan före
            corona ­ pandemin. Men vi vet att distansundervisningen inom vuxenutbildningen
            har slagit hårt mot elever som läser sfi på studieväg 1 och studieväg
            2, det vill säga elever som har en begränsad utbildningsbakgrund
            och kanske inte heller har verktyg som dator eller mobil, eller
            uppkoppling hemma. Där har det varit oerhört svårt. Detta är elever
            som vi behöver följa upp. På samma sätt som vi pratar om en utbildningsskuld
            i ungdomsskolan måste vi prata om en utbildningsskuld även för
            de elever som läser på sfi och framför allt hitta sätt och ge
            möjligheter för dessa elever att komma igen och hämta igen det
            de har missat under pandemin.
          </note>
          <note>
            De personer som läste på vuxenutbildningen före pandemin och
            som ju finns kvar där var inte sällan personer som hade ett skolmisslyckande
            bakom sig. Därför är det viktigt att vuxenutbildningen blir just
            den miljö där personer känner att nya möjligheter skapas och nya
            framtidsvägar öppnar sig.
          </note>
          <note>
            Många av dessa elever har stora behov av särskilt stöd. Inte
            minst är så fallet för många nyanlända elever. Det finns även
            många elever som lider av psykisk ohälsa, till exempel efter att
            länge ha stått långt från arbetsmarknaden.
          </note>
          <note>
            I dag varierar tillgången till elevhälsa och särskilt stöd för
            elever inom vuxenutbildningen mellan olika kommuner. Detta måste
            vi förändra så att alla kommuner erbjuder elevhälsa på komvux
            baserat på det behov som finns.
          </note>
          <note>
            Fru talman! Vuxenutbildningen behöver organiseras på ett sätt
            som skapar förutsättningar för den bästa kvaliteten. I dag går
            tyvärr alltför mycket tid åt till överklagande av LOU-upphandlingar,
            där själva upphandlingsmomentet innebär att priset pressas på
            bekostnad av kvalitet i undervisningen. Jag kan inte säga att
            vi är helt utan skuld i den situation vi har, men vi måste komma
            till rätta med detta. Vi måste hitta ett annat sätt att organisera
            vuxenutbildningen. Vi vill på sikt se en nationell finan ­ sieringsmodell
            som främjar kvalitet och resultat, med ett mycket större fokus
            på elevernas arbetsmarknadsetablering.
          </note>
          <note>
            Fru talman! Sedan Liberalerna införde lärarlegitimation och karriärtjänster
            har lärarkårens löneläge förbättrats markant. Det är bra, men
            inte tillräckligt. För att motarbeta lärarbristen och behålla
            redan yrkesverksam ­ ma lärare måste vi lägga ännu mer fokus på
            att förbättra arbetsmiljön och villkoren för lärarna. Detta gäller
            inte minst inom vuxenutbildningen.
          </note>
          <note>
            En aspekt som vi vill förändra är intaget till komvux. Vi vill
            att det ska ske vid fasta tidpunkter under året, exempelvis kvartalsvis.
          </note>
          <note>
            Vi är måna om att bevara komvux uppdrag att bedriva utbildning
            som präglas av flexibilitet, men som det fungerar i dag försvåras
            uppdraget för skolor och framför allt lärare att organisera utbildningen
            och strukturera undervisningen.
          </note>
          <note>
            Fru talman! Avslutningsvis vill jag säga några ord om sfi. Att
            kunna svenska – detta är vi nog alla ense om här inne – handlar
            om frihet och självbestämmande. Språket ger en egenmakt. Vi vet
            också att svenska för invandrare måste blir mer flexibelt och
            individanpassat med en tydligare progression och med en ännu tydligare
            arbetsmarknadskoppling. Inte minst behövs det fler behöriga lärare
            inom svenska för invandrare. Det är den del av vuxenutbildningen
            där antalet behöriga lärare är minst.
          </note>
          <note>
            Vi arbetar nu inom ramen för januariavtalet med de slutsatser
            som den så kallade Kliva-utredningen presenterade i vintras. Det
            är en god början, men vår bedömning är att ytterligare arbete
            behöver komma till för att rusta nyanlända svenskar så väl som
            det bara går för ett liv i Sverige.
          </note>
          <note>
            Ett svenskt samhälle ska ställa krav, men vi kan inte ställa
            krav om vi inte också ger möjligheter att lyckas. Där är en fungerande
            undervisning i svenska helt grundläggande.
          </note>
          <note>
            Fru talman! Vi står naturligtvis bakom alla våra reservationer,
            men för tids vinning yrkar jag bifall endast till reservation
            9.
          </note>
          <note>
            Anf. 104 TOMAS KRONSTÅHL (S):
          </note>
          <note>
            Fru talman! I dag ska vi återigen diskutera och debattera vuxenutbildningen.
            Jag börjar med att yrka bifall till utbildningsutskottets förslag
            till beslut.
          </note>
          <note>
            Jag vill inleda mitt anförande med att konstatera att jag ser
            en mycket positiv och ljus utveckling för vuxenutbildningen i
            hela landet, inte minst med tanke på den ganska breda enighet
            som finns om behovet av välfungerande vuxenutbildning och sfi
            i hela landet. Det känns väldigt skönt på det sättet. Jag tror
            att vi har en ljus framtid.
          </note>
          <note>
            Vi ser nu också att komvux växer i både funktion och betydelse
            och kommer att bli en avgörande pusselbit i det livslånga lärande
            som vi alla strävar efter. På så sätt kommer komvux alltmer att
            kunna möta behoven på arbetsmarknaden och också ge fler möjligheten
            att nå det jobb de vill ha och förverkliga sina drömmars mål.
          </note>
          <note>
            Fru talman! Regeringen stärker nu på många områden den viktiga
            sfi ‑ utbildningen. Tanken är att kommunerna ska få ett mycket
            tydligare språkansvar och att individen ska få en individuell
            plan med tydliga mål. Det kommer att stärka möjligheten för fler
            att komma i egenförsörjning och att nå sina mål.
          </note>
          <note>
            Det finns många intressanta motioner skrivna i detta ämne, och
            även om de inte får bifall kommer ändå många av de ambitioner
            och andemeningar som de ger uttryck för att bli verklighet. Det
            kan bland annat handla om möjligheten att läsa sfi i samband med
            praktikplatser eller under tiden man har en anställning.
          </note>
          <note>
            Det är avgörande att alla nyanlända får tillgång till sfi-utbildning
            så fort de har kommit på plats i det svenska samhället. Förutsättningarna
            behöver anpassas, så att utbildningen verkligen blir tillgänglig
            för alla. Om man ska kräva att kunskaper i det svenska språket
            ska vara en förutsättning för att bli medborgare krävs också väldigt
            goda möjligheter att lära sig svenska språket.
          </note>
          <note>
            Fru talman! Behovet av utbildning under hela livet har aldrig
            varit tydligare än nu. Vi har under coronapandemin sett att behovet
            av omställningsutbildning och påfyllnadsutbildning varit enormt
            stort. Detta lär inte ändras. Jag är stolt och tacksam över det
            faktum att regeringen satsat stora resurser på att stötta skolhuvudmän,
            regioner och kommuner för att öka antalet utbildningsmöjligheter
            på komvux, yrkesvux och yrkeshögskola. Det möjliggör för människor
            att växa och växla, utbilda sig och bygga sig starka inför framtiden
            i stället för att gå arbetslösa. När pandemin väl är över och
            nya jobb kommer till står man starkare inför de nya utmaningarna.
          </note>
          <note>
            Yrkesvux spelar en viktig roll för att det offentliga och näringslivet
            gemensamt ska kunna ta ett samlat grepp kring jobb, utbildning
            och kompetensförsörjning utifrån lokala och regionala behov. Antalet
            platser har vuxit kraftigt under pandemin, inte minst sedan regeringen
            beslutade att öka sitt ekonomiska åtagande. Där kommunerna tidigare
            fick betala 50 procent, alltså en kommunal plats för varje statlig
            plats, behöver kommunen i dag bara ställa upp med tre sjundedelar.
            Stödet från regeringen har också förlängts, och genom att tidigare
            meddela storleken på framtida bidrag skapas bättre planeringsmöjligheter
            och mer långsiktighet. Detta, tror vi, kommer att kraftigt stärka
            förutsättningarna för bra och relevanta yrkesutbildningar.
          </note>
          <note>
            Fru talman! Det finns många människor i Sverige i dag vars kompetenser
            och utbildningar inte tas till vara. Här behövs ett kvalitetssäkrat
            system för kompletterande utbildningar för personer som har en
            tidigare utbildning från ett annat land. Vi behöver kompletterande
            utbildningar inom fler områden. Vi behöver bättre validering på
            fler nivåer och inom fler yrken.
          </note>
          <note>
            När man läser om regeringens ambitioner och ser vilka utredningar
            som är tillsatta kan man konstatera att det framtida uppdraget
            för vuxenutbildningen är både intressant och synnerligen relevant.
            Det blir alltmer tydligt att komvux ska vara en viktig aktör på
            den svenska arbetsmarkna ­ den och utgöra en bas för den lokala,
            regionala och nationella kompe ­ tens ­ försörjningen. Komvux
            är ett avgörande instrument för att samordna och balansera kompetensbehoven
            på den svenska arbetsmarknaden.
          </note>
          <note>
            Vi behöver fortsätta utveckla vuxenutbildningen för framtiden.
            Möjlig ­ heterna att läsa upp och komplettera betyg och kunskaper
            på komvux kan fortfarande bli bättre. Arbetsmarknaden kommer att
            fortsätta öka kraven på att ställa om och ombilda sig flera gånger
            i livet. Allt fler arbetstillfällen kräver utbildning på universitets-
            eller högskolenivå. Då måste vi som samhälle matcha detta med
            goda möjligheter att utbilda sig och ställa om.
          </note>
          <note>
            Fru talman! Framtiden kommer att kräva ökad samverkan. Fler kommuner
            kommer att behöva organisera sina utbildningsinsatser på gymna
            ­ sial nivå och inom vuxenutbildningen tillsammans för att möta
            arbetsmarknadens och näringslivets behov och ge människor i hela
            landet möjlighet att förverkliga sina drömmar.
          </note>
          <note>
            Vi behöver regional samverkan och dialog mellan skolhuvudmän,
            näringsliv, fackliga organisationer och det offentliga. Det är
            just sådana dialoger vi ser inom exempelvis vård- och omsorgscollege
            och teknikcollege, där vi har gjort satsningar. Där möter behoven
            hos arbetsmarknaden viljan att utbilda sig hos människor.
          </note>
          <note>
            Fru talman! Jag vill avslutningsvis ta ett lokalt exempel. Campus
            i Småland är en verksamhet där jag är aktiv. Där sker samverkan
            kring hög ­ re utbildning mellan tre kommuner och ett antal högskolor
            och universitet. Om de förslag och idéer som nu ligger på bordet
            om bättre samverkan mellan kommuner och bättre planering och dimensionering
            av komvux och gymnasieskola skulle bli verklighet, skulle det
            göra enorm skillnad. Dialogen och kontakten mellan olika typer
            av utbildningar, men också mellan olika aktörer, skulle möjliggöra
            stora kliv för den regionala kompetensförsörjningen. Det skulle
            inte bara skapa en mer sammanhängande planering och dimensionering
            över tid utan också långt mycket bättre möjligheter för den enskilde
            att utbilda sig och matcha mot de jobb som finns.
          </note>
          <note>
            Detta är vad vi behöver för att få ett fungerande utbildningssystem
            som svarar mot behoven av livslångt lärande i hela landet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 22 juni.)
          </note>
          <note>
            § 15 Bordläggning
          </note>
          <note>
            Följande dokument anmäldes och bordlades:
          </note>
          <note>
            EU-dokument
          </note>
          <note>
            COM(2021) 189 Förslag till Europaparlamentets och rådets direktiv
            om ändring av direktiv 2013/34/EU, direktiv 2004/109/EG, direktiv
            2006/43/EG och förordning (EU) nr 537/2014 vad gäller företagens
            hållbarhetsrapportering
          </note>
          <note>
            COM(2021) 202 Förslag till Europaparlamentets och rådets förordning
            om maskinprodukter
          </note>
          <note>
            § 16 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 16 juni
          </note>
          <note>
            2020/21:836 Statsstöd i linje med miljömålen
          </note>
          <note>
            av Jens Holm (V)
          </note>
          <note>
            till näringsminister Ibrahim Baylan (S)
          </note>
          <note>
            2020/21:837 Könsneutrala förskolor
          </note>
          <note>
            av Markus Wiechel (SD)
          </note>
          <note>
            till utbildningsminister Anna Ekström (S)
          </note>
          <note>
            2020/21:838 Förbättring av riskskatten
          </note>
          <note>
            av Charlotte Quensel (SD)
          </note>
          <note>
            till finansminister Magdalena Andersson (S)
          </note>
          <note>
            § 17 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 16 juni
          </note>
          <note>
            2020/21:3229 En transitkorridor till och från Bornholm
          </note>
          <note>
            av Jimmy Ståhl (SD)
          </note>
          <note>
            till statsrådet Mikael Damberg (S)
          </note>
          <note>
            2020/21:3230 Möjligheter att sälja vildsvinskött
          </note>
          <note>
            av Alexandra Anstrell (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3231 Hbtqi-personers mänskliga rättigheter i Ungern
          </note>
          <note>
            av Arman Teimouri (L)
          </note>
          <note>
            till utrikesminister Ann Linde (S)
          </note>
          <note>
            2020/21:3232 Postnords beställaransvar vid transportupphandlingar
          </note>
          <note>
            av Jessica Thunander (V)
          </note>
          <note>
            till näringsminister Ibrahim Baylan (S)
          </note>
          <note>
            2020/21:3233 EU:s statsstödsregler och laddinfrastruktur
          </note>
          <note>
            av Jens Holm (V)
          </note>
          <note>
            till statsrådet Anders Ygeman (S)
          </note>
          <note>
            2020/21:3234 Kvinnliga migrantarbetare i Mellanöstern
          </note>
          <note>
            av Håkan Svenneling (V)
          </note>
          <note>
            till utrikesminister Ann Linde (S)
          </note>
          <note>
            2020/21:3235 Diabetes typ 2
          </note>
          <note>
            av Sten Bergheden (M)
          </note>
          <note>
            till socialminister Lena Hallengren (S)
          </note>
          <note>
            2020/21:3236 Lager av skyddsutrustning och mediciner
          </note>
          <note>
            av Sten Bergheden (M)
          </note>
          <note>
            till socialminister Lena Hallengren (S)
          </note>
          <note>
            2020/21:3237 Skatten på öl från mikrobryggerier
          </note>
          <note>
            av Sten Bergheden (M)
          </note>
          <note>
            till finansminister Magdalena Andersson (S)
          </note>
          <note>
            2020/21:3238 Byggnation av nya djurstallar
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3239 Effektivitet i åtgärder mot arbetslöshet
          </note>
          <note>
            av Lars Beckman (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:3240 Växande pensionskostnader för utrikes födda
          </note>
          <note>
            av Katarina Brännström (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:3241 Brister i kontrollen av pensioner
          </note>
          <note>
            av Katarina Brännström (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:3242 Felaktiga och kriminella utbetalningar från välfärds
            ­ systemen
          </note>
          <note>
            av Katarina Brännström (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:3243 Vård- och omsorgsutbildningen
          </note>
          <note>
            av Gudrun Brunegård (KD)
          </note>
          <note>
            till utbildningsminister Anna Ekström (S)
          </note>
          <note>
            2020/21:3244 En rimlig tidsplan och arbetsmiljö fram till läkarlegitimation
          </note>
          <note>
            av Pia Steensland (KD)
          </note>
          <note>
            till statsrådet Matilda Ernkrans (S)
          </note>
          <note>
            2020/21:3245 Försörjningssäkerhet för livsmedel i händelse av
            kris och krig
          </note>
          <note>
            av Alexandra Anstrell (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3246 Ett starkt befolkningsskydd
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3247 Den olagliga cabotage- och kombitrafiken
          </note>
          <note>
            av Sten Bergheden (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3248 En översyn av elcertifikatsystemet
          </note>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            2020/21:3249 Skredrisken utmed Göta älv
          </note>
          <note>
            av Sten Bergheden (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3250 Nya utförseltillstånd för krigsmateriel
          </note>
          <note>
            av Håkan Svenneling (V)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3251 Förändring av jaktlagen
          </note>
          <note>
            av Mattias Karlsson i Luleå (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3252 Skarpa förslag om idrottsutbildningar
          </note>
          <note>
            av Alexandra Anstrell (M)
          </note>
          <note>
            till utbildningsminister Anna Ekström (S)
          </note>
          <note>
            2020/21:3253 Förkortad jakttid på ripa
          </note>
          <note>
            av Runar Filper (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:3254 Brister på HVB-hem
          </note>
          <note>
            av Björn Söder (SD)
          </note>
          <note>
            till socialminister Lena Hallengren (S)
          </note>
          <note>
            2020/21:3255 Kinesiska provokationer mot Taiwan
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3256 Rättssäkra beslut från Försäkringskassan
          </note>
          <note>
            av Arman Teimouri (L)
          </note>
          <note>
            till socialminister Lena Hallengren (S)
          </note>
          <note>
            2020/21:3257 Kulturarv från bronsåldern hotat av ras
          </note>
          <note>
            av Per-Arne Håkansson (S)
          </note>
          <note>
            till statsrådet Åsa Lindhagen (MP)
          </note>
          <note>
            2020/21:3258 Den akuta veterinärbristen
          </note>
          <note>
            av Marléne Lund Kopparklint (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3259 Hälsan hos personer som utsatts för traumatiska
            upplevelser i barndomen
          </note>
          <note>
            av Marléne Lund Kopparklint (M)
          </note>
          <note>
            till socialminister Lena Hallengren (S)
          </note>
          <note>
            2020/21:3260 En likvärdig vård i hela landet
          </note>
          <note>
            av Elisabeth Björnsdotter Rahm (M)
          </note>
          <note>
            till socialminister Lena Hallengren (S)
          </note>
          <note>
            2020/21:3261 Tillgången till gamla betyg
          </note>
          <note>
            av Ann-Charlotte Hammar Johnsson (M)
          </note>
          <note>
            till utbildningsminister Anna Ekström (S)
          </note>
          <note>
            § 18 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 16 juni
          </note>
          <note>
            2020/21:3032 Verkställda utvisningar med anledning av dialog
            med mottagarländer
          </note>
          <note>
            av Maria Malmer Stenergard (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3046 Produktion av skyddsmateriel
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2020/21:3075 Elektrifieringsklustret på Finnslätten
          </note>
          <note>
            av Åsa Eriksson (S)
          </note>
          <note>
            till näringsminister Ibrahim Baylan (S)
          </note>
          <note>
            2020/21:3084 Basindustrins kompetensförsörjning
          </note>
          <note>
            av Eric Palmqvist (SD)
          </note>
          <note>
            till näringsminister Ibrahim Baylan (S)
          </note>
          <note>
            2020/21:3105 Rättigheter för resande med kollektivtrafik
          </note>
          <note>
            av Lars Beckman (M)
          </note>
          <note>
            till statsrådet Lena Micko (S)
          </note>
          <note>
            2020/21:3095 Bekämpning av granbarkborren i reservat
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3114 Pensionsavgifter som inte används till pensionerna
          </note>
          <note>
            av Sten Bergheden (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:3108 Trafiksäkerhet vid järnvägsövergångar
          </note>
          <note>
            av Lars Beckman (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3111 Fysisk aktivitet i skolan
          </note>
          <note>
            av Fredrik Christensson (C)
          </note>
          <note>
            till utbildningsminister Anna Ekström (S)
          </note>
          <note>
            2020/21:3106 Kompetensförsörjning av specialistsjuksköterskor
            inom intensivvården
          </note>
          <note>
            av Ulrika Jörgensen (M)
          </note>
          <note>
            till socialminister Lena Hallengren (S)
          </note>
          <note>
            2020/21:3110 Internationellt stöd för ökad sjukvårdskapacitet
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2020/21:3113 Rättssäkerheten för jägare
          </note>
          <note>
            av Lars Beckman (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3109 Vikten av verksamhetsförlagd utbildning
          </note>
          <note>
            av Ulrika Jörgensen (M)
          </note>
          <note>
            till statsrådet Matilda Ernkrans (S)
          </note>
          <note>
            2020/21:3145 Alternativa lösningar för miljöövervakning
          </note>
          <note>
            av Alexandra Anstrell (M)
          </note>
          <note>
            till miljö- och klimatminister Per Bolund (MP)
          </note>
          <note>
            2020/21:3131 Finansiering av beredskap i samhällsviktig verksamhet
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3117 Systematisk uppföljning av läkemedel
          </note>
          <note>
            av Ulrika Jörgensen (M)
          </note>
          <note>
            till socialminister Lena Hallengren (S)
          </note>
          <note>
            2020/21:3128 Underlättande för landets chaufförer att ta vaccin
            mot covid-19
          </note>
          <note>
            av Sten Bergheden (M)
          </note>
          <note>
            till socialminister Lena Hallengren (S)
          </note>
          <note>
            2020/21:3123 De svenska insatserna i Mali
          </note>
          <note>
            av Björn Söder (SD)
          </note>
          <note>
            till försvarsminister Peter Hultqvist (S)
          </note>
          <note>
            2020/21:3118 Azerbajdzjans intrång på armeniskt territorium
          </note>
          <note>
            av Fredrik Malm (L)
          </note>
          <note>
            till utrikesminister Ann Linde (S)
          </note>
          <note>
            2020/21:3119 Fördömande av Azerbajdzjans agerande
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3120 Återvändande av armeniska krigsfångar
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3125 Arbetsträning och rätt till ledighet
          </note>
          <note>
            av Anders Österberg (S)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:3126 Bonus–malus påverkan på anpassade fordon
          </note>
          <note>
            av Mikael Dahlqvist (S)
          </note>
          <note>
            till finansminister Magdalena Andersson (S)
          </note>
          <note>
            2020/21:3115 Riktlinjer för att minska stillasittande
          </note>
          <note>
            av Ulrika Jörgensen (M)
          </note>
          <note>
            till socialminister Lena Hallengren (S)
          </note>
          <note>
            2020/21:3136 Koldioxidutsläpp i samband med energiproduktion
          </note>
          <note>
            av Markus Wiechel (SD)
          </note>
          <note>
            till statsrådet Anders Ygeman (S)
          </note>
          <note>
            2020/21:3127 Besparingar på polisens arbete mot våld i nära relatio
            ­ ner
          </note>
          <note>
            av Marléne Lund Kopparklint (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3130 Polisiära resurser för att motverka våld i nära
            relatio ­ ner
          </note>
          <note>
            av Marléne Lund Kopparklint (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3122 Asylstopp i Danmark
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3129 Behovet av friskare hem
          </note>
          <note>
            av Lars Mejern Larsson (S)
          </note>
          <note>
            till statsrådet Märta Stenevi (MP)
          </note>
          <note>
            2020/21:3116 Möjlighet att se EM-matcher fram till slutsignalen
          </note>
          <note>
            av Lars Beckman (M)
          </note>
          <note>
            till socialminister Lena Hallengren (S)
          </note>
          <note>
            2020/21:3124 Begränsningar i Transportstyrelsens app
          </note>
          <note>
            av David Josefsson (M)
          </note>
          <note>
            till finansminister Magdalena Andersson (S)
          </note>
          <note>
            2020/21:3132 Ansvarsprincipens roll i den civila beredskapen
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3121 Avlivning av djur enligt djurskyddslagen
          </note>
          <note>
            av Michael Rubbestad (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:3133 Införande av ett modernt ämbetsmannaansvar
          </note>
          <note>
            av Lina Nordquist (L)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3164 Anhörigperspektivet under pandemin
          </note>
          <note>
            av Marléne Lund Kopparklint (M)
          </note>
          <note>
            till statsrådet Anders Ygeman (S)
          </note>
          <note>
            2020/21:3155 Uppdelade sjukperioder
          </note>
          <note>
            av Ida Gabrielsson (V)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:3162 Breddad skattereduktion till dem som bor i lägenhet
          </note>
          <note>
            av Per Åsling (C)
          </note>
          <note>
            till finansminister Magdalena Andersson (S)
          </note>
          <note>
            2020/21:3138 Resursskolornas finansiering
          </note>
          <note>
            av Christian Carlsson (KD)
          </note>
          <note>
            till utbildningsminister Anna Ekström (S)
          </note>
          <note>
            2020/21:3158 Politiska vildar
          </note>
          <note>
            av Louise Meijer (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3152 En fungerande färja till Holmön
          </note>
          <note>
            av Gudrun Nordborg (V)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3147 Antalet cykelolyckor
          </note>
          <note>
            av Lars Beckman (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3134 Situationen för regimkritiker i Belarus
          </note>
          <note>
            av Maria Nilsson (L)
          </note>
          <note>
            till utrikesminister Ann Linde (S)
          </note>
          <note>
            2020/21:3156 Våldsutsatta kvinnor med funktionsvariation
          </note>
          <note>
            av Maj Karlsson (V)
          </note>
          <note>
            till socialminister Lena Hallengren (S)
          </note>
          <note>
            2020/21:3154 Studieskuldsavskrivning
          </note>
          <note>
            av Ulla Andersson (V)
          </note>
          <note>
            till statsrådet Jennie Nilsson (S)
          </note>
          <note>
            2020/21:3139 Högnivåföreträdare för Sverige vid vinter-OS i Beijing
            2022
          </note>
          <note>
            av Fredrik Malm (L)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:3143 Postutdelning
          </note>
          <note>
            av Lars Beckman (M)
          </note>
          <note>
            till statsrådet Anders Ygeman (S)
          </note>
          <note>
            2020/21:3153 Industrispår för hållbar pappersindustri
          </note>
          <note>
            av Håkan Svenneling (V)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3137 Skolavslutningar i kyrkan
          </note>
          <note>
            av Christian Carlsson (KD)
          </note>
          <note>
            till utbildningsminister Anna Ekström (S)
          </note>
          <note>
            2020/21:3146 Migrationsverkets information till kommunerna om
            behovet av skolplatser
          </note>
          <note>
            av Ann-Sofie Alm (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3160 Digital säkerhet
          </note>
          <note>
            av Björn Söder (SD)
          </note>
          <note>
            till statsrådet Anders Ygeman (S)
          </note>
          <note>
            2020/21:3159 Hot och våld mot tågpersonal
          </note>
          <note>
            av Jessica Thunander (V)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:3140 Uppmärksammande av Sverige 500 år
          </note>
          <note>
            av Jörgen Berglund (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:3157 Effektiviteten i Frontex verksamhet
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3148 Objektiv undervisning i skolan
          </note>
          <note>
            av Markus Wiechel (SD)
          </note>
          <note>
            till utbildningsminister Anna Ekström (S)
          </note>
          <note>
            2020/21:3144 Definition av förvar
          </note>
          <note>
            av Ann-Sofie Alm (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3151 Kärnkraften i en ny säkerhetspolitisk strategi
          </note>
          <note>
            av Helena Antoni (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3161 Privat lokalradio
          </note>
          <note>
            av Lars Beckman (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:3150 Höjd jaktkortsavgift
          </note>
          <note>
            av Marléne Lund Kopparklint (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3163 Näringsdeklarationer
          </note>
          <note>
            av Angelica Lundberg (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:3112 Skolverkets bidrag till ideella läxhjälpsföreningar
          </note>
          <note>
            av Kristina Axén Olin (M)
          </note>
          <note>
            till utbildningsminister Anna Ekström (S)
          </note>
          <note>
            2020/21:3135 Skolverkets utbetalningar av läxhjälpsbidrag
          </note>
          <note>
            av Christian Carlsson (KD)
          </note>
          <note>
            till utbildningsminister Anna Ekström (S)
          </note>
          <note>
            2020/21:3149 Utbetalningar av läxhjälpsbidrag
          </note>
          <note>
            av Markus Wiechel (SD)
          </note>
          <note>
            till utbildningsminister Anna Ekström (S)
          </note>
          <note>
            2020/21:3165 Skatteundantaget för egenanvänd el
          </note>
          <note>
            av Birger Lahti (V)
          </note>
          <note>
            till finansminister Magdalena Andersson (S)
          </note>
          <note>
            § 19 Kammaren åtskildes kl. 19 . 49.
          </note>
          <note>
            Sammanträdet leddes
          </note>
          <note>
            av förste vice talmannen från dess början till ajourneringen
            kl. 13.50 ,
          </note>
          <note>
            av andre vice talmannen därefter till och med § 10 anf. 68 (delvis)
            ,
          </note>
          <note>
            av tredje vice talmannen därefter till och med § 12 anf. 90 (delvis)
            och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Polisfrågor
          </note>
          <note>
            Justitieutskottets betänkande 2020/21:JuU23
          </note>
          <note>
            Anf. 1 FREDRIK LUNDH SAMMELI (S)
          </note>
          <note>
            Anf. 2 LOUISE MEIJER (M)
          </note>
          <note>
            Anf. 3 KATJA NYBERG (SD)
          </note>
          <note>
            Anf. 4 JOHAN HEDIN (C)
          </note>
          <note>
            Anf. 5 LINDA WESTERLUND SNECKER (V)
          </note>
          <note>
            Anf. 6 INGEMAR KIHLSTRÖM (KD)
          </note>
          <note>
            Anf. 7 JOHAN PEHRSON (L)
          </note>
          <note>
            (Beslut fattades under § 9.)
          </note>
          <note>
            § 4 Yrkande om misstroendeförklaring
          </note>
          <note>
            § 5 Unga lagöverträdare
          </note>
          <note>
            Justitieutskottets betänkande 2020/21:JuU28
          </note>
          <note>
            Anf. 8 PETTER LÖBERG (S)
          </note>
          <note>
            Anf. 9 ELLEN JUNTTI (M)
          </note>
          <note>
            Anf. 10 KATJA NYBERG (SD)
          </note>
          <note>
            Anf. 11 FREDRIK CHRISTENSSON (C)
          </note>
          <note>
            Anf. 12 LINDA WESTERLUND SNECKER (V)
          </note>
          <note>
            Anf. 13 INGEMAR KIHLSTRÖM (KD)
          </note>
          <note>
            Anf. 14 JOHAN PEHRSON (L)
          </note>
          <note>
            Anf. 15 FÖRSTE VICE TALMANNEN
          </note>
          <note>
            (forts. § 7)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 6 Statsministerns frågestund
          </note>
          <note>
            Socialdemokraternas inställning till Vänsterpartiets krav
          </note>
          <note>
            Anf. 16 TOBIAS BILLSTRÖM (M)
          </note>
          <note>
            Anf. 17 Statsminister STEFAN LÖFVEN (S)
          </note>
          <note>
            Anf. 18 TOBIAS BILLSTRÖM (M)
          </note>
          <note>
            Anf. 19 Statsminister STEFAN LÖFVEN (S)
          </note>
          <note>
            Ökad asylinvandring
          </note>
          <note>
            Anf. 20 HENRIK VINGE (SD)
          </note>
          <note>
            Anf. 21 Statsminister STEFAN LÖFVEN (S)
          </note>
          <note>
            Anf. 22 HENRIK VINGE (SD)
          </note>
          <note>
            Anf. 23 Statsminister STEFAN LÖFVEN (S)
          </note>
          <note>
            Utskottsinitiativ om våldsbrottslighet
          </note>
          <note>
            Anf. 24 ANNIE LÖÖF (C)
          </note>
          <note>
            Anf. 25 Statsminister STEFAN LÖFVEN (S)
          </note>
          <note>
            Anf. 26 ANNIE LÖÖF (C)
          </note>
          <note>
            Anf. 27 Statsminister STEFAN LÖFVEN (S)
          </note>
          <note>
            Regeringsunderlaget
          </note>
          <note>
            Anf. 28 NOOSHI DADGOSTAR (V)
          </note>
          <note>
            Anf. 29 Statsminister STEFAN LÖFVEN (S)
          </note>
          <note>
            Anf. 30 NOOSHI DADGOSTAR (V)
          </note>
          <note>
            Anf. 31 Statsminister STEFAN LÖFVEN (S)
          </note>
          <note>
            Parallella rättsprocesser
          </note>
          <note>
            Anf. 32 EBBA BUSCH (KD)
          </note>
          <note>
            Anf. 33 Statsminister STEFAN LÖFVEN (S)
          </note>
          <note>
            Anf. 34 EBBA BUSCH (KD)
          </note>
          <note>
            Anf. 35 Statsminister STEFAN LÖFVEN (S)
          </note>
          <note>
            Förbud mot kusinäktenskap
          </note>
          <note>
            Anf. 36 JOHAN PEHRSON (L)
          </note>
          <note>
            Anf. 37 Statsminister STEFAN LÖFVEN (S)
          </note>
          <note>
            Anf. 38 JOHAN PEHRSON (L)
          </note>
          <note>
            Anf. 39 Statsminister STEFAN LÖFVEN (S)
          </note>
          <note>
            Höjda pensioner
          </note>
          <note>
            Anf. 40 INGE STÅHLGREN (S)
          </note>
          <note>
            Anf. 41 Statsminister STEFAN LÖFVEN (S)
          </note>
          <note>
            Övergrepp mot barn
          </note>
          <note>
            Anf. 42 ANNIKA HIRVONEN (MP)
          </note>
          <note>
            Anf. 43 Statsminister STEFAN LÖFVEN (S)
          </note>
          <note>
            Preventiv avlyssning av gängkriminella
          </note>
          <note>
            Anf. 44 LOUISE MEIJER (M)
          </note>
          <note>
            Anf. 45 Statsminister STEFAN LÖFVEN (S)
          </note>
          <note>
            Resurser till polisen
          </note>
          <note>
            Anf. 46 KATJA NYBERG (SD)
          </note>
          <note>
            Anf. 47 Statsminister STEFAN LÖFVEN (S)
          </note>
          <note>
            Idrottsevenemang och mänskliga rättigheter
          </note>
          <note>
            Anf. 48 HÅKAN SVENNELING (V)
          </note>
          <note>
            Anf. 49 Statsminister STEFAN LÖFVEN (S)
          </note>
          <note>
            Slutförvar och mellanlagring av kärnavfall
          </note>
          <note>
            Anf. 50 CAMILLA BRODIN (KD)
          </note>
          <note>
            Anf. 51 Statsminister STEFAN LÖFVEN (S)
          </note>
          <note>
            Placering av små barn på institution
          </note>
          <note>
            Anf. 52 ARMAN TEIMOURI (L)
          </note>
          <note>
            Anf. 53 Statsminister STEFAN LÖFVEN (S)
          </note>
          <note>
            Arbetslivskriminalitet i byggbranschen
          </note>
          <note>
            Anf. 54 LEIF NYSMED (S)
          </note>
          <note>
            Anf. 55 Statsminister STEFAN LÖFVEN (S)
          </note>
          <note>
            Stöd till Älvsbyn
          </note>
          <note>
            Anf. 56 MATTIAS KARLSSON i Luleå (M)
          </note>
          <note>
            Anf. 57 Statsminister STEFAN LÖFVEN (S)
          </note>
          <note>
            Invandring och självförsörjning
          </note>
          <note>
            Anf. 58 LUDVIG ASPLING (SD)
          </note>
          <note>
            Anf. 59 Statsminister STEFAN LÖFVEN (S)
          </note>
          <note>
            Konditionalitet i EU
          </note>
          <note>
            Anf. 60 ILONA SZATMARI WALDAU (V)
          </note>
          <note>
            Anf. 61 Statsminister STEFAN LÖFVEN (S)
          </note>
          <note>
            Regeringens politik för att främja sparande
          </note>
          <note>
            Anf. 62 HAMPUS HAGMAN (KD)
          </note>
          <note>
            Anf. 63 Statsminister STEFAN LÖFVEN (S)
          </note>
          <note>
            Kvinnors ekonomiska möjlighet till skilsmässa
          </note>
          <note>
            Anf. 64 IDA DROUGGE (M)
          </note>
          <note>
            Anf. 65 Statsminister STEFAN LÖFVEN (S)
          </note>
          <note>
            § 7 (forts. från § 5) Unga lagöverträdare (forts. JuU28)
          </note>
          <note>
            Anf. 66 RASMUS LING (MP)
          </note>
          <note>
            (Beslut fattades under § 9.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 8 Beslut om ärenden som slutdebatterats den 16 juni
          </note>
          <note>
            UbU13 Gymnasieskolan
          </note>
          <note>
            UbU20 Stiftelsen Riksbankens Jubileumsfonds verksamhet och årsredovisning
            2020
          </note>
          <note>
            UbU21 Riksrevisionens rapport om styrning av ämneslärarutbildningen
            vid Högskolan i Gävle, Linnéuniversitetet och Stockholms universitet
          </note>
          <note>
            NU27 Tidsfrister och kontaktpunkt för att främja tillförsel av
            förnybar energi
          </note>
          <note>
            § 9 Beslut om ärenden som slutdebatterats vid dagens sammanträde
          </note>
          <note>
            JuU23 Polisfrågor
          </note>
          <note>
            JuU28 Unga lagöverträdare
          </note>
          <note>
            § 10 Vapenfrågor
          </note>
          <note>
            Justitieutskottets betänkande 2020/21:JuU30
          </note>
          <note>
            Anf. 67 JOAKIM SANDELL (S)
          </note>
          <note>
            Anf. 68 STEN BERGHEDEN (M)
          </note>
          <note>
            Anf. 69 PER SÖDERLUND (SD)
          </note>
          <note>
            Anf. 70 INGEMAR KIHLSTRÖM (KD)
          </note>
          <note>
            Anf. 71 JOHAN PEHRSON (L)
          </note>
          <note>
            Anf. 72 KRISTINA YNGWE (C)
          </note>
          <note>
            (Beslut skulle fattas den 22 juni.)
          </note>
          <note>
            § 11 Riksrevisionens rapport om Polismyndighetens arbete i utsatta
            områden
          </note>
          <note>
            Justitieutskottets betänkande 2020/21:JuU32
          </note>
          <note>
            Anf. 73 LOUISE MEIJER (M)
          </note>
          <note>
            Anf. 74 KATJA NYBERG (SD)
          </note>
          <note>
            Anf. 75 PER LODENIUS (C)
          </note>
          <note>
            Anf. 76 LINDA WESTERLUND SNECKER (V)
          </note>
          <note>
            Anf. 77 INGEMAR KIHLSTRÖM (KD)
          </note>
          <note>
            Anf. 78 JOHAN PEHRSON (L)
          </note>
          <note>
            Anf. 79 FREDRIK LUNDH SAMMELI (S)
          </note>
          <note>
            (Beslut skulle fattas den 22 juni.)
          </note>
          <note>
            § 12 Barns och ungas läsning
          </note>
          <note>
            Kulturutskottets betänkande 2020/21:KrU7
          </note>
          <note>
            Anf. 80 CHRISTER NYLANDER (L)
          </note>
          <note>
            Anf. 81 ARON EMILSSON (SD)
          </note>
          <note>
            Anf. 82 ROLAND UTBULT (KD)
          </note>
          <note>
            Anf. 83 LAWEN REDAR (S)
          </note>
          <note>
            Anf. 84 PER LODENIUS (C)
          </note>
          <note>
            Anf. 85 VASILIKI TSOUPLAKI (V)
          </note>
          <note>
            Anf. 86 ARON EMILSSON (SD) replik
          </note>
          <note>
            Anf. 87 VASILIKI TSOUPLAKI (V) replik
          </note>
          <note>
            Anf. 88 ARON EMILSSON (SD) replik
          </note>
          <note>
            Anf. 89 VASILIKI TSOUPLAKI (V) replik
          </note>
          <note>
            Anf. 90 PERNILLA STÅLHAMMAR (MP)
          </note>
          <note>
            Anf. 91 JOHN WEINERHALL (M)
          </note>
          <note>
            (Beslut skulle fattas den 22 juni.)
          </note>
          <note>
            § 13 Ungdomspolitik
          </note>
          <note>
            Kulturutskottets betänkande 2020/21:KrU8
          </note>
          <note>
            Anf. 92 JOHN WEINERHALL (M)
          </note>
          <note>
            Anf. 93 CASSANDRA SUNDIN (SD)
          </note>
          <note>
            Anf. 94 PER LODENIUS (C)
          </note>
          <note>
            Anf. 95 VASILIKI TSOUPLAKI (V)
          </note>
          <note>
            Anf. 96 ROLAND UTBULT (KD)
          </note>
          <note>
            Anf. 97 AZADEH ROJHAN GUSTAFSSON (S)
          </note>
          <note>
            Anf. 98 PERNILLA STÅLHAMMAR (MP)
          </note>
          <note>
            Anf. 99 Kultur- och demokratiminister AMANDA LIND (MP)
          </note>
          <note>
            (Beslut skulle fattas den 22 juni.)
          </note>
          <note>
            § 14 Vuxenutbildning
          </note>
          <note>
            Utbildningsutskottets betänkande 2020/21:UbU15
          </note>
          <note>
            Anf. 100 LARS PÜSS (M)
          </note>
          <note>
            Anf. 101 FREDRIK CHRISTENSSON (C)
          </note>
          <note>
            Anf. 102 CHRISTIAN CARLSSON (KD)
          </note>
          <note>
            Anf. 103 MARIA NILSSON (L)
          </note>
          <note>
            Anf. 104 TOMAS KRONSTÅHL (S)
          </note>
          <note>
            (Beslut skulle fattas den 22 juni.)
          </note>
          <note>
            § 15 Bordläggning
          </note>
          <note>
            § 16 Anmälan om interpellationer
          </note>
          <note>
            § 17 Anmälan om frågor för skriftliga svar
          </note>
          <note>
            § 18 Anmälan om skriftliga svar på frågor
          </note>
          <note>
            § 19 Kammaren åtskildes kl. 19.49.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
