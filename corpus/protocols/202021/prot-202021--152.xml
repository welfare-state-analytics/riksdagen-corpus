<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--152</head>
          <docDate when="2021-07-07 00:00:00">2021-07-07 00:00:00</docDate>
        </div>
      </front>
      <body>
        <div>
          <note>
            § 1 Prövning av förslag till statsminister
          </note>
          <note>
            Anf. 1 TALMANNEN:
          </note>
          <note>
            Riksdagen ska enligt 6 kap. 4 § andra stycket regeringsformen
            pröva ett förslag till ny statsminister inom fyra dagar. Förslaget
            ska enligt 11 kap. 3 § andra stycket riksdagsordningen bordläggas
            två gånger.
          </note>
          <note>
            Jag lämnade måndagen den 5 juli förslaget att Stefan Löfven,
            Socialdemokraterna, ska utses till statsminister. Stefan Löfven
            har uppgett att han avser att bilda en regering som består av
            företrädare för Socialdemokraterna och Miljöpartiet.
          </note>
          <note>
            Förslaget har nu bordlagts två gånger och ska prövas vid dagens
            sammanträde.
          </note>
          <note>
            Anf. 2 ANNELIE KARLSSON (S):
          </note>
          <note>
            Herr talman! Lugn och stabilitet är egenskaper som jag uppskattar
            hos ledare, inte minst i svåra politiska tider. För mig är det
            därför ett enkelt val jag står inför i dag. Vi socialdemokrater
            röstar självklart för att Stefan Löfven återinträder som ledare
            för en regering med socialdemokratiska och miljöpartistiska statsråd.
            Det är en regering som är möjlig efter en överenskommelse med
            Centerpartiet. De avgörande reformer som reger ­ ingen tidigare
            har tagit initiativ till kommer då också att kunna röstas igenom
            av riksdagens ledamöter.
          </note>
          <note>
            Jag noterar att moderatledaren Ulf Kristersson avstod från att
            låta sig prövas av kammaren efter sitt sonderingsuppdrag. Trots
            att han kände till mandatfördelningen röstade han och Moderaterna
            för Sverigedemokraternas yrkande om misstroende, uppenbarligen
            utan att själv tro på sin förmåga att kunna tillträda som regeringsbildare.
          </note>
          <note>
            Sverige har aldrig varit så nära en högerkonservativ regering
            som när Vänsterpartiet förenades med högerpartierna för att fälla
            en socialdemokratisk statsminister.
          </note>
          <note>
            Jag hoppas att Vänsterpartiets partiledare Nooshi Dadgostar drar
            en suck av lättnad efter dagens omröstning, då jag hoppas att
            vi åter har en regeringschef som är danad i svensk fackföreningsrörelse.
            Det var ett högt spel där insatsen var vanligt folks vardag.
          </note>
          <note>
            Herr talman! Jag vill att vi lyfter blicken. Trots pandemi och
            trots politisk kris har bussarna fortsatt att rulla, butikerna
            har hållits öppna, vägar och gator har rustats upp och barnen
            på förskolan har tagits om hand. Nya pedagoger, nya elektriker
            och nya undersköterskor har utbildats.
          </note>
          <note>
            De trätor som vi har här ska i så liten utsträckning som möjligt
            påverka livet för dem som håller ihop vårt välfärdssamhälle, så
            att Sverige fortsätter att fungera för äldre, för unga, för barn,
            för friska, för sjuka – ja, för oss allesammans. Därför är det
            av betydelse att vi så snabbt som möjligt åter kan utse en handlingskraftig
            regering, så att de hårt arbetande kvinnorna och männen i skolorna,
            i sjukvården, i äldreomsorgen, i butikerna, i restaurangerna,
            i småföretagen och i den svenska industrin åter kan planera sin
            framtid utan politiska orosmoment.
          </note>
          <note>
            Den statsminister som vi röstar om här i dag har redan visat
            sin förmåga att ta sig an vår tids stora samhällsproblem. Regeringen
            har gjort historiska satsningar på välfärden. Allt som allt, inklusive
            de kostnader för pandemin som vi har, har välfärden tillförts
            61 miljarder kronor förra året och 44 miljarder kronor i år. Det
            är pengar som kommuner och regioner ska använda för att exempelvis
            stärka äldreomsorgen och skolan.
          </note>
          <note>
            Man får aldrig glömma att de kraftfulla satsningarna på sjukvården,
            omsorgen och skolan kan göras tack vare god ekonomisk hushållning
            och den lägsta statsskulden sedan 1977.
          </note>
          <note>
            Det pågår nu en offensiv mot gängen, där polisen vänder upp och
            ned på den undre världen. Antalet som utbildas till poliser i
            vårt land har fördubblats. Löftet om 10 000 fler polisanställda
            till 2024 kommer att uppfyllas. Rättsvårdande myndigheter har
            fått nya verktyg av regeringen för att bekämpa brott. Straffen
            har höjts med den målmedvetenhet som krävs för att krossa den
            organiserade brottsligheten. Och vi fortsätter att göra det som
            krävs för att skapa ordning och reda.
          </note>
          <note>
            I slutet av 2020 hade Sverige, trots pandemin, 270 000 fler jobb
            än 2014. Sverige var det land i EU där störst andel av befolkningen
            jobbade. Även arbetskraftsdeltagandet är störst i unionen.
          </note>
          <note>
            I höst kommer pensionsreformer som ger pensionerade undersköters
            ­ kor och butiksanställda som har arbetat ett helt yrkesliv en
            sjystare pen ­ sion. Det handlar om upp till 5 000 kronor mer
            om året efter skatt i plån ­ boken till framför allt pensionärer
            från LO-yrken.
          </note>
          <note>
            Därtill vill jag verkligen framhålla att regeringen genomför
            de största investeringarna i miljö- och klimatarbete i Sverige
            någonsin.
          </note>
          <note>
            Herr talman! Jag är stolt över det som vi socialdemokrater har
            åstadkommit hittills tillsammans med andra partier. Men vi är
            inte klara. Det är mitt viktigaste budskap i dag: Vi är inte klara.
            Folk förväntar sig att vi tar ansvar för att fortsätta stärka
            välfärden, för att fortsätta förbättra våra trygghetssystem så
            att de fungerar vid sjukdom och arbetslöshet och för att fortsätta
            arbetet med att förbättra pensionerna.
          </note>
          <note>
            Herr talman! Vi har verkligen ett jobb att göra.
          </note>
          <note>
            I dag tar vi ställning till om den regering som tillträdde i
            januari 2019 ska få fortsätta sitt arbete fram till valet nästa
            år. Vi socialdemokrater vill att Stefan Löfven får ett förnyat
            förtroende av riksdagen att leda landet. Därför röstar vi ja och
            trycker på grön knapp i dagens omröstning.
          </note>
          <note>
            (Applåder)
          </note>
          <note>
            Anf. 3 JOHAN PEHRSON (L):
          </note>
          <note>
            Herr talman! Sverige behöver förändring. Vårt fantastiska land
            har så mycket som vi kan känna stolthet över. Det är ett land
            som människor före oss har byggt upp, innan vi som i dag har samlats
            här fick väljarnas förtroende i det senaste riksdagsvalet.
          </note>
          <note>
            Men vi har samtidigt stora problem som kräver handling. Vi pratar
            om att behöva lyfta kunskapsresultaten i skolan, inte minst efter
            pandemin. Vi behöver bryta våldsspiralen. Rättsstat, integration
            och framtidshopp måste ersätta den mentala istid som är grunden
            för de grovt kriminella gängen som mördar, hotar och omöjliggör
            människors frihet i vardagen.
          </note>
          <note>
            Det handlar om att snabba på klimatomställningen genom en effektiv
            energipolitik som säkerställer att Sverige blir världens första
            välfärdsland med nettonegativa utsläpp. Det handlar om att säkerställa
            en trygg sjukvård och äldreomsorg, där vi behåller rätten att
            bestämma över vår egen tillvaro även i det läge när vi är som
            skörast.
          </note>
          <note>
            Det handlar om att vi bättre vårdar de välståndsskapande krafterna
            genom att det lönar sig bättre att gå från bidrag till jobb. Innovationer,
            företagande och sparande måste uppmuntras.
          </note>
          <note>
            Det handlar om sociala reformer utan socialism, som att återupprätta
            LSS och rätten till personlig assistans.
          </note>
          <note>
            Det här och mycket mer kräver en ny regering. Därför tog Liberalerna
            i våras ställning för att det bästa för Sverige skulle vara en
            liberal och borgerlig regering. Samtidigt har vi tydligt hedrat
            ingångna avtal. I början av denna mandatperiod medverkade vi till
            att lösa en mycket svår politisk situation med det så kallade
            januariavtalet som byggde på viktiga liberala samhällsreformer.
            Vi står fast vid avtalet. Det var inte på grund av Liberalerna
            och våra röster som Sverige för ett par veckor sedan kastades
            in i en regeringskris.
          </note>
          <note>
            Liberalerna har därefter agerat konstruktivt för att försöka
            finna vägar ut ur denna regeringskris. Helt i linje med det ställningstagande
            som vi har framfört till talmannen ville Liberalerna i första
            hand eftersträva en liberal och borgerlig regering.
          </note>
          <note>
            Vi hade välkomnat om alla fyra borgerliga partier, Liberalerna,
            Moderaterna, Kristdemokraterna och Centerpartiet, skulle ha velat
            verka för ett maktskifte och en ny start för Sverige. Den dörren
            stängdes, och det var inte på grund av Liberalerna. Vi hoppas
            dock att stängda dörrar så småningom kan öppnas igen.
          </note>
          <note>
            Liberalerna kommer att fortsätta arbeta för en liberal, borgerlig
            regering och att vi kan tillträda efter valet 2022. De värden
            utifrån vilka Liberalerna en gång bildades, att utifrån liberala
            idéer ta strid för varje människas frihet att forma sitt eget
            liv, är idéer och tankar som är lika centrala nu som i framtiden.
            De är, som alltid, grunden för all regeringspolitik som vi kan
            medverka till.
          </note>
          <note>
            Vi försvarar vår demokrati och de mänskliga rättigheterna. Vi
            bekämpar rasism, inskränkthet och intolerans. Vi står upp för
            jämställdhet, hbtq-personers rättigheter och för kulturens och
            mediernas frihet. Vi bejakar internationalism, solidaritet och
            det europeiska samarbetet. Nu liksom alltid, i medvind och motvind,
            i opposition liksom i regering, är vi garanten för liberala värden.
          </note>
          <note>
            Herr talman! Liberalerna röstar i dag rött på grund av att vi
            hade föredragit en annan lösning på denna regeringskris. Statsministeromröstningar
            infördes i och med vår nuvarande grundlag. För Liberalernas del
            är vår hållning ungefär så här: Vi trycker grönt för en statsminister
            som leder en regering där vi själva ingår. Vi trycker rött när
            vi anser att andra tänkbara lösningar först borde ha undersökts
            eller omprövats av andra. I övriga voteringar, när talmannens
            förslag är direkt och ofrånkomligt en följd av att det parlamentariska
            läget ser ut som det gör, då trycker vi gult eller när vi de facto
            samarbetar med en regering, så som delvis har varit fallet under
            den här mandatperioden.
          </note>
          <note>
            Vi gör detta utifrån vår egen analys av läget. Andra partier
            får stå för sin analys och sina ställningstaganden. Samma sak
            gäller vid misstroendeomröstningar då regeringens parlamentariska
            stöd prövas.
          </note>
          <note>
            Till exempel röstade Liberalerna rött till regeringen Ingvar
            Carlsson efter valet 1994 och rött i förtroendeomröstningen mot
            Göran Persson direkt efter valet 2002. I båda fallen ansåg Liberalerna
            då att det först borde ha gjorts ytterligare och nya försök att
            pröva förutsättningarna för andra regeringsalternativ för Sveriges
            bästa. Detta gjorde vi alltså trots att det i båda fallen var
            väl känt på förhand att regeringen skulle kunna tillträda respektive
            sitta kvar därför att andra partier gjorde andra vägval än vad
            vi i Liberalerna då gjorde.
          </note>
          <note>
            Att rösta rött innebär inte, vill jag understryka, någon kritik
            mot talmannens handläggning av regeringsbildningen. Jag vill för
            Liberalernas del ta tillfället i akt och säga att talmannen nu,
            liksom vid regeringsbildningen efter valet 2018, har handlagt
            sin uppgift på ett noggrant, opartiskt och i alla delar förtjänstfullt
            sätt. Tack!
          </note>
          <note>
            Nu har andra partier stängt andra vägar utifrån sina egna slutsatser.
            Detta respekterar vi även om vi beklagar det. Liberalerna kommer
            nu att övergå i konstruktiv, oberoende opposition, och vi kommer
            i denna roll att fortsätta att på alla områden bidra till att
            försöka lösa Sveriges samhällsproblem på bästa sätt.
          </note>
          <note>
            (Applåder)
          </note>
          <note>
            (TALMANNEN: Tack för de vänliga orden!)
          </note>
          <note>
            Anf. 4 JIMMIE ÅKESSON (SD):
          </note>
          <note>
            Herr talman! ”Vi är inte klara.” Det hör vi från Socialdemokraterna.
            ”Vi är inte klara.” Och det är ju det som är problemet, herr talman.
            Det finns tyvärr mycket kvar att göra fel. Det finns mycket kvar
            att förstöra, trots att man ändå har ägnat sju år åt att förstöra
            väldigt mycket. Det är också det som är själva skälet till att
            vi ända sedan Stefan Löfven tillträdde har velat avsätta honom
            och tagit varje givet tillfälle att agera i riktningen att avsätta
            en för Sverige historiskt svag och historiskt dålig regering.
          </note>
          <note>
            Det har varit sju förlorade år med misslyckande efter misslyckande.
            Arbetslösheten – den som, som ni vet, förra året skulle vara lägst
            i EU – har fallit mot botten, och jag vet inte hur många platser
            det finns kvar att falla, men det är inte särskilt många. Men
            man är inte klar än, har vi noterat.
          </note>
          <note>
            Gängen skulle knäckas. Det har bara blivit värre. Jag vet inte
            hur många skjutningar vi har läst om bara de senaste dygnen. Det
            blir bara värre.
          </note>
          <note>
            Pensionärerna skulle få bättre levnadsvillkor. Där är vi inte.
            Hålen i välfärden skulle lagas. Där är vi inte heller – långt
            ifrån. Inte minst den senaste tidens gigantiska befolkningsökning
            i Sverige har gjort att välfärden är mer ansträngd än någonsin,
            och det var före den pandemi som vi fortfarande befinner oss i.
          </note>
          <note>
            Herr talman! Stefan Löfven har i sin roll som statsminister och
            med sin regering misslyckats med precis allting. Jag har verkligen
            försökt hitta någonting som Stefan Löfvens regering har lyckats
            med, men det finns ingenting, annat än att man har gjort saker
            sämre.
          </note>
          <note>
            Problemet är, eftersom Socialdemokraterna inte är klara, att
            man kommer att fortsätta i den riktningen. Det tänker inte jag
            och det tänker inte Sverigedemokraterna medverka till. Det kommer
            inte att ske på våra mandat, och därför tänker vi rösta nej i
            dagens omröstning.
          </note>
          <note>
            Det var inte så länge sedan vi samlades här, hela riksdagen,
            för att rösta om, eller vid det tillfället avsätta, en statsminister.
            Nu är vi här igen. Vad har då uppnåtts under de här veckorna?
          </note>
          <note>
            Inte minst har vi påvisat väldigt tydligt att vi har haft en
            historiskt svag och bräcklig regering. Den har nu blivit ännu
            svagare och ännu mer bräcklig. En stor och avgörande del av Stefan
            Löfvens regeringsunderlag finns inte där längre. Det är en viktig
            sak som vi har uppnått under de här veckorna.
          </note>
          <note>
            Vi har också lyckats, ännu en gång och i ännu högre grad än tidigare,
            tydliggöra det nya politiska landskap som vi har i Sverige där
            Sverige har blivit mer normaliserat i ett europeiskt perspektiv.
            Nya konstellationer växer så sakteliga fram medan de gamla blocken
            inte finns längre. Det har också varit viktigt att tydligt visa
            det. Att en röst på Centerpartiet är en röst på Stefan Löfven
            är ett viktigt besked i sig för väljarna när de går till val nästa
            gång, oavsett om det sker i höst eller om ett år.
          </note>
          <note>
            Vi har också lyckats stoppa ett dåligt förslag om marknadshyror.
            För vår del var det också ett bra besked.
          </note>
          <note>
            Stefan Löfven är beredd att återinträda som statsminister. Det
            är lite oklart hur han avser att få igenom sin politik. Det kan
            tyckas vara ansvarslös t. Det kan tyckas att det finns en begränsad
            rimlighet i att man tillträder utan att veta att man faktiskt
            har stöd för sin politiska riktning i riksdagen. Men det är lite
            signifikativt för socialdemokratin. Det där är inte så viktigt,
            utan det är makten som betyder något, inte vad man faktiskt kan
            uträtta.
          </note>
          <note>
            Herr talman! Jag hade tyckt att det allra bästa vore att det
            nya politiska läget hade prövats i ett extra val. Jag tror att
            det hade varit det allra bästa långsiktigt och den enda möjligheten
            för att lösa ut de knutar som finns och försöka få svensk politisk
            debatt att återgå till att handla om sakpolitik och riktiga problem
            för riktiga människor i stället för det spel som åtminst ­ one
            hela denna mandatperiod har handlat om.
          </note>
          <note>
            Nu verkar det inte bli så, men vi får väl se hur riksdagen hanterar
            denna omröstning. Vi kommer i alla fall att rösta nej och trycka
            på den röda knappen.
          </note>
          <note>
            Glad sommar på er allihop!
          </note>
          <note>
            (Applåder)
          </note>
          <note>
            Anf. 5 AMINEH KAKABAVEH (-):
          </note>
          <note>
            Herr talman, ärade ledamöter, svenska folket, mötesdeltagare
            och kära journalister! Efter att Sverigedemokraternas misstroendeförklaring
            mot Stefan Löfven röstades igenom har ingen ny regeringsbildare
            kunnat väljas. Sverige är fortfarande i en pandemi. Vi har alla
            ett ansvar för att den här situationen ska få en lösning.
          </note>
          <note>
            Jag har varit ledamot i riksdagen sedan 2008, men sedan hösten
            2019 har jag varit partilös oberoende socialist. Men jag har fortfarande
            ett ansvar för mina väljare, särskilt de över 3 500 som personröstade
            på mig.
          </note>
          <note>
            Under denna tid har jag försökt att arbeta konstruktivt. Jag
            har riktat flera kritiska interpellationer och skriftliga frågor
            till olika statsråd. Jag har också skrivit många motioner om till
            exempel hedersfrågor och Dawit Isaak och många partimotioner tillsammans
            med ledamöter från sex av riksdagens åtta partier.
          </note>
          <note>
            Jag är glad att tillsammans med talmannen och riksdagsstyrelsens
            representant Tobias Billström ha hittat former för att kunna delta
            i riksdagsarbetet under den tid då vi av folkhälsoskäl har haft
            en mindre riksdag.
          </note>
          <note>
            Jag är en oppositionspolitiker som försöker kompromissa och samarbe
            ­ ta i många sakfrågor och i svåra situationer som denna.
          </note>
          <note>
            I min förra röstförklaring sa jag att min röst snart skulle kunna
            bli avgörande, och så har det blivit.
          </note>
          <note>
            Jag har fått massivt stöd och blivit stoppad flera gånger i tunnelbanan
            och på gator och torg av män, kvinnor och ungdomar i förorten
            och på stan. Jag har fått mejl från pensionärer som inte kan leva
            på sin pension. Jag har lovat att kämpa för dem. Samma sak har
            jag lovat den svensk-somaliske mannen som jobbar för SL vid Skärholmens
            tunnelbana och de unga studenterna som jobbar på Ica.
          </note>
          <note>
            Jag har också ett ansvar att arbeta för alla de barn, flickor
            och kvinnor som dagligen lever under hedersförtryck. Jag hjälper
            dem genom Varken hora eller kuvad.
          </note>
          <note>
            Jag föddes som kurdisk flicka i en islamistisk diktatur, och
            jag fick inte lära mig mitt modersmål. Som kvinna får man än i
            dag inte vara en hel människa enligt sharia i Iran.
          </note>
          <note>
            Jag har fajtats för min och andras frihet och rättigheter. I
            Kurdistan var vi tvungna att även göra det med vapen.
          </note>
          <note>
            Politik har inte varit en karriär för mig utan en kamp för rättvisa,
            jämlikhet, jämställdhet och frihet. Jag är ingen vilde utan tvärtom
            väldigt civiliserad, men jag ger aldrig upp kampen för allas lika
            värde.
          </note>
          <note>
            Politik handlar om att lita på varandra och om att ge och ta
            i svåra situationer för att få landet att fungera. Jag har fört
            konstruktiva och respektfulla samtal med flera partiföreträdare
            under de här veckorna, och jag har fört fram krav för att i dag
            stödja Stefan Löfven som statsminister.
          </note>
          <note>
            För mig är det viktigt att arbeta för en politik mot vinstjakt
            i välfärden, hedersförtryck och mäns våld mot kvinnor. Årligen
            flyttas hundratals mil ­ joner kronor till skatteparadis från
            elever, sjuka och äldre. Jag vill kämpa för bättre villkor för
            samhällets mest utsatta: sjukskrivna, låginkomsttag ­ are, fattigpensionärer
            och alla dem som utsätts för hedersförtryck och våld.
          </note>
          <note>
            Jag har naturligtvis inte fått igenom alla mina krav, men jag
            är glad att regeringen och Socialdemokraterna har varit lyhörda
            och att vi har kunnat enas om några viktiga punkter för en gemensam
            politisk inriktning. Jag har inte heller förbundit mig att stödja
            punkterna i januariavtalet.
          </note>
          <note>
            För bara två år sedan blev jag offentligt förnedrad av en partiledning
            som inte ville att jag skulle ta plats och säga vad jag tyckte.
            Jag är glad att jag inte vek ned mig. Man kan inte alltid vara
            lydig, men man kan alltid visa andra människor respekt.
          </note>
          <note>
            När jag som liten flicka gav mig upp i bergen för att bli peshmerga
            ­ soldat hade jag ingen tanke på att jag en gång skulle bli vågmästare
            i Sve ­ riges riksdag. Och när man skrev de svenska grundlagarna
            tänkte man nog inte heller att en oberoende socialist med bakgrund
            som peshmergasoldat och som kom till Sverige utan att ha fått
            gå i skola n skulle kunna få denna roll.
          </note>
          <note>
            Men, herr talman, Sverige är ett fantastiskt land som ger människor
            möjligheter. Vi ska inte förminska de problem vi har med kriminalitet,
            klanstrukturer, fundamentalism, hedersförtryck, arbetslöshet och
            orättvisor, men vi ska vara stolta över det land vi bor i. Och
            vi som har fått äran att sitta i riksdagen har ett ansvar för
            att samtala och söka kompromisser.
          </note>
          <note>
            Jag är både stolt och tacksam över att få vara med om att representera
            dem som ofta saknar en röst, och jag är glad över att få vara
            med och försöka göra ett bra land bättre.
          </note>
          <note>
            (Applåder)
          </note>
          <note>
            Anf. 6 EBBA BUSCH (KD):
          </note>
          <note>
            Herr talman! Vilken rödgrön röra! S, V, MP och C tycks inte vara
            eniga om något kring hur landet ska styras – utom att de alla
            just nu stöder Stefan Löfven och helst vill sparka problemen framför
            sig.
          </note>
          <note>
            V säger att de släpper fram Löfven men att Löfven sedan måste
            förhandla med dem för att få igenom sin budget.
          </note>
          <note>
            C säger att de släpper fram Löfven men att han absolut inte får
            förhandla budget med V.
          </note>
          <note>
            S och C säger att de har hittat en politisk uppgörelse, som är
            skälet till att regeringen kan tillträda.
          </note>
          <note>
            MP säger dock att de inte är med på uppgörelsen men ska fortfarande
            ingå i regeringen.
          </note>
          <note>
            V säger att deras tid som dörrmatta är över och att de ska ha
            inflytande över budgeten. De kommer inte att bryta mot voteringspraxis.
          </note>
          <note>
            C säger att de kan tänka sig att bryta mot praxis, om Löfven
            bara levererar motsatt politik som den V står för.
          </note>
          <note>
            Och som en liten, liten rödgrön oliv på toppen av alltihop har
            regering ­ en förhandlat fram en helt separat överenskommelse
            med en vänstervilde, om än civiliserad. Amineh Kakabaveh – hatten
            av!
          </note>
          <note>
            Icke desto mindre: en rödgrön röra. Eller som det på det orwellska
            nyspråket numera heter: konstruktiv.
          </note>
          <note>
            Det här är inte bra för Sverige. Så här kan inte ett land styras.
            Hade Stefan Löfven haft Sveriges bästa för ögonen hade han vägrat
            tillträda under sådana här omständigheter. En gång i tiden fanns
            det en socialdemokrati som förstod sådana ting. När Rickard Sandler
            avgick som statsminis ­ ter gjorde han det med motiveringen att
            ”det är bättre att denna regering faller än att regeringsmakten
            lämnas att förfalla”.
          </note>
          <note>
            Vi avlägger vår röst i dag med samma motivering som Sandler en
            gång gjorde. Det är bättre att den här regeringen inte tillträder
            än att ni med öppna ögon tillsätter en bakbunden regering som
            när som helst kan falla och som till synes saknar möjlighet att
            få igenom sin budget i kammaren.
          </note>
          <note>
            Den rödgröna röran gör den här regeringen till en tickande bomb,
            redo att när som helst flyga i luften och kasta oss ut i ännu
            en regeringskris redan i höst. Då vore det bättre att låta väljarna
            säga sitt i ett extra val redan nu. Två val på mindre än ett år
            vore inte värdigt. Ansvaret för om det blir så är Stefan Löfvens,
            när han låter sig bli vald utan att veta om han faktiskt kan styra.
          </note>
          <note>
            Sverige förtjänar bättre. Sverige förtjänar bättre än att sju
            svåra år med Löfven blir till åtta. För i all denna röra och bland
            allt detta politiska spel finns de samhällsproblem som en handlingskraftig
            regering skulle kunna ha börjat lösa under det år som är kvar
            till nästa val.
          </note>
          <note>
            En handlingskraftig regering hade kunnat påbörja århundradets
            vårdreform så att vi kan sätta människovärdet, inte systemet,
            i centrum för sjukvården. En handlingskraftig regering hade kunnat
            påbörja arbetet med att bygga bort äldreboendebristen för att
            alla äldre ska ha rätt till trygghet och gemenskap. En handlingskraftig
            regering skulle kunna påbörja arbetet med att ge polisen de verktyg
            de behöver mot gängbrottsligheten för att alla hederliga människor
            ska kunna röra sig fritt oavsett var i landet de bor. En handlingskraftig
            regering skulle kunna säkra svensk kärnkraft, ge långsiktigt hållbara
            migrationslagar och en politik för att hela landet ska leva. En
            handlingskraftig regering kommer att kunna göra allt detta den
            dag väljarna får säga sitt om denna rödgröna röra.
          </note>
          <note>
            I dag kommer Kristdemokraterna att rösta nej till att utse Stefan
            Löfven till statsminister på nytt. Vi ger åter svenska folket
            ett löfte: Närhelst möjligheten ges tar vi chansen att ge Sverige
            ett nytt ledarskap.
          </note>
          <note>
            (Applåder)
          </note>
          <note>
            Anf. 7 ULF KRISTERSSON (M):
          </note>
          <note>
            Herr talman! Sverige är ett fantastiskt land, och vi skulle kunna
            bli så mycket bättre om vi bara tog tag i våra problem och tog
            fasta på våra möjligheter. Jag vet att så många fler människor
            i vårt land vill få någonting gjort och inte bara prata om varför
            inget görs.
          </note>
          <note>
            Under de senaste sju åren har allvarliga samhällsproblem fördjupats.
            Kriminaliteten och arbetslösheten sätter nya bottenrekord. Utanförskapet
            växer i vårt land, och välfärden hotas om inte fler jobbar och
            betalar skatt. Det är få som tycker att Sverige är ett bättre
            land i dag än för sju år sedan.
          </note>
          <note>
            Januariavtalet var helt ohållbart redan från början. Det var
            en överenskommelse som byggde på oförenliga löften till Centerpartiet,
            Miljöpartiet och Vänsterpartiet, där skogen både skulle brukas
            och exproprieras och där hyressättningen både skulle avregleras
            och lämnas oförändrad – allt beroende på vilket parti som fick
            frågan. Samtidigt skulle en del av reger ­ ingsunderlaget, Vänsterpartiet,
            isoleras från allt politiskt inflytande.
          </note>
          <note>
            Nu är det uppenbart för alla i Sverige och alla i den här kammaren
            att Vänsterpartiet har ett avgörande inflytande över regeringen
            och över politiken. De senaste dagarnas cirkus har visat att de
            politiska konflikterna fortfarande sliter isär de rester som finns
            kvar av regeringens parlamentariska stöd.
          </note>
          <note>
            Socialdemokraterna kan inte förklara hur de ska få igenom sin
            egen budget i höst. Stefan Löfven hotar, eller möjligen lovar,
            att han ska avgå igen redan om några månader. Vänsterpartiet tänker
            inte rösta på en budget som de inte har förhandlat. Centerpartiet
            tänker inte rösta på en budget som Vänsterpartiet har förhandlat.
            Jag förstår att politikerföraktet ökar i Sverige.
          </note>
          <note>
            Miljöpartiet och Centern är helt oense. Har de ingått ett avtal
            om att värna äganderätten till skog, eller har de inte gjort det?
            Centerpartiet röstar nu fram en vänsterregering på ett avtal som
            halva regeringen säger inte existerar.
          </note>
          <note>
            Allt det här bottnar i en politisk vanföreställning. En regering
            som bygger på Miljöpartiets och Vänsterpartiets mandat kommer
            aldrig att vara garanten för enskilda människors ägande alldeles
            oavsett om det handlar om skogen, bostaden, arbetsinkomsten eller
            sparandet. En regering som leds av Socialdemokraterna kommer aldrig
            att ha reformkraften att knäcka den grova kriminaliteten, att
            bryta utanförskapet eller att återupprätta arbetslinjen.
          </note>
          <note>
            Det är också rätt typiskt att den här regeringen föll på frågan
            om hyror i ännu ej byggda hyresrätter samtidigt som alla andra
            i Sverige förfäras över den grova kriminaliteten, de dagliga skjutningarna
            och döden i våra förorter.
          </note>
          <note>
            Alla partier, herr talman, måste nu välja sin egen väg. Nu har
            Centerpartiet gått från att ha varit en stabil kraft i en borgerlig
            regering till att bli ett konsekvent stödparti åt en socialdemokratisk
            regering. Det är en viktig varudeklaration inför valet om drygt
            ett år.
          </note>
          <note>
            Centerpartiet släpper i dag fram en regering som inte bara är
            beroende av Vänsterpartiet och Miljöpartiet utan som i en direkt
            förhandling med riksdagens socialistiska civiliserade vilde har
            utlovat nya attacker på valfriheten i skolan och i välfärden.
          </note>
          <note>
            Det finns nu två alternativ i svensk politik. Det finns ett som
            bygger på att isolera väljare och partier, skriva ohållbara avtal
            och kohandla bort sin politik och ett annat som bygger på en ärlig
            problemanalys och sakpolitik. Det bygger på sakpolitik och på
            samarbete kring Sveriges många problem för att också få någonting
            gjort.
          </note>
          <note>
            Moderaterna har valt väg. Det är vår övertygelse att en framgångsrik
            regering måste bygga på vad man är för, inte på vad man är emot.
            Sverige behöver en regering som kan samtala med alla, förstås,
            och kompromissa i frågor där man vill gå i samma riktning. Det
            är en regering som vet vad den vill och som står för det.
          </note>
          <note>
            Det är en regering som har fokus på landets stora problem och
            våra många möjligheter. Det är en regering som förstår att politiken
            inte kan och inte ska göra allt, men att det politiken gör ska
            politiken göra riktigt bra.
          </note>
          <note>
            Herr talman! Den moderata riksdagsgruppen har inte förtroende
            för regeringen. Vi an ser att en handlingskraftig borgerlig regering
            hade kunnat tillträda. Vi röstar därför nej till att Stefan Löfven
            än en gång väljs till Sveriges statsminister.
          </note>
          <note>
            (Applåder)
          </note>
          <note>
            Anf. 8 ANNIE LÖÖF (C):
          </note>
          <note>
            Herr talman! Under 10 av de senaste 15 åren har Centerpartiet
            burit ansvar – antingen i alliansregeringen eller som en del av
            januariavtalet.
          </note>
          <note>
            Det ta har gjort att vi har kunnat bidra till att förbättra för
            människor att bo i hela landet. Vi har gjort viktiga insatser
            för klimatet, landsbygden och jämställdheten, och vi har sett
            till att människor i utanförskap har kommit närmare arbetsmarknaden.
            Vi har visat att det går att sänka skatterna rejält, inte minst
            för dem med låga inkomster. Samtidigt har vi lagt stora resurser
            på att stärka välfärden.
          </note>
          <note>
            Under de senaste decennierna har vi tagit ansvar för Sverige
            tillsammans med Moderaterna, Socialdemokraterna, Liberalerna,
            Miljöpartiet och Kristdemokraterna. Vi fortsätter att vara öppna
            för samarbete med sex av riksdagens åtta partier och med fler
            mandat än något annat parti.
          </note>
          <note>
            Det är ett sådant mittensamarbete som januariavtalet har varit.
            I det här parlamentariska läget skulle vi gärna fortsätta att
            arbeta inom januariavtal ­ et ytterligare ett år. Men det parlamentariska
            och politiska läge där Moderaterna i nuläget knutit sig hårt vid
            Sverigedemokraterna och där Liberalerna valt att lämna januariavtalet
            finns det tyvärr inte förutsättningar att få till ett brett mittensamarbete
            där andra allianspartier ingår.
          </note>
          <note>
            Vi är nu det enda alliansparti som inte vill göra oss beroende
            av eller samarbeta med Sverigedemokraterna. I detta svåra parlamentariska
            läge kommer Centerpartiet därför att gå i konstruktiv opposition.
            Vi fortsätter inte det budgetsamarbete med regeringen som vi har
            haft de senaste åren utan kommer att lägga fram en egen budgetmotion
            i riksdagen i höst och rösta på den.
          </note>
          <note>
            Centerpartiet kommer inte att budgetförhandla med Vänsterpartiet.
            Vi kommer inte heller att bidra till att en budget som är förhandlad
            med Vänsterpartiet går igenom riksdagen. Sverige behöver samtidigt
            en regering under den begränsade tid som är kvar till valet nästa
            år. Vi väljer därför att lägga ned vår röst för Stefan Löfven.
          </note>
          <note>
            För att vi ska göra det har den nominerade statsministern Stefan
            Löfven utfäst att genomföra tre viktiga reformer från januariavtalet.
            Det handlar om att genomföra partsuppgörelsen om LAS och omställning
            på arbetsmarknaden, stärkt äganderätt för skogen och ett reformerat
            strandskydd som gör det enklare att bo och leva i hela landet.
            Stefan Löfven har meddelat att den regering som han leder kommer
            att hålla och genomföra den överenskommelsen.
          </note>
          <note>
            Detta är inte vårt förstahandsval. Men med de låsningar som finns
            från andra partier bedömer vi att detta är det bästa alternativ
            vi har i dag. På detta sätt tar Centerpartiet ett mycket stort
            ansvar. Vi skapar förutsättning ­ ar för att Sverige ska kunna
            styras fram till valet nästa år. Vi säkrar viktiga reformer för
            landsbygden, äganderätten och arbetsmarknaden.
          </note>
          <note>
            Samtidigt skapar vi möjlighet för Centerpartiet att agera friare
            i riksdagen kommande år och därmed kunna göra fler uppgörelser
            med såväl Moderaterna, andra allianspartier som med nuvarande
            regeringspartier i syfte att förbättra Sverige ytterligare. Vi
            kommer inför valet 2022 att gå till val som ett borgerligt liberalt
            parti som fortsätter att söka samarbeten i den politiska mitten.
          </note>
          <note>
            Herr talman! Vi i Centerpartiet kommer i dag att lägga ned våra
            röster, det vill säga att rösta gult.
          </note>
          <note>
            (Applåder)
          </note>
          <note>
            Anf. 9 NOOSHI DADGOSTAR (V):
          </note>
          <note>
            Herr talman! Vi firar i år demokratin. I studiematerial, nya
            antologier och seminarier har vi folkvalda låtit medborgarna ta
            del av demokratins uppbyggnad för att fira den tillsammans med
            oss. I skolor genomförs stora studiesatsningar där elever får
            lära sig hur det gick till för 100 år sedan när det avgörande
            klubbslaget föll i riksdagens andrakammarsal.
          </note>
          <note>
            Sverige är ett fantastiskt land där trygghet har kombinerats
            med hög sysselsättning, ett starkt näringsliv och framgångsrika
            företag. Men vi har också sett hur den svenska modellen har monterats
            ned. Privatiseringar och nedskärningar har blivit vardag. Långa
            vårdköer, bristerna i skolan och låga pensioner har blivit allt
            större problem. När olyckan är framme nekas människor sjukpenning
            trots att de inte kan arbeta. De ekonomiska klyftorna växer med
            rekordfart i Sverige.
          </note>
          <note>
            Sverige är ett bra land, men vi kan bättre. Nu måste politiken
            gå i en ny riktning. Demokratin är i dag pressad. Många upplever
            att det inte spelar någon roll vad de röstar på eftersom det ändå
            bara blir samma politik. Demokratin kräver tillit, förtroende,
            och det förtroendet vårdas bäst genom att de som går och röstar
            vet att det gör skillnad.
          </note>
          <note>
            Det handlar om att politik inte bara är bråk och uppgörelser.
            Det beslut man fattar på valdagen har betydelse för hyran, jobbet,
            sjukhuset och trygghetssystemen. Man har rätt att få veta vad
            man får. Grunden är att respektera den röst som väljarna lägger
            i valurnorna.
          </note>
          <note>
            Svenska folket bestämmer, och vi är dess företrädare. Vi äger
            inte våra mandat. Vi får dem till låns av dem vi är satta att
            representera. Vi ska stifta lagar och se till att landet kan regeras.
            Då krävs det att majoriteter bildas.
          </note>
          <note>
            Man behöver inte styra. Men ska man styra måste man ha en majoritet
            av väljarna bakom sig, annars saknas legitimiteten. Så enkelt
            är det i en fungerande demokrati. Alla behöver inte samarbeta
            med alla. Men de som ingår i en styrande majoritet behöver göra
            det. Så ser demokratins spelregler ut.
          </note>
          <note>
            En statsminister röstas nu fram av fyra partier. Ett av dessa,
            Centerpartiet, har belagt statsministern med talförbud gentemot
            sitt eget regeringsunderlag. Statsministern ska gissa sig till
            vad regeringsunderlaget önskar i statsbudgeten. Svenska folket
            måste tycka att detta är en märklig ordning, att först gemensamt
            rösta fram en statsminister och sedan belägga honom med kompromiss-
            och förhandlingsförbud med sitt eget regeringsunder ­ lag.
          </note>
          <note>
            Det är inte seriöst, särskilt inte när det gäller hans viktigaste
            instrument, budgeten. Det är ett förhållningssätt som saknar respekt
            för den demokratiska andan och väljarna. Blir en socialdemokratisk
            statsminister vald i dag kommer det därför att bli en mycket svår
            resa framåt där statsministern har berövats ett av de mest självklara
            verktyg en som finns i politiken , nämligen att förhandla.
          </note>
          <note>
            Detta till trots kommer Vänsterpartiet att släppa fram Stefan
            Löfven som statsminister när frågan om marknadshyrorna nu inte
            ligger på bordet. Vi står vid vårt ord och gör det vi har lovat
            väljarna. Och – lyssna nu, Ulf Kristersson! – 3 miljoner hyresgäster
            slipper hyreshöjningar.
          </note>
          <note>
            Stefan Löfven har tilltro till att han kan samla det underlag
            som krävs för att få igenom en budget och har accepterat att gå
            fram trots vetskapen om det mycket märkliga läge vi nu har. Därför
            röstar vi gult i dag. Vi kommer dock att fortsätta att driva våra
            väljares sak. Det är vår uppgift. Vänsterpartiet är berett att
            ingå i majoriteter och vara en konstruktiv part i nödvändiga kompromisser
            för landets stabilitet. Det borde vara en självklarhet för alla
            partier som röstar fram en statsminister i dag.
          </note>
          <note>
            (Applåder)
          </note>
          <note>
            Anf. 10 KAROLINA SKOG (MP):
          </note>
          <note>
            Herr talman! Miljöpartiet är ett samarbetsparti. Vi är ett litet
            men kraftfullt parti med ambitionen att förändra hela världen
            – klara klimatmålen, bygga en välfärd inom naturens ramar och
            skapa ett jämlikt samhälle.
          </note>
          <note>
            Vi är också ett parti som står upp för den öppna demokrati som
            har byggts av många under lång tid – en demokrati som bygger på
            något som är betydligt bredare än den rösträtt som vi firar i
            år. Det är en demokrati med fria medier, skydd för minoriteter,
            en stark rättsstat, demokratiska institutioner och en alldeles
            unik rätt att röra sig i skog och mark.
          </note>
          <note>
            Vi vet att vi måste samarbeta med andra för att nå framgång.
            Därför söker Miljöpartiet lösningar. Där andra såg låsningar fann
            vi möjligheter. Där andra tror på ultimatum och kravlistor vill
            vi se ett givande och tagande. Vi i Miljöpartiet ser förutsättningar
            för en allians för anständighet i Sverige.
          </note>
          <note>
            Herr talman! Vi står vid ett vägskäl i svensk politik som är
            olikt allt vi har sett på decennier. Högernationalisterna mobiliserar
            – mot mänskliga rättigheter, mot jämställdhet, mot demokrati.
          </note>
          <note>
            Jag har under mandatperioden följt utvecklingen i de skånska
            kommuner där Sverigedemokraterna nu har inflytande genom olika
            typer av allianser med borgerliga partier. Fler bör uppmärksamma
            vad som sker där, för det är förfärligt och förskräcker.
          </note>
          <note>
            Den demokratiska beslutsprocessen lokalt monteras ned när såväl
            opposition som lokala medier undanhålls insyn och information.
            När lära ­ re berättar att de begränsas i sitt uppdrag att förmedla
            kunskap och biblio ­ tekarier inte får välja vilka böcker som
            ska ställas på hyllorna måste vi reagera. När symboler för mänskliga
            rättigheter stoppas och beslut som går på tvärs mot rättsstatens
            principer pressas igenom kan vi inte titta åt andra hållet. När
            liberala värden utmanas måste vi som har dem här, i hjär ­ tat,
            resa oss upp.
          </note>
          <note>
            Nu vill samma krafter styra ett helt land. Med blicken mot förebilderna
            i form av det som har hänt i Trumps USA och nu händer i Orbán
            s Ungern ser de möjligheter att förändra sådant som vi andra har
            tagit för givet. Vi har fått damma av argumenten för självklarheter
            som asylrätten och abort ­ rätten och att man kan vara svensk
            och jude på samma gång.
          </note>
          <note>
            Vi i Miljöpartiet vill inte låta detta hända. Socialdemokraterna
            vill inte låta det hända, och inte heller Vänsterpartiet eller
            Centerpartiet. Anständighetens allians håller.
          </note>
          <note>
            Miljöpartiet är ett samarbetsparti. I varje samarbete som vi
            går in i tar vi med oss våra gröna värderingar och principer.
            Vid varje tillfälle där vi får inflytande kommer vi att ta strid
            för jämställdhet, för naturen, för fred och för kommande generationers
            rätt till ett gott liv.
          </note>
          <note>
            Det Sverige som vi älskar och kämpar för har en stark demokrati
            och en fungerande rättsstat. Där får barn växa upp och utvecklas
            för att bli det som de vill bli. Vi har skogar som är fulla av
            liv och fantastisk kust, som är tillgängliga för oss alla.
          </note>
          <note>
            Vi angriper de dubbla kriser som vi står inför. Hotet mot naturen
            och klimathotet är reella hot mot våra barns framtid. Vi måste
            ta dem på lika stort allvar och angripa dem på samma sätt som
            vi har gjort med pandemin – genom samarbete.
          </note>
          <note>
            Efter att riksdagen har gett grönt ljus för en statsminister
            vidtar ett arbete för att få ihop en budget som accepteras av
            kammaren. Miljöpartiet kommer att gå in i det arbetet i konstruktiv
            anda. Vi kommer också att gå in i det med tydliga prioriteringar.
          </note>
          <note>
            Återhämtningen från pandemin måste vara grön. Detta görs genom
            kraftfulla investeringar i infrastruktur och samarbete med alla
            de företag som vill vara en del av omställningen till en fossilfri
            ekonomi. Den gröna industrirevolutionens potential ska utnyttjas
            fullt ut. Arbetet mot våld i nära relationer ska finansieras.
            Vård och äldrevård behöver stärkas. Kultur, civilsamhälle och
            medier behöver förutsättningar för en återhämtning. Vi har mycket
            arbete framför oss. Låt oss fokusera på det i stället för på politiskt
            spel.
          </note>
          <note>
            Den statsminister som bäst kan ge vårt land den stabilitet som
            behövs för att fokusera på det som är viktigt är Stefan Löfven.
            Miljöpartiet röstar grönt för en rödgrön regering med Stefan Löfven
            som statsminister.
          </note>
          <note>
            (Applåder)
          </note>
          <note>
            I detta anförande instämde Leila Ali-Elmi, Nicklas Attefjord,
            Emma Berginger, Mats Berglund, Camilla Hansén, Annika Hirvonen,
            Emma Hult, Rebecka Le Moine, Rasmus Ling och Amanda Palmstierna
            (alla MP).
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Talmannen erinrade om att förslaget till statsminister skulle
            prövas genom omröstning.
          </note>
          <note>
            Följande voteringsproposition lästes upp och godkändes:
          </note>
          <note>
            Rösta ja om du vill godkänna förslaget att utse Stefan Löfven
            till statsminister.
          </note>
          <note>
            Rösta nej om du vill förkasta förslaget.
          </note>
          <note>
            Om minst 175 av riksdagens ledamöter röstar nej har riksdagen
            förkastat förslaget. I annat fall har det godkänts.
          </note>
          <note>
            Votering:
          </note>
          <note>
            116 för godkännande
          </note>
          <note>
            173 för avslag
          </note>
          <note>
            60 avstod
          </note>
          <note>
            Mindre än hälften av riksdagens ledamöter hade röstat mot förslaget.
            Riksdagen hade alltså utsett Stefan Löfven till statsminister.
          </note>
          <note>
            Partivis fördelning av rösterna:
          </note>
          <note>
            För godkännande: 100 S, 16 MP
          </note>
          <note>
            För avslag: 70 M, 6 2 SD, 22 KD , 18 L, 1-
          </note>
          <note>
            Avstod: 3 1 C, 27 V, 1 L , 1-
          </note>
          <note>
            Anf. 11 TALMANNEN:
          </note>
          <note>
            Får jag be tillträdande statsminister Stefan Löfven att komma
            fram till talmanspodiet och hämta förordnandet.
          </note>
          <note>
            § 2 Justering av protokoll
          </note>
          <note>
            Protokollet för den 16 juni justerades.
          </note>
          <note>
            § 3 Anmälan om ny riksdagsledamot
          </note>
          <note>
            Följande berättelse hade kommit in från Valprövningsnämnden:
          </note>
          <note>
            Berättelse om granskning av bevis för ny ledamot och nya ersättare
            för ledamöter av riksdag en
          </note>
          <note>
            Till Valprövningsnämnden har från Valmyndigheten inkommit dels
            bevis om att Jakob Olofsgård (L) utsetts till ny ledamot av riksdagen
            fr.o.m. den 1 augusti 2021 sedan Emma Carlsson Löfdahl (-) har
            avsagt sig uppdraget, dels bevis om att Johanna Lundgren Gestlöf
            (C), Anders Rickman (L) och Malin Ekman (L) har utsetts till nya
            ersättare för ledamöter av riksdagen fr.o.m. den 1 juli 2021.
          </note>
          <note>
            Valprövningsnämnden har denna dag granskat bevisen för den nya
            ledamoten och de nya ersättarna och därvid funnit att de blivit
            utfärdade i enlighet med 14 kap. 28 § vallagen (2005:837).
          </note>
          <note>
            Stockholm den 6 juli 2021
          </note>
          <note>
            Annika Sandström
          </note>
          <note>
            ordförande / Agota Földes
          </note>
          <note>
            sekreterare
          </note>
          <note>
            § 4 Anmälan om uteblivna svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2020/21: 811
          </note>
          <note>
            Till riksdagen
          </note>
          <note>
            Interpellation 2020/21:811 Återinförande av skatter
          </note>
          <note>
            av Boriana Åberg (M)
          </note>
          <note>
            Som utgångspunkt besvarar en övergångsregering inte interpellationer
            eller skriftliga frågor. Vissa frågor, bl.a. frågor som rör EU
            ‑ ärenden eller rena sakförhållanden, kan det dock bli aktuellt
            att besvara. Bedömningen är att denna interpellation inte är sådan
            att den bör besvaras av en övergångsregering. Interpellationen
            kommer därför inte att besvaras .
          </note>
          <note>
            Stockholm den 5 juli 2021
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Magnus Bengtson
          </note>
          <note>
            Expeditions- och rättschef
          </note>
          <note>
            Interpellation 2020/21: 817
          </note>
          <note>
            Till riksdagen
          </note>
          <note>
            Interpellation 2020/21:817 Importmomsen
          </note>
          <note>
            av Sofia Westergren (M)
          </note>
          <note>
            Som utgångspunkt besvarar en övergångsregering inte interpellationer
            eller skriftliga frågor. Vissa frågor, bl.a. frågor som rör EU
            ‑ ärenden eller rena sakförhållanden, kan det dock bli aktuellt
            att besvara. Bedömningen är att denna interpellation inte är sådan
            att den bör besvaras av en övergångsregering. Interpellationen
            kommer därför inte att besvaras .
          </note>
          <note>
            Stockholm den 5 juli 2021
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Magnus Bengtson
          </note>
          <note>
            Expeditions- och rättschef
          </note>
          <note>
            Interpellation 2020/21: 819
          </note>
          <note>
            Till riksdagen
          </note>
          <note>
            Interpellation 2020/21:819 Vattenfalls köp av ryskt kärnbränsle
          </note>
          <note>
            av Helena Antoni (M)
          </note>
          <note>
            Som utgångspunkt besvarar en övergångsregering inte interpellationer
            eller skriftliga frågor. Vissa interpellationer , bl.a. frågor
            som rör EU ‑ ärenden eller rena sakförhållanden, kan det dock
            bli aktuellt att besvara. Bedömningen är att denna interpellation
            inte är sådan att den bör besvaras av en övergångsregering. Interpellationen
            kommer därför inte att besvaras .
          </note>
          <note>
            Stockholm den 5 juli 2021
          </note>
          <note>
            Utrikesdepartementet
          </note>
          <note>
            Ann Linde (S)
          </note>
          <note>
            Enligt uppdrag
          </note>
          <note>
            Anna Hammargren
          </note>
          <note>
            Expeditionschef
          </note>
          <note>
            Interpellation 2020/21: 824
          </note>
          <note>
            Till riksdagen
          </note>
          <note>
            Interpellation 2020/21:824 Ekonomisk jämställdhet
          </note>
          <note>
            av Helena Bouveng (M)
          </note>
          <note>
            Som utgångspunkt besvarar en övergångsregering inte interpellationer
            eller skriftliga frågor. Vissa frågor, bl.a. frågor som rör EU
            ‑ ärenden eller rena sakförhållanden, kan det dock bli aktuellt
            att besvara. Bedömningen är att denna interpellation inte är sådan
            att den bör besvaras av en övergångsregering. Interpellationen
            kommer därför inte att besvaras .
          </note>
          <note>
            Stockholm den 5 juli 2021
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Magnus Bengtson
          </note>
          <note>
            Expeditions- och rättschef
          </note>
          <note>
            Interpellation 2020/21: 838
          </note>
          <note>
            Till riksdagen
          </note>
          <note>
            Interpellation 2020/21:838 Förbättring av riskskatten
          </note>
          <note>
            av Charlotte Quensel (SD)
          </note>
          <note>
            Som utgångspunkt besvarar en övergångsregering inte interpellationer
            eller skriftliga frågor. Vissa frågor, bl.a. frågor som rör EU
            ‑ ärenden eller rena sakförhållanden, kan det dock bli aktuellt
            att besvara. Bedömningen är att denna interpellation inte är sådan
            att den bör besvaras av en övergångsregering. Interpellationen
            kommer därför inte att besvaras .
          </note>
          <note>
            Stockholm den 5 juli 2021
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Magnus Bengtson
          </note>
          <note>
            Expeditions- och rättschef
          </note>
          <note>
            § 5 Anmälan om uteblivna svar på skriftliga frågor
          </note>
          <note>
            Talmannen anmälde att följande skriftliga frågor inte skulle
            besvaras:
          </note>
          <note>
            2020/21:3292 Gränsgångare och demokratin
          </note>
          <note>
            av Kjell-Arne Ottosson (KD)
          </note>
          <note>
            till statsrådet Anna Hallberg (S)
          </note>
          <note>
            2020/21:3295 A-kassa och timanställning
          </note>
          <note>
            av Lotta Olsson (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:3306 Analys utifrån krigsmateriellagen angående ubåten
            Som
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3300 Humanitärt tillträde och sexuellt våld i Tigray
          </note>
          <note>
            av Yasmine Posio (V)
          </note>
          <note>
            till utrikesminister Ann Linde (S)
          </note>
          <note>
            2020/21:3313 Nedstängning av tidning i Hongkong
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3309 Svenskt stöd till UNRWA och den palestinska myndigheten
          </note>
          <note>
            av Björn Söder (SD)
          </note>
          <note>
            till statsrådet Per Olsson Fridh (MP)
          </note>
          <note>
            2020/21:3316 Pressfriheten i Hongkong
          </note>
          <note>
            av Boriana Åberg (M)
          </note>
          <note>
            till utrikesminister Ann Linde (S)
          </note>
          <note>
            2020/21:3314 Bistånd till återuppbyggnaden i Nagorno-Karabach
          </note>
          <note>
            av Björn Söder (SD)
          </note>
          <note>
            till statsrådet Per Olsson Fridh (MP)
          </note>
          <note>
            2020/21:3312 Donation av vaccin till Taiwan
          </note>
          <note>
            av Björn Söder (SD)
          </note>
          <note>
            till statsrådet Per Olsson Fridh (MP)
          </note>
          <note>
            2020/21:3311 Relationen mellan USA och Nordkorea
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3315 Handeln med Kina
          </note>
          <note>
            av Boriana Åberg (M)
          </note>
          <note>
            till statsrådet Anna Hallberg (S)
          </note>
          <note>
            2020/21:3317 Koalitionens möte om Islamiska staten
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            § 6 Meddelande om tidpunkt för anmälan av utsedda statsråd
          </note>
          <note>
            Talmannen meddelade att statsministern skulle anmäla utsedda
            statsråd i kammaren fredagen den 9 juli klockan 11.00. För detta
            sammanträde skulle överenskommelsen om 55 ledamöters närvaro i
            salen gälla.
          </note>
          <note>
            § 7 Kammaren åtskildes kl. 15.00.
          </note>
          <note>
            Sammanträdet leddes av talmannen.
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Prövning av förslag till statsminister
          </note>
          <note>
            Anf. 1 TALMANNEN
          </note>
          <note>
            Anf. 2 ANNELIE KARLSSON (S)
          </note>
          <note>
            Anf. 3 JOHAN PEHRSON (L)
          </note>
          <note>
            Anf. 4 JIMMIE ÅKESSON (SD)
          </note>
          <note>
            Anf. 5 AMINEH KAKABAVEH (-)
          </note>
          <note>
            Anf. 6 EBBA BUSCH (KD)
          </note>
          <note>
            Anf. 7 ULF KRISTERSSON (M)
          </note>
          <note>
            Anf. 8 ANNIE LÖÖF (C)
          </note>
          <note>
            Anf. 9 NOOSHI DADGOSTAR (V)
          </note>
          <note>
            Anf. 10 KAROLINA SKOG (MP)
          </note>
          <note>
            Beslut
          </note>
          <note>
            Anf. 11 TALMANNEN
          </note>
          <note>
            § 2 Justering av protokoll
          </note>
          <note>
            § 3 Anmälan om ny riksdagsledamot
          </note>
          <note>
            § 4 Anmälan om uteblivna svar på interpellationer
          </note>
          <note>
            § 5 Anmälan om uteblivna svar på skriftliga frågor
          </note>
          <note>
            § 6 Meddelande om tidpunkt för anmälan av utsedda statsråd
          </note>
          <note>
            § 7 Kammaren åtskildes kl. 15.00.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
