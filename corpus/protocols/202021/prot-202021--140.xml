<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--140</head>
          <docDate when="2021-06-14">2021-06-14</docDate>
        </div>
      </front>
      <body>
        <div>
          <note>
            § 1 Val av chefsjustitieombudsma n
          </note>
          <note>
            Val av chefsjustitieombudsman företogs.
          </note>
          <note>
            Anf. 1 KARIN ENSTRÖM (M):
          </note>
          <u>
            <seg>
              Fru talman! I egenskap av ordförande i riksdagens konstitutionsutskott
              är det min uppgift att meddela kammaren att utskottet enhälligt
              föreslår att riksdagen till ny chefsjustitieombudsman ska välja
              justitierådet Erik Nymansson.
            </seg>
          </u>
          <u>
            <seg>
              Jag ser att justitierådet tillsammans med sin familj och företrädare
              för justitieombudsmannaämbetet inklusive nuvarande chefs-JO sitter
              på åhörarläktaren. Jag vill hälsa er alla varmt välkomna till
              riksdagen i dag.
            </seg>
          </u>
          <u>
            <seg>
              Justitieombudsmannen infördes redan i 1809 års regeringsform
              och har alltså mer än 200 år långa anor. Det är en av våra viktigaste
              institutioner för att främja rättssäkerhet och höja den rättsliga
              kvalitetsnivån i myndighetsutövningen. I vårt land har JO, som
              Justitieombudsmannen förkortas, riksdagens uppdrag att säkerställa
              att staten förblir god, att myndigheterna och deras företrädare
              följer lagarna och att den enskilde får komma till sin rätt.
            </seg>
          </u>
          <u>
            <seg>
              Det är konstitutionsutskottet som föreslår justitieombudsman,
              och det är riksdagen som väljer dem. Från början valdes en justitieombudsman.
              Numera behöver vi fyra stycken varav en chefsjustitieombudsman,
              och de väljs för en period på fyra år.
            </seg>
          </u>
          <note>
            Nuvarande chefs-JO Elisabeth Rynning har begärt att bli entledigad
            från sitt uppdrag. Elisabeth Rynning tillträdde som chefs-JO den
            5 september 2016. I hennes ansvarsområden ingår bland annat allmänna
            förvaltningsdomstolar, hälso- och sjukvård och skolväsen. KU vill
            tacka Elisabeth Rynning för det värv hon har utfört som chefsjustitieombudsman.
            Stort tack, Elisabeth!
          </note>
          <note>
            Ett enigt KU beslutade vid sammanträdet den 10 juni 2021 att
            föreslå att riksdagen väljer justitierådet Erik Nymansson till
            ny chefsjustitieombudsman.
          </note>
          <note>
            Erik Nymansson är född 1960 och arbetar sedan 2010 som justitieråd
            i Högsta förvaltningsdomstolen. Innan dess arbetade han sammanlagt
            cirka 14 år i Finansdepartementet, bland annat som expeditions-
            och rättschef. Erik Nymansson har också varit särskild utredare
            i flera statliga utredning ­ ar och ledamot i Domarnämnden.
          </note>
          <note>
            Erik Nymansson tillträder sin post som chefsjustitieombudsman
            den l oktober 2021.
          </note>
          <u>
            <seg>
              Fru talman! KU föreslår alltså enhälligt att riksdagen till ny
              chefsjustitieombudsman väljer Erik Nymansson.
            </seg>
          </u>
          <note>
            Följande skrivelse hade kommit in från konstitutionsutskottet:
          </note>
          <u>
            <seg>
              Chefsjustitieombudsmannen Elisabeth Rynning har meddelat att
              hon önskar bli entledigad från den dag då en ny chefsjustitieombudsman
              kan tillträda, dock senast från den 1 oktober 2021.
            </seg>
          </u>
          <u>
            <seg>
              Konstitutionsutskottet har berett frågan om val av en ny chefsjustitieombudsman.
            </seg>
          </u>
          <note>
            Konstitutionsutskottet föreslår enhälligt att riksdagen för tiden
            fr.o.m. den 1 oktober 2021 till dess nytt val har genomförts under
            fjärde året därefter till chefsjustitieombudsman väljer justitierådet
            Erik Nymansson.
          </note>
          <note>
            Stockholm den 10 juni 2021
          </note>
          <note>
            På konstitutionsutskottets vägnar
          </note>
          <note>
            Karin Enström
          </note>
          <note>
            Kammaren biföll konstitutionsutskottets förslag och valde därmed
            för tiden från och med den 1 oktober 2021 till dess nytt val genomförts
            under fjärde året därefter till
          </note>
          <u>
            <seg>
              chefsjustitieombudsman
            </seg>
          </u>
          <note>
            Erik Nymansson
          </note>
          <note>
            § 2 Val till Nämnden för prövning av statsråds och vissa andra
            befattningshavares övergångsrestriktioner
          </note>
          <note>
            Val till Nämnden för prövning av statsråds och vissa andra befattningshavares
            övergångsrestriktioner företogs.
          </note>
          <note>
            Följande skrivelse hade kommit in från konstitutionsutskottet:
          </note>
          <note>
            Till riksdagen
          </note>
          <note>
            Nämnden för prövning av statsråds och vissa andra befattningshavares
            övergångsrestriktioner består enligt 13 kap. 14 a. § riksdagsordningen
            av en ordförande och fyra andra ledamöter, varav en ska vara ordförandens
            ersättare. De väljs var för sig av riksdagen året före ett ordinarie
            val till riksdagen för tiden till dess ett nytt val till nämnden
            har ägt rum. Val till nämnden bereds av konstitutionsutskottet
            (tilläggsbestämmelse 13.14 a.1).
          </note>
          <note>
            Konstitutionsutskottet föreslår enhälligt att riksdagen för tiden
            till dess att ett nytt val till nämnden har ägt rum till ordförande
            i Nämnden för pröv ­ ning av statsråds och vissa andra befattningshavares
            övergångsrestrik ­ tioner omväljer f.d. justitiekanslern Anna
            Skarhed, till ledamot och ersätt ­ are för ordföranden omväljer
            generaldirektören Thomas Rolén samt till le ­ damöter omväljer
            f.d. chefsjustitieombudsmannen Elisabet Fura, närings ­ politiska
            chefen Tanja Rasmusson och landshövdingen Sven-Erik Öster ­ berg.
          </note>
          <note>
            Stockholm den 8 juni 2021
          </note>
          <note>
            På konstitutionsutskottets vägnar
          </note>
          <note>
            Karin Enström
          </note>
          <note>
            Kammaren biföll konstitutionsutskottets förslag och valde därmed
            för tiden från och med den 14 juni till dess nytt val till nämnden
            genomförts till
          </note>
          <note>
            ordförande i Nämnden för prövning av statsråds och vissa andra
            befattningshavares övergångsrestriktioner
          </note>
          <note>
            Anna Skarhed, f.d. justitiekansler
          </note>
          <note>
            ledamot och ersättare för ordföranden i Nämnden för prövning
            av statsråds och vissa andra befattningshavares övergångsrestriktioner
          </note>
          <note>
            Thomas Rolén, generaldirektör
          </note>
          <note>
            ledamöter i Nämnden för prövning av statsråds och vissa andra
            befattningshavares övergångsrestriktioner
          </note>
          <note>
            Elisabet Fura, f.d. chefsjustitieombudsman
          </note>
          <note>
            Tanja Rasmusson, näringspolitisk chef
          </note>
          <note>
            Sven-Erik Österberg, landshövding
          </note>
          <note>
            § 3 Meddelande om statsministerns frågestund
          </note>
          <note>
            Tredje vice talmannen meddelade att vid frågestunden torsdagen
            den 17 juni kl. 14.00 skulle frågor besvaras av statsminister
            Stefan Löfven (S).
          </note>
          <note>
            § 4 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2020/21: 789
          </note>
          <note>
            Till riksdagen
          </note>
          <u>
            <seg>
              Interpellation 2020/21:789 Vård till personer som utsatts för
              sexuella övergrepp som barn
            </seg>
          </u>
          <note>
            av Marléne Lund Kopparklint (M)
          </note>
          <u>
            <seg>
              Interpellationen kommer att besvaras längre fram.
            </seg>
          </u>
          <u>
            <seg>
              Skälet till dröjsmålet är tillfälligt förhinder att närvara i
              kammaren.
            </seg>
          </u>
          <note>
            Stockholm den 10 juni 2021
          </note>
          <u>
            <seg>
              Socialdepartementet
            </seg>
          </u>
          <note>
            Lena Hallengren (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2020/21: 798
          </note>
          <note>
            Till riksdagen
          </note>
          <note>
            Interpellation 2020/21:798 Vårjakt på råbock i hela landet
          </note>
          <note>
            av Erik Ottoson (M)
          </note>
          <note>
            Interpellationen kommer att besvaras torsdagen den 2 september
            2021.
          </note>
          <u>
            <seg>
              Skälet till dröjsmålet är tidigare inbokade arrangemang.
            </seg>
          </u>
          <note>
            Stockholm den 10 juni 2021
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2020/21: 818
          </note>
          <note>
            Till riksdagen
          </note>
          <note>
            Interpellation 2020/21:818 En förnyad utredning om militärtransporter
            på Estonia
          </note>
          <note>
            av Mikael Oscarsson (KD)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
          </u>
          <note>
            Interpellationen kommer att besvaras den 9 september 2021.
          </note>
          <note>
            Stockholm den 11 juni 2021
          </note>
          <u>
            <seg>
              Justitiedepartementet
            </seg>
          </u>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            § 5 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2020/21:212 till skatteutskottet
          </note>
          <note>
            § 6 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Trafikutskottets betänkanden och utlåtande
          </note>
          <note>
            2020/21:TU12 Förarbevis för vattenskoter
          </note>
          <note>
            2020/21:TU15 Järnvägsfrågor
          </note>
          <u>
            <seg>
              2020/21:TU17 En strategi för hållbar och smart mobilitet
            </seg>
          </u>
          <note>
            2020/21:TU18 Förlängd giltighetstid för yrkeskompetensbevis
          </note>
          <note>
            Näringsutskottets betänkanden
          </note>
          <u>
            <seg>
              2020/21:NU17 Regelförenkling för företag
            </seg>
          </u>
          <note>
            2020/21:NU26 Riksrevisionens rapport om effektutvärderingar av
            näringspolitiken
          </note>
          <note>
            2020/21:NU29 Anpassningar till EU:s marknadskontrollförordning
          </note>
          <note>
            § 7 Granskningsbetänkande våren 2021
          </note>
          <note>
            Konstitutionsutskottets betänkande 2020/21:KU20
          </note>
          <u>
            <seg>
              Granskningsbetänkande våren 2021
            </seg>
          </u>
          <note>
            föredrogs.
          </note>
          <note>
            Inledning
          </note>
          <note>
            Anf. 2 KARIN ENSTRÖM (M):
          </note>
          <note>
            Fru talman! I mer än 200 år har riksdagens konstitutionsutskott
            granskat att regeringen och statsråden i sin ämbetsutövning har
            följt grundlag ­ arna och andra lagar och regler som styr regeringsarbetet.
          </note>
          <u>
            <seg>
              Konstitutionsutskottets ledamöter är alla folkvalda och tillhör
              olika politiska partier, men granskningen är formell och handlar
              inte om vad som kan anses vara politiskt önskvärt eller klandervärt.
            </seg>
          </u>
          <u>
            <seg>
              KU:s granskning kan sägas innebära att politiskt ansvar utkrävs
              på konstitutionell grund. Att det konstitutionella snarare än
              det politiska perspektivet ska ligga till grund för utskottets
              granskningsarbete är av central betydelse. Det förpliktar men
              erbjuder samtidigt öppningar till samförstånd över partigränser
              där samförstånd inte alltid råder.
            </seg>
          </u>
          <note>
            I betänkandet redovisas utskottets granskning av statsrådens
            tjänste ­ utövning med anledning av de särskilda anmälningar som
            inkommit till utskottet från riksdagsledamöter. Konstitutionsutskottet
            beslutade också under hösten 2020 att närmare granska regeringens
            hantering av ett antal frågor med koppling till coronapandemin.
          </note>
          <note>
            Totalt har KU behandlat 28 ärenden. Två granskningsärenden har
            bordlagts av utskottet då nya uppgifter tillkommit i dessa ärenden.
            Det gäl ­ ler utbildningsministerns hantering och kommunikation
            angående Pisa ­ undersökningen 2018 och regeringens styrning av
            Svenska kraftnät.
          </note>
          <u>
            <seg>
              Vad KU kommit fram till mer i detalj återkommer vi till under
              debatten, som är indelad i ett antal avsnitt.
            </seg>
          </u>
          <u>
            <seg>
              På ett övergripande plan kan jag nämna att utskottet påtalar
              brister i 16 ärenden och att 6 av dessa ärenden avser brister
              kopplade till regeringens hantering av coronapandemin.
            </seg>
          </u>
          <u>
            <seg>
              Årets granskning är en av de mest omfattande som gjorts i modern
              tid, och utskottet kan i dag inför kammaren redovisa ett gediget
              och väl genomarbetat betänkande med eniga slutsatser, vilket är
              en framgång.
            </seg>
          </u>
          <u>
            <seg>
              Jag vill passa på att tacka utskottskansliet för ett mycket väl
              genomfört arbete och även rikta ett varmt tack till alla ledamöter
              i utskottet för ett gott samarbete. Jag tror att vi genom årets
              och även tidigare års gransknings ­ arbete bygger vidare på en
              god grund för att kunna lyckas även framöver.
            </seg>
          </u>
          <u>
            <seg>
              Fru talman! Efter den inledande debatten kommer utskottet som
              sagt att debattera granskningsbetänkandets kapitel och ärenden
              mer i detalj.
            </seg>
          </u>
          <note>
            Granskningsbetänkandet inleds med ett kapitel där vissa frågor
            om regeringens förhållande till riksdagen behandlas. Därefter
            följer ett kapitel om handläggningen av vissa regeringsärenden
            med mera och ett kapitel om vissa frågor om regeringens ansvar
            för förvaltningen. I det fjärde kapitlet behandlas vissa frågor
            om statsråds tjänsteutövning.
          </note>
          <u>
            <seg>
              Betänkandet avslutas med ett femte kapitel som handlar om olika
              frågor rörande regeringens hantering av coronapandemin. I dagens
              debatt kommer detta kapitel att debatteras direkt efter den här
              inledande delen.
            </seg>
          </u>
          <u>
            <seg>
              Jag kommer nu, i min inledning, främst att fokusera på den del
              av granskningen som rör regeringens hantering av coronapandemin.
            </seg>
          </u>
          <u>
            <seg>
              Fru talman! Över hela världen har coronavirusets följder varit
              påtagliga och tragiska. I Sverige har viruset orsakat stort personligt
              lidande, och många har blivit svårt sjuka eller avlidit. Fram
              till slutet av maj hade över 14 400 personer avlidit med covid-19.
              Samtidigt har pandemin även andra långtgående följder för såväl
              individ som samhälle som ännu inte låter sig överblickas. Många
              av de åtgärder som har vidtagits finns det i nuläget inte underlag
              för att utvärdera. En mer fullständig analys och bedömning av
              regeringens hantering av pandemin måste därför anstå. Utskottet
              har anledning att återkomma till dessa frågor i senare betänkanden.
            </seg>
          </u>
          <u>
            <seg>
              Granskningen tar sikte på de delar av regeringens åtgärder rörande
              coronapandemin som är möjliga att bedöma redan i dag, i ljuset
              av vad som är känt eller borde ha varit känt när de vidtogs. Konstitutionsutskottets
              särskilda uppgift har varit att granska åtgärderna i ett konstitutionellt
              hänseende.
            </seg>
          </u>
          <u>
            <seg>
              Fru talman! Utskottet anser att regeringen brustit i hanteringen
              av pandemin, och vi påtalar brister i ett flertal ärenden. Det
              handlar om besöksförbud inom äldreomsorgen, testning och smittspårning,
              tillgången på skyddsutrustning och annan sjukvårdsmateriel, beredningen
              av snabbpropositioner samt pandemilagen, regeringens agerande
              avseende coronastrategin samt införande av deltagargräns för allmänna
              sammankomster och offentliga tillställningar.
            </seg>
          </u>
          <u>
            <seg>
              Jag skulle kort vilja beskriva några av dessa ärenden.
            </seg>
          </u>
          <u>
            <seg>
              Det första handlar om testning och smittspårning. Gällande uppdraget
              till Folkhälsomyndigheten att ta fram en nationell strategi i
              mars 2020 för att utöka testningen anser utskottet att regeringen
              inte agerade tillräckligt snabbt givet det behov som fanns av
              att snabbt utöka testningen och smittspårningen. Målsättningen
              om 100 000 tester per vecka uppnåddes först i början av september
              2020.
            </seg>
          </u>
          <u>
            <seg>
              Enligt utskottet är det tydligt att de oklarheter som rådde i
              ansvarsfrågan och i frågan om ersättning till kommuner och regioner
              för den utökade testverksamheten bidrog till att testningen inte
              ökade i den takt som föresatts. Regeringen hade kunnat ingå en
              överenskommelse tidigare än vad som nu skedde.
            </seg>
          </u>
          <u>
            <seg>
              Det andra ärendet jag vill lyfta upp är besöksförbudet inom äldre
              ­ omsorgen. Granskningen visar att regeringen vidtog vissa åtgärder
              för att begränsa smittspridningen inom äldreomsorgen före beslutet
              om ett natio ­ nellt besöksförbud. Regeringens åtgärder var dock
              inte tillräckliga. De äld ­ re var särskilt utsatta, vilket var
              väl känt, och behovet av nationell vägled ­ ning och styrning
              innebar att regeringen enligt utskottet borde ha agerat mer aktivt.
            </seg>
          </u>
          <u>
            <seg>
              Det tredje jag vill lyfta upp är hanteringen av den så kallade
              pandemilagen. När det gäller pandemilagen framgår att regeringen
              ansåg att de tillfälliga bemyndigandena i smittskyddslagen från
              våren 2020 var otillräckliga. Trots det påbörjade regeringen arbetet
              med pandemilagen först efter sommaren 2020. Enligt utskottet måste
              det ha stått klart för regeringen att de tillfälliga förändringarna
              i smittskyddslagen skulle upphöra att gälla den 30 juni och att
              det skulle kunna finnas behov av att ha ett effektivare regelverk
              på plats så snart som möjligt. Arbetet med att ta fram mer användbar
              lagstiftning borde därför ha påbörjats tidigare.
            </seg>
          </u>
          <u>
            <seg>
              Under hösten 2020 tvingades regeringen påskynda arbetet med pandemilagen
              med anledning av den ökade smittspridningen. Utskottet konstaterar
              att tidsramen för riksdagens behandling av ärendet blev extremt
              kort. Enligt utskottet hade detta kunnat undvikas om regeringen
              hade påbörjat arbetet med att ta fram lagen tidigare.
            </seg>
          </u>
          <u>
            <seg>
              Fru talman! Det fjärde jag vill lyfta upp i denna del är regeringens
              agerande avseende coronastrategin. Av granskningen framgår att
              regeringen inte fattat något särskilt beslut om strategin. Såvitt
              framkommit har det heller inte varit regeringens avsikt att strategin
              skulle styra myndigheterna. Samtidigt har det från myndighetshåll
              anförts att strategin var något man skulle arbeta med genomförande
              av och i linje med. Utskottet framhåller att det inte finns något
              konstitutionellt utrymme för regeringen att styra myndigheterna
              utan regeringsbeslut.
            </seg>
          </u>
          <u>
            <seg>
              Granskningen har också omfattat beredningen av strategin. Att
              ta fram och publicera en strategi är inte någon åtgärd som måste
              vidtas vid en kris. Enligt utskottet kan dock en väl avvägd strategi
              för regeringens arbete under en omfattande och långvarig kris
              vara en god ordning för en effektiv krishantering, men om en strategi
              behövs är en fråga som regeringen får ta ställning till från fall
              till fall.
            </seg>
          </u>
          <u>
            <seg>
              Om regeringen väljer att ta fram en strategi är det emellertid,
              enligt utskottet, viktigt att strategin är väl förankrad hos hela
              regeringen och berörda delar av Regeringskansliet samt att relevanta
              beredningsformer vidtas i enlighet därmed vid utformningen av
              strategin. Det har inte gått att klarlägga ifall detta har skett
              i tillräcklig utsträckning. För att möjliggöra en granskning av
              hur strategin tagits fram och beretts hade det varit önskvärt
              att arbetet med den dokumenterats. Utskottet påtalar även bristerna
              i regeringens agerande gällande den ändring av strategin som under
              vintern 2021 gjordes på regeringens hemsida.
            </seg>
          </u>
          <note>
            Utskottet har också granskat andra ärenden. Jag vill nämna att
            utskottet i den delen noterar brister i ärenden som bland annat
            rör dåvarande miljö ‑ och klimatminister Isabella Lövins agerande
            i samband med SMHI:s försäljning av viss verksamhet samt regeringens
            hantering av Skogsstyrelsens föreskrifter avseende nyckelbiotoper.
          </note>
          <note>
            Utskottet konstaterar även brister i ett flertal ärenden rörande
            justitie- och migrationsminister Morgan Johansson. Det handlar
            om brister i hanteringen av riksdagens tillkännagivanden och skriftliga
            frågor samt uttal ­ anden.
          </note>
          <u>
            <seg>
              Mina moderata kollegor kommer att återkomma till flera av dessa
              ärenden i dagens debatt.
            </seg>
          </u>
          <note>
            Fru talman! Med detta anmäler jag på konstitutionsutskottets
            vägnar resultatet av den granskning som redovisas i vårt betänkande
            enligt 13 kap. 2 § regeringsformen.
          </note>
          <note>
            Anf. 3 HANS EKSTRÖM (S):
          </note>
          <u>
            <seg>
              Fru talman! Jag vill inleda med att säga något om konstitutionsutskottets
              granskningsuppdrag. Konstitutionsutskottet har i sin årliga granskning
              av regeringen granskat regeringens förhållande till riksdagen,
              handläggningen av regeringsärenden, regeringens ansvar för förvaltningen
              och statsråds tjänsteutövning.
            </seg>
          </u>
          <u>
            <seg>
              Regeringsmakten är stark, och regeringen styr riket. Då är det
              viktigt att också riksdagen är stark i utövandet av inte bara
              sin lagstiftande funk ­ tion utan också sin kontrollmakt. Som
              granskare är det naturligt att en stor del av konstitutionsutskottets
              arbete består i att uppmärksamma brister och tillkortakommanden,
              men minst lika viktigt är att konstruktivt uppmärk ­ samma hur
              lagar och regler bör tillämpas och dra slutsatser för att inte
              uppkomna brister ska upprepas.
            </seg>
          </u>
          <u>
            <seg>
              Konstitutionsutskottet har granskat alla inkomna ärenden. Det
              är natur ­ ligt att tyngdpunkten i konstitutionsutskottets arbete
              har kommit att kretsa kring regeringens och riksdagens hantering
              av coronapandemin. Jag vill därför börja där, och sedan kommer
              mina utskottskollegor att kommentera mer i detalj, vad gäller
              både coronahanteringen och den övriga granskning som konstitutionsutskottet
              haft till uppgift att hantera.
            </seg>
          </u>
          <u>
            <seg>
              Pandemin har varit och är en enorm utmaning för samhällen och
              regeringar över hela världen. Man kan konstatera att det mesta
              i Sverige har fungerat och att människor på alla nivåer har gjort
              heroiska insatser för att hantera följderna och dämpa effekterna
              av pandemin. Men självfallet har vi också sett brister inom det
              område som vi är satta att granska, nämligen regeringens arbete.
              En del brister handlar om saker som borde och kunde hanterats
              tidigare av nuvarande och tidigare regeringar. Med facit i hand
              kan vi säga: Varför gjordes inte detta tidigare? Men ärligt –
              det är inte många av oss, oavsett parti, eller för den delen medierna
              eller allmänheten, som har ropat efter detta.
            </seg>
          </u>
          <u>
            <seg>
              Låt oss nu dra lärdomar. Detta lär inte vara den sista civila
              kris eller pandemi som vi som samhälle tvingas hantera. Tre lärdomar
              vill jag lyfta fram särskilt. För det första: en stärkt beredskap
              inför fredstida kris. För det andra: stärkt författningsberedskap
              så att verktyg finns när det otänkbara inträffar. Och för det
              tredje: en starkare välfärd med ett särskilt fokus på de allra
              svagaste.
            </seg>
          </u>
          <u>
            <seg>
              En styrka gällande krishanteringen har varit att den i huvudsak
              har kunnat ske i stor politisk enighet och konsensus.
            </seg>
          </u>
          <u>
            <seg>
              Det ska också framhållas att coronahanteringen har resulterat
              i över 700 regeringsbeslut och åtgärder för hundratals miljarder
              kronor. Det är kanske inte konstigt att vi bland dessa har hittat
              ett antal brister.
            </seg>
          </u>
          <u>
            <seg>
              Vad gäller frågan om en strategi konstaterar vi att det inte
              finns något krav på att en sådan ska finnas och att till exempel
              den borgerliga reger ­ ingen inte hade någon sådan under finanskrisen.
              Regeringen har inte heller beslutat om någon sådan. Däremot kom
              det som regeringen kommunicerade på sin hemsida att uppfattas
              som en sådan och blev styrande för statliga verk. Det är inte
              tillfredsställande.
            </seg>
          </u>
          <u>
            <seg>
              Oklarheterna runt ansvar och kostnad för testning och smittspårning
              kom antagligen att fördröja starten av dem. Vi d hanteringen av
              besöksförbudet inom äldreomsorgen uttryckte utskottet förståelse
              för bristande beredning vid införandet beroende på behovet av
              snabba åtgärder. Däremot borde en omprövning ha skett, och vid
              omprövningen borde också andra intressenter ha hörts för att man
              skulle ha ett tillräckligt beslutsunderlag.
            </seg>
          </u>
          <u>
            <seg>
              Besöksförbudet innebar en kraftig inskränkning i människors fri-
              och rättigheter. Och då är bra beslutsunderlag naturligtvis extra
              viktigt.
            </seg>
          </u>
          <u>
            <seg>
              Vi konstaterar att vid framtagandet av pandemilagen startades
              beredningen onödigt sent, och därigenom fick arbetet forceras
              i slutet av hösten.
            </seg>
          </u>
          <u>
            <seg>
              Deltagargränsen vid allmänna sammankomster och offentliga tillställningar
              var nödvändig, men den var också en allvarlig inskränkning i de
              grundläggande fri- och rättigheterna och innebar också en stor
              påfrestning för vissa samhällssektorer såsom kulturen och idrotten.
              Därför borde dessa inskränkningar kontinuerligt ha omprövats.
            </seg>
          </u>
          <note>
            KU har härutöver granskat frågor som rör regeringens förhållande
            till riksdagen, handläggning av vissa regeringsärenden och vissa
            frågor om statsråds tjänsteutövning.
          </note>
          <u>
            <seg>
              Avslutningsvis vill jag tacka vårt kansli som har gjort en fantastisk
              insats under detta omfattande granskningsarbete. Jag vill också
              tacka mina kollegor i utskottet för årets granskningsarbete.
            </seg>
          </u>
          <note>
            Anf. 4 MATHEUS ENHOLM (SD):
          </note>
          <u>
            <seg>
              Fru talman! Årets granskning har likt förra årets granskning
              varit speciell på många sätt. Coronaviruset har inte bara gjort
              att vi har fått arbeta på nya sätt, utan det har även varit en
              stor del av det vi har granskat i år, alltså regeringens agerande
              med anledning av pandemin.
            </seg>
          </u>
          <u>
            <seg>
              Innan jag säger mer om detta vill jag, likt tidigare talare,
              tacka mina kollegor i utskottet och kansliets personal som alla
              har arbetat hårt in i det sista för att vi skulle hinna klart
              trots de tuffa förutsättningarna i år.
            </seg>
          </u>
          <u>
            <seg>
              Konstitutionsutskottets uppgift är, som sagt, att granska statsrådens
              tjänsteutövning och regeringsärendenas handläggning. Det är viktigt
              att denna kontrollfunktion för riksdagen fungerar även under en
              pågående pandemi, vilket den har gjort trots de tuffa förutsättningarna.
              Vi har i år granskat 28 ärenden, och vi har pekat på brister i
              16 fall.
            </seg>
          </u>
          <u>
            <seg>
              Särskilt utmärkande för årets granskning har varit de många ärendena
              relaterade till pandemin som vi har haft att ta ställning till.
              Ett tydligt mönster i årets granskning är att vi har haft anledning
              att uttala oss om flera av dessa ärenden.
            </seg>
          </u>
          <u>
            <seg>
              Kortfattat kan sägas om dessa ärenden att den samlade bilden
              har varit att regeringen i flera fall kunde ha agerat snabbare,
              tydligare och mer kraftfullt för att stävja pandemins skadliga
              effekter på samhället.
            </seg>
          </u>
          <u>
            <seg>
              Sverige som land särskiljer sig från andra länder i och med vårt
              långtgående självbestämmande för kommuner och regioner. Den som
              normalt ansvarar för en verksamhet gör det också under en kris.
              Trots detta har utskottet tidigare vid ett flertal tillfällen
              konstaterat att regeringen vid en krissituation har det yttersta
              ansvaret om den märker att kommuner och regioner inte mäktar med.
            </seg>
          </u>
          <u>
            <seg>
              Under pandemin har det visat sig att det inte har fungerat tillfredsställande,
              och mycket har berott på kommunikationen och att det har tagit
              tid att fatta beslut som kommuner och regioner kan luta sig mot.
            </seg>
          </u>
          <u>
            <seg>
              Fru talman! Vi har även under vårens granskning hanterat andra
              ärenden än de coronarelaterade. Två av dessa ärenden är, som har
              nämnts tidigare, ärendet om Anna Ekström och Pisaundersökningen
              och ärendet om regeringens styrning av Svenska kraftnät. Det får
              vi återkomma till mer nästa år när vi står här.
            </seg>
          </u>
          <u>
            <seg>
              Innevarande år vill jag särskilt sätta fokus på det faktum att
              vi varken har reservationer eller särskilda yttranden i betänkandet.
              Det är således ett enigt betänkande som vi debatterar. Jag ser
              nu fram emot att lyssna till detta när mina utskottskollegor tar
              vid.
            </seg>
          </u>
          <note>
            Anf. 5 LINDA MODIG (C):
          </note>
          <u>
            <seg>
              Fru talman! Årets granskning av regeringen har dominerats av
              frågor kopplade till regeringens hantering av coronapandemin.
              Åtta av tio utfrågningar har handlat om coronapandemin, och jag
              återkommer snart till den i denna inledning.
            </seg>
          </u>
          <u>
            <seg>
              Låt oss börja med granskningens själva syfte. Att kontrollera
              hur regeringen och myndigheterna sköter sitt arbete – riksdagens
              kontrollmakt – är en av riksdagens viktigaste uppgifter. Kontrollmakten
              utövas på olika sätt. Den utövas av den oberoende Riksrevisionen,
              vars uppgift är att granska vad statens och därmed skattebetalarnas
              pengar går till och hur effektivt de används. Den utövas av riksdagens
              ombudsman, Justitieombudsmannen, som bevakar varje människas rätt
              att bli behandlad enligt lagen. Den utövas av enskilda ledamöter
              av denna kammare som genom frågeinstituten, interpellationer och
              skriftliga frågor kontrollerar regeringen. Och den utövas av konstitutionsutskottet
              med den speciella uppgiften att granska att regeringen och de
              enskilda statsråden följer reglerna.
            </seg>
          </u>
          <u>
            <seg>
              Fru talman! När konstitutionsutskottet granskar regeringens och
              statsrådens tjänsteutövning granskas både vad som gjorts och vad
              som inte gjorts. Att som regering få information och inte agera
              på den, när en myndighet inte kan eller förmår agera korrekt själva,
              att förhålla sig passiv, är agerande som kan leda till att brister
              uppstår. Så är också fallet i ett par av årets granskningsärenden.
              Ett av dem rör Skogsstyrelsens föreskrifter om nyckelbiotoper.
              Det är ett ärende i årets granskning med stor praktisk betydelse
              för enskilda personer.
            </seg>
          </u>
          <u>
            <seg>
              En grundprincip i vår rättsordning är legalitetsprincipen, principen
              om den offentliga maktens lagbundenhet, enligt vilken alla samhällsorgan,
              inklusive regeringen, är bundna av gällande rätt. Skogsstyrelsen
              har under ett antal år tillämpat myndighetsföreskrifter i strid
              med regeringens bemyndigande. Myndigheten har registrerat nyckelbiotoper,
              vilket för den enskilde skogsägaren i princip inneburit att skogen
              blivit osäljbar, efter ­ som de certifieringsregler som de flesta
              skogsägare är anslutna till innebär att nyckelbiotoper ska bevaras.
              Genom årens lopp har skogsägare blivit bötfällda för avverkning
              i nyckelbiotoper. Nyckelbiotopsregistreringen är ett intrång i
              den privata och grundlagsskyddade äganderätten och har alltså
              skett utan att Skogsstyrelsen haft rättslig grund. När myndigheten
              själv insett det och samtidigt insett att den varken kan tillämpa
              eller upphäva den felaktiga myndighetsföreskriften har den i september
              förra året informerat regeringen om detta. Enligt utskottet ankommer
              det på regeringen att hantera den uppkomna situationen, vilket
              inte har gjorts på ett tillfredsställande sätt.
            </seg>
          </u>
          <u>
            <seg>
              Fru talman! I all tillbakablickande granskning ligger frestelsen
              att vara efterklok nära till hands. Det är lätt att vara efterklok
              och svårare att vara förklok. Det måste man vara ödmjuk inför.
              För Centerpartiet har utgång s punkten i årets coronagranskning
              varit att Sverige och världen har utkäm ­ pat, och fortfarande
              utkämpar, ett krig mot en osynlig fiende, ett dödligt virus. Vilken
              regering som helst som styrt Sverige hade förmodligen gjort fel,
              brustit i olika avseenden och begått misstag. När vi betraktar
              KU:s granskning av regeringens hantering av coronapandemin kan
              vi se att allt inte blev rätt. Men det är också viktigt att understryka
              att allt inte heller blev fel. Vi måste ta vara på lärdomarna
              och erfarenheterna som har gjorts under pandemin.
            </seg>
          </u>
          <u>
            <seg>
              Ytterligare en anledning för Centerpartiet till att det i årets
              granskning varit mycket viktigt att vinnlägga sig om att KU håller
              sig till det som framkommit, till det vi vet, till det som är
              belagt eller påvisat, och att motstå frestelsen att spekulera
              och insinuera, är att vi inte bara befinner oss i en pandemi,
              utan även vad Världshälsoorganisationen kallar infodemi. Med infodemi
              menas en viral spridning av missledande information som gör det
              svårare för människor att förstå sjukdomens allvar och vad som
              behövs för att bekämpa den.
            </seg>
          </u>
          <u>
            <seg>
              Myndigheten för samhällsskydd och beredskap beskriver i en nyligen
              publicerad rapport att konspirationsteorier om covid-19 är ett
              hot mot demokratin på flera plan. Till stor del handlar de om
              att avvisa eller misstolka etablerad medicinsk expertkunskap och
              att misstänkliggöra statliga och privata aktörer och deras avsikter.
              Men konspirationsteorier skyndar även på radikaliseringsprocesser
              som polariserar samhället. När förtroendet för myndighetsutövning,
              i synnerhet i kristid, är underminerat kan andra konspiratoriska
              berättelser kopplas på och leda till våldsbejakande extremism.
              Samtidigt bereder konspirationsteorier marken för, eller är redan
              en del av, främmande makts informationspåverkan mot Sverige.
            </seg>
          </u>
          <u>
            <seg>
              Vi måste därför våga och orka se och förhålla oss till att det
              som just nu sker framför våra ögon är ett skolexempel på hur information
              och kunskap utsätts för stora påfrestningar i ett samhälleligt
              krisläge.
            </seg>
          </u>
          <u>
            <seg>
              Avslutningsvis, fru talman, vill jag rikta ett varmt tack till
              presidiet och kollegorna i konstitutionsutskottet och särskilt
              till all personal på vårt eminenta utskottskansli, utan vilken
              vi skulle stå oss slätt. Personalen vid KU gör viktiga arbetsinsatser
              och ger oss folkvalda ypperliga förutsättningar att verka i våra
              uppdrag. Det har varit ett tungt granskningsår, med den uppskjutna
              vårgranskningen vi genomförde i höstas och nu den sedvanliga vårgranskningen,
              som många menar är den mest omfattande på 16 år. Jag önskar alla
              – naturligtvis inklusive talmanspresidiet – en riktigt skön sommar
              med vila och återhämtning, så att vi när vi ses i höst har kraft
              att ta oss an den här mandatperiodens sista riksmöte.
            </seg>
          </u>
          <note>
            Anf. 6 JESSICA WETTERLING (V):
          </note>
          <u>
            <seg>
              Fru talman! Det är alltid roligt att komma efter Linda Modig
              i talarstolen, för då slipper jag sänka den så mycket.
            </seg>
          </u>
          <u>
            <seg>
              Konstitutionsutskottet har som uppgift att granska regeringens
              arbete och har så gjort i över 200 år. Precis som förra året har
              pandemin påverkat granskningsarbetet. Förra året försköts granskningen
              till hösten. Detta år har vi tagit egna initiativ att granska
              regeringens arbete kopplat till corona ­ pandemin. Denna mandatperiod
              är minst sagt historisk på flera sätt. Det är nästan svårt att
              ta in när man är ny ledamot som kom in 2018. Vi har även givetvis
              behandlat de KU-anmälningar som inkommit från riksdagsleda ­ möter
              under året.
            </seg>
          </u>
          <u>
            <seg>
              Att återigen kunna lämna ett enigt granskningsbetänkande under
              en fortsatt pågående kris känns stort och viktigt. Jag får erkänna
              att jag i början av årets granskning var tveksam till om det skulle
              gå, men det gick. Till stor del beror det på att vi har ett fantastiskt
              kansli till vår hjälp. Men det är också så att vi alla i utskottet
              gemensamt har arbetat konstruktivt och ansträngt oss. Stort tack
              till kansliet och utskottet! I år har vi behandlat 28 ärenden.
              I 16 av dessa har vi konstaterat någon form av brist. I några
              andra ärenden har vi medskick för framtiden.
            </seg>
          </u>
          <u>
            <seg>
              Fru talman! Förutom att granska regeringens hantering av pandemin,
              som är ett eget kapitel i betänkandet, har vi granskat förhållandet
              mellan regering och riksdag. Enkelt förklarat kan man säga att
              det berör riksdagens utövande av sin kontrollmakt. Vi har även
              granskat regeringens handläggning av vissa regeringsärenden och
              regeringens ansvar för förvaltningen. Till sist har vi i granskningen
              ett kapitel som rör statsråds tjänste ­ utövning. I år, precis
              som förra året, handlar det väldigt mycket om vad ministrar får
              eller inte får säga enligt anmälaren. Numera är det även kompletterat
              med vilka bilder ministrar får eller inte får lägga upp på framför
              allt sociala medier.
            </seg>
          </u>
          <u>
            <seg>
              Fru talman! Ibland verkar det som att vissa riksdagsledamöter
              inte vill att ministrar ska få delta i den politiska debatten
              alls. Men KU:s uppfattning är att de inte bara får utan även bör
              delta i politiska debatter. Det är dock självklart viktigt att
              det som sägs inte kan uppfattas som försök till styrning av en
              myndighet eller som att ministern har egna uppfattningar i ärenden
              som är föremål för senare beslut av regeringen. Dessutom är det
              givetvis viktigt att det som sägs är korrekt, så att det inte
              uppfattas som att ministern försöker vilseleda dem som lyssnar.
              Ibland kan det också vara så att ministrar faktiskt inte har kunskap
              om det som de babblar om, och då får de anledning att lära sig
              något nytt genom KU:s granskningar.
            </seg>
          </u>
          <u>
            <seg>
              Fru talman! När det gäller utskottets granskning av regeringens
              hante ­ ring av coronapandemin är det viktigt att påminna om att
              vår granskning skiljer sig från den som Coronakommissionen gör.
              Vi granskar enbart re ­ geringens hantering av pandemin, medan
              kommissionen granskar flera de ­ lar av samhällsapparaten. KU:s
              granskning är tillbakablickande och kon ­ trollerar exempelvis
              att man uppfyllt beredningskravet, medan kommis ­ sionen har i
              uppdrag att blicka framåt och bedöma åtgärdernas effekt.
            </seg>
          </u>
          <u>
            <seg>
              Fru talman! Det senaste året har många av våra friheter och rättigheter
              på olika sätt inskränkts och inte alltid känts lika självklara.
              Det beror givetvis på pandemin. I årets granskning har vi i KU
              fått reflektera mycket över detta. Flera av de ärenden som vi
              har granskat kopplat till pandemin berör inskränkningar och begränsningar
              som har gjorts. Enligt våra grundlagar får man endast göra begränsningar
              i våra fri- och rättigheter för att tillgodose ändamål som är
              godtagbara i ett demokratiskt samhälle. Begränsningarna får aldrig
              gå utöver vad som är nödvändigt med hänsyn till det ändamål som
              har föranlett dem och inte heller sträcka sig så långt att de
              utgör ett hot mot den fria åsiktsbildningen.
            </seg>
          </u>
          <u>
            <seg>
              KU konstaterar att besluten om att införa deltagargränser för
              allmänna sammankomster och offentliga tillställningar samt införa
              besöksförbud inom äldreomsorgen innebar betydande inskränkningar
              i våra grundläggande rättigheter. Dessutom bereddes de på ett
              sätt som inte var optimalt, med få remissinstanser som dessutom
              hade väldigt kort tid på sig att inkomma med svar.
            </seg>
          </u>
          <u>
            <seg>
              I ett mindre akut skede borde regeringen ha kunnat följa upp
              besluten och ta in synpunkter från fler instanser. Man borde också
              ha övervägt om inte Justitiedepartementet skulle ha varit mer
              involverat i diskussionerna med myndigheterna om behovet av fortsatta
              inskränkningar i våra fri- och rättigheter. En annan slutsats
              av utskottet är att dessa beslut borde ha omprövats kontinuerligt
              och oftare än vad som gjordes.
            </seg>
          </u>
          <note>
            Anf. 7 TUVE SKÅNBERG (KD):
          </note>
          <u>
            <seg>
              Fru talman! I dag debatterar KU sitt granskningsbetänkande KU20,
              som är mycket omfattande. Under 15 år har jag varit mer eller
              mindre delaktig i KU:s granskning som suppleant eller ordinarie.
              Vad jag kan minnas har vi tidigare inte kommit i närheten av detta,
              även om det har varit svåra och stora ärenden genom årens lopp.
              Det som är särskilt tungt detta år är naturligtvis coronapandemin
              och granskningen av regeringens handlande under den.
            </seg>
          </u>
          <u>
            <seg>
              Jag vill börja med att tacka ledamöterna i KU. Vi har gjort ett
              gott arbete tillsammans. Det har i all huvudsak skett under goda,
              konstruktiva, vänliga och politiskt neutrala förhållanden. Men
              framför allt vill jag tacka kansliet – kanslichefen, vice kanslichefen
              och de olika personer som arbetar i personalen i kansliet. Vårt
              betänkande hade varit fjäderlätt – bokstavligt talat, höll jag
              på att säga – utan kansliets mycket gedigna arbete. Vad gäller
              det tidsmässiga vågar jag inte ens uppskatta hur många mantimmar
              som ligger bakom, men det är ett mycket betydande arbete. Tillsammans
              med kansliet har vi i KU återigen gjort ett mycket gediget arbete
              och lagt oss vinn om det.
            </seg>
          </u>
          <u>
            <seg>
              Betänkandet är enigt. Det har det varit sju år i rad nu. Detta
              kostar på för oppositionen, men framför allt för regeringssidan
              – vi möts i det som är sakligt visat och går inte utöver det.
              Det är inte en granskning som är politisk på något sätt. Det är
              inte heller en medicinsk granskning – man skulle ha kunnat tycka
              att detta skulle ligga nära till, men det är anvisat till andra
              att göra en sådan.
            </seg>
          </u>
          <u>
            <seg>
              Det är 28 ärenden vi har prövat. I 16 av dem påpekar vi brister
              i större eller mindre utsträckning. 6 av de bristerna gäller coronapandemin
              och regeringens hanterande av den. Det ska sägas, när vi nu den
              här dagen kanske särskilt fokuserar på coronapandemin, att inte
              allt regeringen gjorde blev fel. Mycket gjordes rätt. Vi får inte
              glömma att det var en ny sjukdom vars förlopp var okänt. Som en
              kris alltid gör kom den helt oväntat. Sedan har vi hittat brister
              som vi kommer att anmäla för kammaren.
            </seg>
          </u>
          <u>
            <seg>
              Jag vill också säga att vi ska gå vidare med att lära av denna
              kris. Vi måste lära för civil krishantering. Vi måste också vässa
              de redskap vi har. En sådan utredning – en kommitté för detta
              – har aviserats.
            </seg>
          </u>
          <u>
            <seg>
              Vad är då grunden för KU:s granskning? Vad är det vi sysslar
              med?
            </seg>
          </u>
          <u>
            <seg>
              Den här debatten kallades fram till 1968 för dechargedebatten.
              De av oss som inte längre är purunga kanske kommer ihåg detta
              uttryck; det kommer från franskans ”décharge”, som betyder ”avlastning”.
              I detta sammanhang handlar det om beviljad ansvarsfrihet för fullgjort
              uppdrag och betecknar en av parlamentet beviljad ansvarsfrihet
              för regeringens medlemmar. Det är ungefär som i en förening, som
              vi alla på olika sätt har erfarenhet av, där det finns en punkt
              där styrelsen beviljas ansvarsfrihet.
            </seg>
          </u>
          <note>
            Denna betydelse går tillbaka till 1810 års riksdagsordning, där
            det i 76 § stod så här: ” Allt hvad riksdagen efter granskning
            godkänt eller lämnat oanmärkt, bör anses hafva vunnit decharge
            i afseende på det granskade, och ingen ny, till ansvarighet förbindande,
            granskning af ny riksdag i sam ­ ma mål vara tillåten. ”
          </note>
          <u>
            <seg>
              Vi kallar inte längre detta för dechargedebatten, och vi anmäler
              vår granskning – den är inte uppe till någon votering. Men i kap.
              13 § 1 i den nu gällande regeringsformen föreskrivs att KU ” ska
              granska statsrådens tjänsteutövning och regeringsärendenas handläggning
              ”. Det är detta vi gör.
            </seg>
          </u>
          <u>
            <seg>
              RFR14, Konstitutionella kontrollfunktioner , eller KU:s lilla
              gröna, som den populärt kallas, är en handbok för oss i KU. I
              denna granskning står det på sidan 11 att KU år 1968 framhöll
              att grundtanken är att granskning ­ en ska vara administrativ
              och inte politiskt inriktad. År 1968 beslutade man att granskningen
              inte skulle vara politisk. De av oss som har varit med så länge
              tänker kanske på andra saker från 1968.
            </seg>
          </u>
          <u>
            <seg>
              Nu ska man vara ärlig och säga att det tog ett bra tag innan
              detta förverkligades. De sju senaste åren har det faktiskt varit
              opolitiskt och utan reservationer, men en viss uppkörningssträcka
              får man ändå säga att det har varit.
            </seg>
          </u>
          <note>
            Enligt grundlagspropositionen 1973:90, sidan 415, är granskningen
            numera inriktad på rättskontroll och administrativ praxis. Granskningen
            ska i första hand vara inriktad på att kontrollera om statsråden
            i sin tjänste ­ utövning och Regeringskansliet i sin handläggning
            av regeringsärendena har följt gällande regler och vedertagen
            praxis. Vid underlåtenhet att hand ­ la prövas frågan om skyldighet
            att handla förelåg enligt regler och praxis.
          </note>
          <u>
            <seg>
              De bakgrundsregler som i första hand åsyftas när det gäller granskning
              ­ en är procedurregler och kompetensregler i regeringsformen och
              riksdagsordningen, det vill säga regler om lagrådsremisser, normgivningskompetens,
              propositionsavlämnande och den typen av uppgifter.
            </seg>
          </u>
          <u>
            <seg>
              Konstitutionsutskottet iakttar, som jag har nämnt, stor försiktighet
              när det gäller att göra en politisk bedömning. Vi prövar inte
              om regeringen har gjort rätt. Vi kan varken i förväg eller i efterhand
              gå in och göra en politisk bedömning eller anvisa en politisk
              väg. Vi kan dock säga: Det här blev fel utifrån regelverket. Vi
              kan vara den goda revisorn, som pekar mot en bättre väg för framtiden.
              På det sättet kan konstitutionsutskottet staka ut vägen för framtida
              regeringar så att de gör ett ännu bättre arbete.
            </seg>
          </u>
          <note>
            Anf. 8 ANNA SIBINSKA (MP):
          </note>
          <u>
            <seg>
              Fru talman! Sverige befinner sig fortfarande i den största krisen
              sedan andra världskriget. Många människor har blivit svårt sjuka
              eller avlidit. Vi kan ännu inte överblicka alla konsekvenser för
              individen och samhället.
            </seg>
          </u>
          <u>
            <seg>
              I årets granskning av regeringens hantering av pandemin fokuserar
              utskottet på de åtgärder som kan värderas redan i dag i ljuset
              av vad som var känt, eller borde ha varit känt, när de vidtogs.
            </seg>
          </u>
          <u>
            <seg>
              Kriser kräver snabba beslut. Samtidigt måste demokratin och rättssäkerheten
              värnas även under en pandemi. Detta är en komplicerad balansgång,
              vilket vi också kan se i de ärenden vi har granskat.
            </seg>
          </u>
          <u>
            <seg>
              Ansvarsprincipen är en av tre bärande principer för svensk krishantering.
              Principen innebär att den aktör som har ansvar för en fråga eller
              en verksamhet i normalfallet har ansvar för denna även under en
              kris. En så ­ dan ordning borgar för att beslut fattas där det
              finns rätt kompetens och erfarenhet. Men pandemin har drabbat
              samhället brett och visat på behovet av en nationell samordning
              mellan olika aktörer och olika nivåer. Också detta är en balansgång.
            </seg>
          </u>
          <u>
            <seg>
              Den svenska förvaltningsmodellen, med våra självständiga myndigheter,
              skiljer oss från andra länder. I Sverige kan en minister inte
              peka med hela handen. Här fattar regeringen kollektiva beslut,
              och vi måste gå den långa vägen med lagstiftning och riksdagsbeslut.
              Visserligen finns det en möjlighet att göra detta mer skyndsamt
              under en civil kris, men det behövs fortfarande både beredningsunderlag
              och remissrundor.
            </seg>
          </u>
          <u>
            <seg>
              I grund och botten handlar det om skyddet av individens fri-
              och rättigheter – inskränkningar av dessa måste vila på lag. I
              den ena vågskålen ligger människors liv och hälsa; i den andra
              vågskålen ligger deras frihet och demokratiska rättigheter.
            </seg>
          </u>
          <u>
            <seg>
              Naturligtvis måste regeringen sträva efter att så långt som möjligt
              hitta den här delikata balansen. Men det är också naturligt att
              det i efterhand finns saker att lära och göra bättre i framtiden.
              Detta har vi även sett i våra utfrågningar; både statsråd och
              myndighetsföreträdare vittnar om att de har lärt mycket på vägen
              och att det behövs bättre lagstiftning för att kunna hålla den
              här balansen i framtida kriser.
            </seg>
          </u>
          <u>
            <seg>
              Regeringen har redan aviserat en översyn av lagstiftningen. Även
              den kommer att behöva ta hänsyn till den viktiga avvägningen mellan
              snabba beslut och rättssäkra beslut.
            </seg>
          </u>
          <u>
            <seg>
              Slutligen vill jag säga att detta var första gången som jag deltog
              i det intensiva arbetet med granskningsärenden i konstitutionsutskottet.
              Det har varit spännande, lärorikt och viktigt. Denna granskning
              kan ju leda till att utskottet kan uttala sig vägledande och därmed
              bidra till utvecklingen av praxis. På så sätt ska en regering,
              oavsett vilken färg den har, kunna styra riket på ett välfungerande
              sätt i enlighet med våra grundlagar.
            </seg>
          </u>
          <u>
            <seg>
              Jag vill också passa på att tacka kansliet, presidiet och ledamöter
              i utskottet för ett gott samarbete och för en bra introduktion.
            </seg>
          </u>
          <note>
            Regeringens hantering av coronapandemin (kapitel 5)
          </note>
          <note>
            Anf. 9 IDA KARKIAINEN (S):
          </note>
          <u>
            <seg>
              Fru talman! Vi kommer nu in på kapitlet om regeringens hantering
              av coronapandemin. Det är delvis granskningar som vi själva har
              tagit initiativ till men också granskningar som gjorts efter anmälningar
              av riksdagsledamöter. Vi har tagit initiativ till denna granskning
              själva eftersom detta är den största civila kris som det svenska
              samhället har varit med om under modern tid.
            </seg>
          </u>
          <u>
            <seg>
              För en del kan det tyckas märkligt att konstitutionsutskottet
              granskar det här, eftersom regeringen har tillsatt Coronakommissionen
              för att göra delvis detsamma. Men våra uppdrag skiljer sig åt.
              Enkelt förklarat kan man säga att Coronakommissionens uppdrag
              är bredare än konstitutionsutskottets uppdrag. Coronakommissionen
              har till uppdrag att utvärdera hanteringen av virusutbrottet och
              utbrottets effekter i ganska bred bemärkelse, medan vårt uppdrag
              i konstitutionsutskottet är att granska enbart regeringens hantering
              och agerande i förhållande till hur regeringsmakten bör utövas
              enligt konstitutionella krav.
            </seg>
          </u>
          <u>
            <seg>
              Det innebär att frågor som har att göra med innehållet i de åtgärder
              som har vidtagits för att bekämpa pandemin inte tas upp i granskningen
              i någon större bemärkelse – om det är någon som undrar. Vidare
              är vår granskning tillbakablickande, precis som tidigare talare
              har varit inne på. De saker vi tar upp rör hanteringen av frågor
              som kan sägas vara någorlunda avslutade.
            </seg>
          </u>
          <u>
            <seg>
              Fru talman! Jag skulle vilja börja med några övergripande reflektioner.
            </seg>
          </u>
          <u>
            <seg>
              Den 1 februari 2020 fattade regeringen det första beslutet kopplat
              till pandemin, nämligen att klassa det nya coronaviruset och sjukdomen
              den orsakar som en allmänfarlig och samhällsfarlig sjukdom. Detta
              beslut gav därmed myndigheterna mandat att använda nödvändiga
              smittskyddsåtgärder. Därefter fattades cirka 700 regeringsbeslut,
              och man beslutade om 40 propositioner, 200 förordningar och 150
              myndighetsuppdrag under 2020 för att hantera coronapandemin. Det
              var många mycket ingripande åtgärder och samtidigt åtgärder för
              att hålla samhället öppet.
            </seg>
          </u>
          <u>
            <seg>
              Regeringen styr riket och har det övergripande ansvaret. Men
              vår förvaltningsmodell – vårt sätt att styra landet – innebär
              att regeringen inte är allsmäktig. Vi har ingen sådan konstitutionell
              fullmaktslag för civila kriser. Vi har delegerat ansvaret till
              kommuner, till regioner och till myndigheter. Kommunerna är ansvariga
              för äldreomsorgen, och regionerna är ansvariga för hälso- och
              sjukvården.
            </seg>
          </u>
          <u>
            <seg>
              Men i en kris är det viktigt att veta vem som gör vad; annars
              riskerar krisen att förvärras. Därför utgår den svenska krisberedskapen
              från det vi kallar för ansvarsprincipen, det vill säga att den
              som har ansvaret för ett område ska ha det också under en kris.
              Det finns en politisk debatt om huruvida denna princip borde ändras.
              Alternativet är kanske just en sådan konstitutionell fullmaktslag,
              men så fort kriser går över är vi inte särskilt beredda att ge
              regeringen större befogenheter. Jag är dock säker på att vi kommer
              att diskutera detta en tid framöver.
            </seg>
          </u>
          <u>
            <seg>
              Jag kommer nu att kommentera några av ärendena i detta kapitel.
            </seg>
          </u>
          <u>
            <seg>
              Fru talman! Vi börjar med tillgången på skyddsutrustning och
              annan sjukvårdsmateriel. Ganska snabbt uppstod brister i tillgången
              på skyddsutrustning i framför allt hälso- och sjukvården, och
              jag tror att vi alla minns hur hela samhället ställde upp för
              att tillverka och fördela skyddsutrustning. Det var en solidarisk
              handling utan dess like.
            </seg>
          </u>
          <u>
            <seg>
              Redan före pandemin, närmare bestämt 2018, tillsatte regeringen
              en utredning som skulle titta på hälso- och sjukvårdens beredskap
              vad gäller bland annat skyddsmateri e l. Att ha en lagerhållning
              som räcker i tre veckor och som är beroende av den globala marknaden
              är inte något som är hållbart för att klara en pandemi; det tror
              jag att alla skriver under på vid det här laget.
            </seg>
          </u>
          <u>
            <seg>
              Vidare pekade Myndigheten för samhällsskydd och beredskap den
              6 februari i sin nationella lägesbild på behovet av att regioner
              och berörda aktörer säkerställer tillgången på skyddsmateriel
              och personlig skyddsutrustning och att det kan uppstå brister
              i tillgången. Den 8–9 februari såg Socialstyrelsen ännu inte några
              indikationer på restnoteringar i leveranser av skyddsutrustning.
            </seg>
          </u>
          <u>
            <seg>
              Men när pandemin därefter ökade i sin omfattning i snabb takt
              i hela världen och efterfrågan på skyddsutrustning sköt i höjden
              – då kraschade också marknaden. Leveranser fastnade i långa bilköer
              vid stängda gränser. I sista sekund betalade en aktör mer än någon
              annan, och leveranserna vände till dem som betalade mest.
            </seg>
          </u>
          <note>
            Den 13 mars inkom regionerna Stockholm, Skåne och Västra Götaland
            med en skrivelse till regeringen där de efterfrågade en nationell
            samordning för att säkerställa leveranserna av skyddsutrustning.
            Det ledde till att regeringen bara några dagar senare, den 16
            mars, gav Socialstyrelsen i uppdrag att på nationell nivå säkra
            tillgången på skyddsutrustning.
          </note>
          <u>
            <seg>
              Utskottet framhåller vikten av att uppdrag till myndigheter utformas
              i dialog med berörda aktörer, att den kommuniceras tydligt och
              att nödvändiga synpunkter inhämtas. Vi konstaterar även att det
              inte fanns några upparbetade rapporteringsvägar för att snabbt
              kunna samla in information, bland annat om hur läget såg ut i
              kommunerna – något som borde ha funnits.
            </seg>
          </u>
          <u>
            <seg>
              Slutligen är det viktigt att, även i en kris, dokumentera avstämningar
              så att de inte bara sker muntligen. Det finns en förståelse för
              att arbetet i en pandemi behöver prioriteras, men viss dokumentation
              är viktig både som ett led i uppföljningen och för att möjliggöra
              en granskning.
            </seg>
          </u>
          <u>
            <seg>
              Fru talman! Vi kommer nu till frågan om besöksförbudet inom äldreomsorgen.
              Detta är en av de mest ingripande åtgärder som regeringen har
              fattat beslut om. Det var en betydande inskränkning i främst de
              boendes grundläggande rättigheter och en begränsning av deras
              rätt att ta emot besök i sitt eget hem. Men med tanke på äldres
              utsatthet för coronaviruset gjordes bedömningen att besöksförbudet
              var nödvändigt.
            </seg>
          </u>
          <u>
            <seg>
              Vissa åtgärder för att begränsa smittspridningen inom äldreomsorgen
              vidtogs även före beslutet om ett nationellt besöksförbud. Regeringen
              uppmanade bland annat kommunerna att instifta regionala och lokala
              besöksförbud. De tidiga åtgärderna visade sig trots detta inte
              vara tillräckliga, och mot bakgrund av vad man visste om de äldres
              utsatthet och behovet av nationell vägledning och styrning borde
              regeringen enligt oss i utskottet ha agerat än mer aktivt – något
              regeringen själv också har uttalat.
            </seg>
          </u>
          <u>
            <seg>
              Fru talman! Utskottet pekar i detta ärende på att vi förstår
              att det natio ­ nella besöksförbudet behövde komma till stånd
              snabbt, inte minst med tanke på att det i dialog med Sveriges
              Kommuner och Regioner konsta ­ terades att kommuner och regioner
              inte själva hade något mandat att fatta beslutet.
            </seg>
          </u>
          <u>
            <seg>
              Vi har förståelse för den begränsade beredning som skedde givet
              förhållandena tidigt under våren 2020. Däremot pekar vi på att
              när beslutet kom om att förlänga besöksförbudets giltighetstid
              var förhållandena inte längre desamma. Då hade man kunnat ha en
              bredare inhämtning av bland annat synpunkter från olika instanser
              för att kunna belysa de olika perspektiven i ett sådant här ingripande
              beslut. Beslutet hade också kunnat omprövas något oftare, bland
              annat genom en kortare giltighetstid.
            </seg>
          </u>
          <u>
            <seg>
              Genom regeringens beslut i november 2020 att bemyndiga Folkhälsomyndigheten
              att meddela föreskrifter om besöksförbud skapades en sådan ordning,
              som också kunde ta hänsyn till olika regionala behov. Detta var
              ett bra initiativ, men det borde ha kommit till stånd lite tidigare,
              närmare bestämt i anslutning till att det nationella besöksförbudet
              upphörde den l oktober 2020.
            </seg>
          </u>
          <u>
            <seg>
              Fru talman! Vi går nu över till frågan om distansundervisning.
            </seg>
          </u>
          <u>
            <seg>
              Vår utbildningsminister Anna Ekström sa det klokt: Skolorna är
              det sista vi ska stänga och det första vi ska öppna.
            </seg>
          </u>
          <u>
            <seg>
              Att stänga skolor är en långtgående åtgärd som påverkar barn
              och unga men också alla som yrkesarbetar och har barn i skolåldern.
              Påverkan på samhället av den här typen av åtgärder både här och
              nu och i framtiden kan och kunde antas bli stor.
            </seg>
          </u>
          <u>
            <seg>
              Under 2020 fattade regeringen ett antal beslut avseende distansundervisning
              inom skolväsendet i syfte att hantera pandemin. Främst rör det
              sig om åtgärder som går ut på att stödja eller möjliggöra för
              huvudmännen inom skolan att genomföra undervisningen på ett smittsäkert
              sätt. Men det handlar även om att det vid behov ska vara möjligt
              att stänga ned skolor.
            </seg>
          </u>
          <u>
            <seg>
              Beredningen av dessa ärenden när det gäller urval av myndigheter
              och berörda organisationer som fått yttra sig anser vi i utskottet
              vara godtagbar. Vi noterar däremot att tidsfristerna har varit
              påfallande korta, och det kan därmed ifrågasättas om myndigheterna
              har getts reella möjligheter att sätta sig in i förslagen för
              att kunna lämna synpunkter och därmed kunnat bidra till att ärendena
              blivit tillräckligt belysta.
            </seg>
          </u>
          <u>
            <seg>
              Utskottet vill, med hänsyn till de konsekvenser som distansundervisningen
              kan ha för elevers lärande, betona vikten av att det görs en uppföljning
              av effekterna av distansundervisning. Det är därför bra att regeringen
              har gett i uppdrag till Skolinspektionen att granska fjärr- och
              distansundervisningen.
            </seg>
          </u>
          <u>
            <seg>
              Fru talman! Det sista ärende jag ska nämna – och jag är medveten
              om att jag har dragit över min talartid och ber om ursäkt för
              det – är Corona ­ kommissionen och socialministerns agerande i
              förhållande till den. Anmä ­ laren ville att vi skulle titta på
              om det var rätt eller fel av socialministern att vara med på Coronakommissionens
              pressträff om delbetänkandet gäl ­ lande äldreomsorgen.
            </seg>
          </u>
          <u>
            <seg>
              Vi i utskottet säger att det varken var rätt eller fel men konstaterar
              att Coronakommissionens uppdrag skiljer sig från de kommittéer
              och särskilda utredningar som regeringen regelbundet tillsätter.
            </seg>
          </u>
          <u>
            <seg>
              Rent formellt är ju Coronakommissionen också en utredning, men
              eftersom den har ett uppdrag att granska regeringens hantering
              av en viss fråga eller situation är det angeläget att de har ett
              stort respektavstånd mel ­ lan varandra.
            </seg>
          </u>
          <u>
            <seg>
              Fru talman! I ett och ett halvt år har vi levt ett mycket märkligt
              liv. Världen har förändrats dramatiskt, och människor har gjort
              stora uppoffringar. Det har bitvis känts surrealistiskt.
            </seg>
          </u>
          <u>
            <seg>
              Aldrig trodde jag att politiska ledare i olika stater skulle
              peka finger åt varandras metoder i stället för att söka samarbete
              och förståelse mellan länder. Aldrig trodde jag att vi skulle
              lägga fram en statsbudget med förslag för över 100 miljarder.
              Aldrig trodde jag att ett stängsel vid gränsen mellan Haparanda
              och Torneo skulle skilja Sverige och Finland åt under min livstid.
              Aldrig trodde jag att vi inte skulle äta vår tisdagsmiddag hos
              mormor och att hon varje torsdag i stället skulle räcka över plättar
              med hjortronsylt till oss över balkongräcket. Aldrig trodde jag
              att hon inte skul ­ le få leka med sina barnbarnsbarn. Aldrig
              trodde jag att toalettpapperet skulle ta slut i affären. Aldrig
              trodde jag att utskottssammanträden skulle hållas via Skype. Aldrig
              heller trodde jag att vi skulle få se en sådan solidaritet i samhället
              som vi har sett nu med alla människor som ställer upp och har
              ställt upp för sina medmänniskor. Det är underbart fint att se
              de initiativ som har tagits runt om i världen och i Sverige för
              att hjälpa var ­ andra, oavsett om det handlar om att sjunga utanför
              äldreboenden, ringa äldre för att bryta ensamheten en stund eller
              handla åt grannen.
            </seg>
          </u>
          <u>
            <seg>
              Fru talman! Den annorlunda tillvaron är en av många smärtsamma
              påminnelser om saker som vi tar för givna. Flera saker som vi
              också har tagit för givna sedan många år tillbaka är Sveriges
              livsmedelsförsörjning, krisberedskap och lagerhållning av läkemedel,
              för att inte tala om en slimmad sjukvårdsorganisation. Pandemin
              har just pekat på välfärdens behov och framför allt på äldreomsorgens
              strukturella brister med låg bemanning, otrygga anställningar
              och dåliga arbetsvillkor.
            </seg>
          </u>
          <u>
            <seg>
              Vi hade redan innan pandemin börjat bygga upp den civila beredskapen,
              men det tar tid. Och maratonloppet är inte slut ännu. Vi måste
              hålla ut med restriktioner. Människor insjuknar fortfarande. Vård-
              och omsorgspersonal sliter fortfarande, och företag kämpar fortfarande.
            </seg>
          </u>
          <u>
            <seg>
              Jag är säker på att vi kommer att återkomma till coronahanteringen
              i kommande betänkanden i utskottet.
            </seg>
          </u>
          <u>
            <seg>
              Det finns många lärdomar att dra, fru talman. Konstigt vore något
              annat.
            </seg>
          </u>
          <note>
            Anf. 10 IDA DROUGGE (M):
          </note>
          <u>
            <seg>
              Fru talman! Över 14 000 människor har mist sitt liv i sviterna
              av covid ‑ 19. Vi har granskat delar av den hantering som har
              skett till följd av detta. Vi har granskat den del som rör regeringens
              arbete men inte hela regeringens arbete, varken i tid eller i
              rum.
            </seg>
          </u>
          <u>
            <seg>
              Flera granskningar som rör corona lär tillkomma från oss i konstitu
              ­ tionsutskottet. Utöver denna granskning tillkommer exempelvis
              Gransk ­ ningskommissionens granskning, i folkmun kallad Coronakommissionen.
              Varför vill jag påminna om detta? Jo, för att 14 000 människor
              har mist livet.
            </seg>
          </u>
          <u>
            <seg>
              Trots de allvarliga brister som vi har funnit är de varken den
              första eller sista pusselbiten i granskningen. Granskning är viktigt
              av många, många skäl: för att dra lärdomar, för att bli bättre,
              för att utkräva ansvar och för att generera någon typ av, om möjligt,
              tillstymmelse till förklaring, upprättelse och redogörelse som
              kan vara till gagn för dem som lidit.
            </seg>
          </u>
          <u>
            <seg>
              Det finns så mycket som jag anser att regeringen kunde ha gjort
              annorlunda och bättre. Det finns delar som har varit bra och delar
              som har varit dåliga. Det som vi har granskat blir viktigt att
              trycka på i det här sammanhanget. Det rör konstitutionella fel
              som strider mot det regelverk som styr hur regeringen bör agera.
            </seg>
          </u>
          <u>
            <seg>
              För att citera en stor, känd kvällstidning, Aftonbladet , anses
              vår kritik frätande. Lena Mellin sammanfattar slutsatsen av vår
              granskning väl: Regeringen har agerat lamt, tamt och långsamt.
            </seg>
          </u>
          <u>
            <seg>
              Sverige hade säkerligen kunnat vara mer förberett för en sådan
              här kris. För detta bär samtliga partier ett stort ansvar. Det
              har dock varit vår ambition i konstitutionsutskottet att inte
              vara efterkloka utan att göra den här granskningen. De brister
              som vi har landat i är vad man vid tidpunkten visste och vad man
              hade kunnat göra. Det är för lamt, för tamt och för långsamt,
              givet vad regeringen vetat vid tidpunkten. Testning och smittspårning
              är en av de fördjupningar som jag vill göra för att visa på detta.
            </seg>
          </u>
          <u>
            <seg>
              WHO basunerade tidigt ut att vi skulle testa, och testa brett,
              för att kunna smittspåra. I Sverige ansåg Folkhälsomyndigheten
              först att spridningen var för liten för att det skulle tjäna någonting
              till. Ganska kort efter ansåg man att spridningen var för stor
              för att det skulle vara medicinskt motiverat. Till detta kom ansvaret
              för olika prioriteringsgrupper. De eko ­ nomiska följderna av
              den testning som ägde rum kom att bli otydliga, liksom vem som
              skulle göra och vem som skulle betala.
            </seg>
          </u>
          <u>
            <seg>
              Det kan ibland låta som att olika aktörer stod upp för sin ekonomi
              på något sätt. Givetvis ville ju alla att testningen skulle komma
              igång. Hur våra skattemedel får användas är reglerat i lag, så
              det handlar ytterst om ifall det finns laglig grund för att använda
              skattepengar till olika delar av testningen.
            </seg>
          </u>
          <u>
            <seg>
              Här hade regeringen kunnat agera både tydligare och snabbare.
              Man satte målet att 100 000 personer skulle testas per vecka,
              och det tog fram till september 2020 innan man uppnådde det. Först
              i början på juni började det lösa sig. Det var då man landade
              i den slutliga överenskommelsen, och då ökade testningen.
            </seg>
          </u>
          <u>
            <seg>
              Tillgången på skyddsutrustning är ett annat ärende som också
              visar på att regeringen har varit för lam, för tam och för långsam.
              Under hela våren var ju frågan om bristen på skyddsutrustning
              stor. Det är svårt att föreställa sig hur det skulle kunnat undgå
              någon i Sverige. Min kollega Ida Karkiainen har här på ett förtjänstfullt
              sätt beskrivit hur det tog sig uttryck, att Sverige gick samman
              för att lösa den delen av krisen. Ändå tog det till september
              innan Myndigheten för samhällsskydd och beredskap fick i uppdrag
              att kartlägga vilka konsekvenser som skulle kunna uppstå på grund
              av den här typen av brist inom andra samhällsviktiga verksamheter
              än sjukvård och omsorg. Myndigheten skulle också kartlägga hur
              omfattande bristerna var och om det krävdes några extra insatser
              för att avhjälpa dem. Det handlade till stor del om verksamheter
              som är statliga: kriminalvården, polisen, Migrationsverket. Vi
              kan också konstatera att dessa verksamheter till dels fick brist
              på utrustning.
            </seg>
          </u>
          <u>
            <seg>
              Ett motsvarande uppdrag fick Socialstyrelsen tidigare under våren,
              i mars. Där gick det förhållandevis fort att kartlägga bristerna
              på utrustning inom sjukvården. Desto längre tid, sex veckor för
              att vara exakt, tog det att göra det för kommunerna. Det anser
              utskottet var alltför lång tid.
            </seg>
          </u>
          <u>
            <seg>
              Socialstyrelsen fick också ett uppdrag att agera kompletterande
              inköpsaktör – man formulerade det på det sättet. Man uttryckte
              också att Socialstyrelsen skulle säkerställa en nationell tillgång
              till skyddsutrustning.
            </seg>
          </u>
          <u>
            <seg>
              I den ökade globala konkurrensen blev det oerhört svårt att få
              tag på utrustning. Leveranser stoppades, skickades till andra
              länder eller försvann. Komponenter och delar av leveranser saknades.
              Därtill ökade givetvis priserna kraftigt på den här typen av materiel.
              I den här situationen blev det väldigt svårt, särskilt för mindre
              regioner och kommuner, att konkurrera och arbeta.
            </seg>
          </u>
          <u>
            <seg>
              Det här uppdraget uppfattades olyckligtvis på olika sätt av olika
              aktörer. Otydligheten i fråga om hur regioner och kommuner tolkade
              det avhjälptes som vi kan se relativt fort. Socialstyrelsen hade
              en dialog med regioner och kommuner, och om det fanns oklarheter
              inledningsvis blev de snabbt lösta. Socialstyrelsens uppdrag var
              kompletterande; ansvaret låg likt tidigare till fullo kvar på
              regioner och kommuner.
            </seg>
          </u>
          <u>
            <seg>
              Gentemot leverantörer tog det dock längre tid innan oklarheterna
              blev tydliga, enligt uppgifter som vi har fått från Sveriges Kommuner
              och Re ­ gioner. Även om regeringen via Socialstyrelsen löpande
              försökte informera leverantörerna om hur ansvarsfördelningen såg
              ut och att de i första hand skulle vända sig till regioner och
              kommuner kan vi konstatera att detta var ytterst olyckligt. Den
              här typen av otydlighet riskerar att göra att arbetet försenas,
              och detta skedde i en tid när just tiden var så central kopplat
              till att skydda oss från denna smitta.
            </seg>
          </u>
          <u>
            <seg>
              Regeringens coronastrategi stadgar att man ska sätta in rätt
              åtgärder vid rätt tillfälle. Regeringen ska fatta de beslut som
              krävs när de krävs. Ett enigt konstitutionsutskott kan dock konstatera
              att så inte har varit fallet.
            </seg>
          </u>
          <note>
            Anf. 11 MIKAEL STRANDMAN (SD):
          </note>
          <u>
            <seg>
              Fru talman! Konstitutionsutskottets granskning av regeringens
              hanter ­ ing av coronapandemin skiljer sig, som flera här tidigare
              sagt, från Corona ­ kommissionen, som granskar väldigt brett.
              Vi har mer granskat regering ­ ens hantering och de författningsenliga
              aspekterna av regeringens hand ­ lande. Utifrån den begränsningen
              kan man i huvudsak säga att det hela har kokat ned till två huvudfrågor
              eller axlar.
            </seg>
          </u>
          <u>
            <seg>
              Den första axeln gäller själva ansvaret vid en samhällskris som
              pandemin. I ena änden av axeln har vi Sveriges ganska unika förvaltningsmodell
              med självstyrande kommuner och regioner och självständiga myndigheter.
              I den andra änden har vi 1 kap. 6 § regeringsformen, det vill
              säga att regeringen styr riket och ansvarar inför riksdagen.
            </seg>
          </u>
          <u>
            <seg>
              När man hör debatten här kan man ibland tro att Sverige inte
              längre har en centralmakt, men det har vi faktiskt. Visserligen
              utgår den svenska modellen för krisberedskap från ansvarsprincipen:
              De som har hand om en verksamhet under normala förhållanden har
              även hand om den i kris och ytterst även i krig. Samtidigt ingår
              det i regeringens uppgift att styra riket att hantera konsekvenserna
              av en kris som drabbar landet och dess befolkning. När de enskilda
              aktörerna inte mäktar med detta är regeringen skyldig att gå in,
              styra upp och ta ett helhetsgrepp. Det är kring denna axel vi
              i konstitutionsutskottet har varit tvungna att bedöma när det
              har varit påkallat för regeringen att ta detta ansvar.
            </seg>
          </u>
          <u>
            <seg>
              Den andra axeln handlar mer om mänskliga fri- och rättigheter
              å ena sidan och å andra sidan samhällets behov av att snabbt få
              ett skydd mot en sådan här dödlig pandemi som sprider sig snabbt.
              I en auktoritär regim är det kanske ganska enkelt; där kan regeringen
              snabbt fatta beslut och begränsa människors fri- och rättigheter.
              Vi såg ju bland annat i Kina hur fort de stängde ned landet. Men
              i Sverige har vi inte det systemet, lyckligtvis. Det finns ju
              också väldigt stora nackdelar med ett sådant system.
            </seg>
          </u>
          <u>
            <seg>
              När man ska göra sådana här begränsningar krävs det att det tas
              fram förslag som ska beredas, skickas ut på remiss och sedan slutligen
              klubbas i riksdagen. Det tar naturligtvis mycket längre tid. Därför
              är det viktigt att man har en beredskap för detta, att man har
              ordnat en författningsberedskap och förberett sig inför vad som
              förhoppningsvis inte komma skall. Om ett worst case scenario faktiskt
              inträffar ska det dock vara klart. Här har vi varit tvungna att
              ta ställning till hur väl regeringen hade förberett sig inför
              de tillfälliga pandemilagarna och så vidare.
            </seg>
          </u>
          <u>
            <seg>
              Låt mig då komma in på de enskilda ärendena. Jag tänkte först
              ta upp testning och smittspårning.
            </seg>
          </u>
          <u>
            <seg>
              Här uppdagades det ganska tidigt i pandemin att kommuner och
              regio ­ ner inte mäktade med detta. Visserligen hade pandemin
              klassats som allmänfarlig sjukdom, och vi hade en smittskyddslag
              som trädde i kraft. Men i och med att detta var en så pass stor
              smitta, en världsomfattande pandemi – smittskyddslagen är ju egentligen
              inte anpassad för sådant utan mer för könssjukdomar och andra
              begränsade utbrott – var det påkallat för reger ­ ingen att gå
              in och ta ett större helhetsansvar tidigare än vad som nu sked
              ­ de.
            </seg>
          </u>
          <u>
            <seg>
              Till skillnad från våra nordiska grannländer, som kom igång med
              bred testning av allmänheten redan i slutet av mars och början
              av april, tog det ända till midsommar innan vi var där. Mycket
              av det handlade om trivialiteter, kan man tycka, som vem som skulle
              betala hit och dit. Här har vi från konstitutionsutskottet uttryckt
              att det är en brist att detta inte kom på plats och löste sig
              tidigare.
            </seg>
          </u>
          <u>
            <seg>
              När vi hade SKR här på utfrågning menade de att de inte kunde
              agera bara på ett uttalande i medierna från statsministern om
              att pengar inte var något problem. Vi måste ha ett myndighetsbeslut
              på att vi får de här pengarna för att kunna börja sätta igång
              allt det här, sa de.
            </seg>
          </u>
          <u>
            <seg>
              När det gäller tillgång till skyddsutrustning anser KU att uppdraget
              till myndigheterna borde ha utformats tydligare. Regeringen borde
              också ha agerat tidigare för att säkra tillgången till skyddsutrustning
              inom samhällsviktig verksamhet.
            </seg>
          </u>
          <u>
            <seg>
              När det gäller deltagargränser för allmänna sammankomster och
              offentliga tillställningar anser KU att betydande inskränkningar
              i grund ­ lagsskyddade fri- och rättigheter skulle ha förberetts
              utförligare. KU anser också att Justitiedepartementet borde ha
              haft kontakt med Folkhälsomyn ­ digheten om frågorna.
            </seg>
          </u>
          <u>
            <seg>
              Här är det mycket om detta med författningsberedskap och att
              man verkligen dels har förberett lagförslagen, dels kontinuerligt
              gör en omvärldsbevakning och samlar information och omprövar.
            </seg>
          </u>
          <u>
            <seg>
              När besöksförbudet på äldreboenden förlängdes borde regeringen
              ha tagit in synpunkter från fler myndigheter och aktörer. Regeringen
              borde också ha fattat ett tidigare beslut om möjlighet till lokala
              besöksförbud.
            </seg>
          </u>
          <u>
            <seg>
              Vad gäller beredningen av pandemilagen och snabbpropositioner
              bor ­ de arbetet med att ta fram en pandemilag ha påbörjats tidigare
              än sommaren 2020. Förseningen ledde till att både Lagrådet och
              riksdagen fick kort tid på sig att hantera lagförslaget.
            </seg>
          </u>
          <u>
            <seg>
              Med detta sagt vill jag nu tacka kansliet och mina kollegor för
              ett enigt granskningsbetänkande och önska alla en god sommar.
            </seg>
          </u>
          <note>
            Anf. 12 LINDA MODIG (C):
          </note>
          <u>
            <seg>
              Fru talman! Det har nu gått ett år och tre månader sedan Världshälsoorganisationen
              deklarerade att covid-19-utbrottet var en pandemi med en global
              smittspridning. Coronapandemin har drabbat Sverige och världen
              hårt med sjukdom, död och mycket lidande. Fler än 14 574 personer
              har dött med sjukdomen i Sverige. Personalen inom hälso- och sjukvården
              har gjort heroiska och osjälviska insatser i fronten mot en osynlig
              och tidigare okänd fiende under mycket lång tid.
            </seg>
          </u>
          <u>
            <seg>
              Samtidigt har coronapandemin banat väg för nya vetenskapliga
              upptäckter och bedrifter. Att under den här tiden kunna skapa
              vacciner , utveckla dem, testa dem och få dem godkända så att
              halva svenska folket nu har fått sin första dos och en fjärdedel
              är vaccinerade med två doser – det är inget mindre än helt fantastiskt.
            </seg>
          </u>
          <note>
            Fru talman! Av de elva coronaärenden som KU har granskat har
            brister i regeringens hantering av coronapandemin identifierats
            i sex av dessa. Fem av dessa ärenden har KU i september förra
            året beslutat om och valt att närmare granska.
          </note>
          <u>
            <seg>
              Det gäller att se och ta del av KU:s granskning av regeringens
              hantering av coronapandemin med rätt förväntningar. Det finns,
              som flera kollegor har påpekat, anledning att klargöra att KU:s
              granskning inte gör anspråk på att utgöra en granskning av huruvida
              beslutade och vidtagna åtgärder varit ändamålsenliga och effektiva.
              Det är en fråga för Coronakommissionen.
            </seg>
          </u>
          <u>
            <seg>
              KU:s uppdrag inriktas i första hand på om regeringens åtgärder
              och om beredningen av regeringsärendena har levt upp till de konstitutionella
              krav som ställs på regeringsmaktens utövande. KU:s granskning
              utgår från de konstitutionella förhållanden som gäller i Sverige
              och kan därför heller inte svara för hur olika länders vägval
              att bekämpa smittspridningen har fallit ut.
            </seg>
          </u>
          <u>
            <seg>
              Fru talman! Centerpartiet krävde i maj förra året att regeringen
              skaffade sig verktyg för att bekämpa pandemin. Att Sverige av
              omvärlden uppfattas ha valt en annan väg beror till stor del på
              regeringens passivitet. Redan förra våren, när smittspridningen
              först fick fäste i det svenska samhället, stod det klart att nuvarande
              lagstiftning inte kunde tillhandahålla nödvändiga verktyg för
              att stoppa smittspridningen. Sverige har fram till pandemilagens
              införande inte kunnat begränsa shoppingcentrum eller kollektivtrafik
              så som andra länder har kunnat göra.
            </seg>
          </u>
          <u>
            <seg>
              Det är fortfarande obegripligt att regeringen försökte hantera
              den värsta katastrof Sverige drabbats av på många år med alkohollag,
              ordningslag och goda råd fram till januari i år när pandemilagen,
              tack vare riksdagens välvilliga inställning till ett skyndsamt
              förfarande, kunde beslutas.
            </seg>
          </u>
          <u>
            <seg>
              Konstitutionsutskottet anser att arbetet med pandemilagen borde
              ha kunnat påbörjas redan i början av sommaren förra året. Det
              dröjde också till september 2020 innan regeringen gav MSB i uppdrag
              att göra en behovsanalys gällande skyddsutrustning inom annan
              samhällsviktig verksamhet. Enligt utskottet stod det redan tidigt
              under 2020 klart att det kunde bli nödvändigt att vidta åtgärder
              för att säkra tillgången på skyddsutrustning och sjukvårdsmateriel.
            </seg>
          </u>
          <u>
            <seg>
              Fru talman! I ärendet om utökad testning och smittspårning har
              konstitutionsutskottet konstaterat att oklarheterna i ansvarsfrågan
              och i fråga om ersättning för utökad testverksamhet bidrog till
              att testningen inte ökade i förväntad takt. Om regeringen hade
              ingått överenskommelsen med Sveriges Kommuner och Regioner tidigare
              skulle det sannolikt ha medfört att testningen hade utökats i
              snabbare takt än vad som skedde.
            </seg>
          </u>
          <u>
            <seg>
              I Centerpartiets följdmotion rörande pandemilagen instämde vi
              i de remissynpunkter som JO och Folkhälsomyndigheten fört fram
              gällande behovet av att föreskrifter inte gäller längre än vad
              som är absolut nödvändigt. Dessa instanser förordade begränsad
              giltighet respektive obligatorisk omprövning efter viss tid. Den
              åtgärden tillsammans med andra rättssäkerhetsgarantier föreslog
              Centerpartiet i följdmotionen för att öka riksdagens möjligheter
              att förutse och bedöma lagens tillämpning. Tyvärr vann dessa yrkanden
              inte majoritet i kammaren.
            </seg>
          </u>
          <u>
            <seg>
              Hur vanskligt det är att införa betydande inskränkningar i grundläggande
              fri- och rättigheter har pandemin tydligt visat. Exempelvis anförde
              regeringen i promemorian Förbud mot att hålla allmänna sammankomster
              och offentliga tillställningar med fler än åtta deltagare att
              utgångspunkten var att en sådan begränsning inte skulle gälla
              längre än fyra veckor. Efter att dessa bestämmelser införlivades
              i pandemilagen kan vi nu konstatera att de i själva verket kommit
              att gälla i 28 veckor, drygt fem månader, det vill säga inte i
              närheten av fyra veckor.
            </seg>
          </u>
          <u>
            <seg>
              När man väl ger sig in i att tumma på grundläggande fri- och
              rättigheter är det svårt att bedöma varaktigheten i till och med
              tillfälliga begränsningar. Utan spärrar som en i förväg bestämd
              giltighetstid eller en obligatorisk omprövning kan sådana begränsningar
              bli gällande under lång tid.
            </seg>
          </u>
          <u>
            <seg>
              Bland de grundlagsfästa fri- och rättigheter som har påverkats
              kraftigt negativt av deltagartaken finns religionsfriheten, alltså
              friheten att för var och en, ensam eller tillsammans, utöva sin
              religion. Fysisk närvaro i en regelbunden gemensam gudstjänst,
              tillsammans med delaktighet i förvaltandet av och mottagandet
              av sakramenten, är för många medlemmar av många trossamfund en
              del i det religiösa livet som inte kan ersättas med digitalt förmedlade
              alternativ.
            </seg>
          </u>
          <u>
            <seg>
              Religionsfriheten är en absolut rättighet som också bärs upp
              av andra grundlagsfästa fri- och rättigheter som mötesfriheten,
              yttrandefriheten och föreningsfriheten. Att inte på djupet analysera
              begränsningarna för reli ­ gionsfrihetens utövande är ett förhållningssätt
              som Centerpartiet anser inte är acceptabelt när den här sortens
              grundlagsfästa fri- och rättigheter in ­ skränks.
            </seg>
          </u>
          <u>
            <seg>
              Besluten under förra året om deltagargräns för allmänna sammankomster
              och offentliga tillställningar innebar betydande inskränkningar
              i grundlagsskyddade fri- och rättigheter. Konstitutionsutskottet
              menar att en omprövning borde ha skett på ett mer kontinuerligt,
              formaliserat och brett sätt än vad som gjordes.
            </seg>
          </u>
          <u>
            <seg>
              En annan grupp som sett sina grundläggande rättigheter kraftigt
              beskurna är de av våra äldre som bor på särskilda boenden. Inför
              förlängningen av beslutet om besöksförbud på landets samtliga
              äldreboende n kunde regeringen, enligt utskottet, ha vidtagit
              fler åtgärder, exempelvis genom att inhämta synpunkter från fler
              instanser för att ytterligare belysa vilka konsekvenser ett förlängt
              besöksförbud skulle ha för de boende och deras anhöriga. Det hade
              också enligt utskottet varit en fördel om regeringens bemyndigande
              till Folkhälsomyndigheten om regionalt avpassade beslut hade beslutats
              samtidigt som det nationella besöksförbudet upphörde att gälla
              den 1 oktober 2020.
            </seg>
          </u>
          <u>
            <seg>
              Fru talman! För Centerpartiet liksom konstitutionsutskottet har
              det varit mycket angeläget att få till stånd en översyn om de
              konstitutionella förutsättningarna för legalt handlande under
              fredstida kris. Frågan väcktes redan efter flodvågskatastrofen,
              och såväl pandemins utbrott som KU:s granskning aktualiserar återigen
              behovet av att se över frågan. Vi ser nu fram emot att regeringen
              återkommer med tillsättandet av en parlamentarisk kommitté för
              att göra en sådan översyn.
            </seg>
          </u>
          <note>
            Anf. 13 JESSICA WETTERLING (V):
          </note>
          <u>
            <seg>
              Fru talman! Mycket har redan sagts när det gäller det här kapitlet:
              Regeringens hantering av coronapandemin. Det är svårt att sammanfatta
              över 400 sidor av vårt granskningsbetänkande. Även om inte allt
              handlar om coronapandemin är det en stor del som gör det. Det
              tenderar också att bli ganska mycket upprepningar. Eftersom vissa
              andra har överskridit sina talartider ska jag försöka att hålla
              mig till i alla fall den tid som jag har anmält.
            </seg>
          </u>
          <u>
            <seg>
              Fru talman! När det gäller utskottets granskning av regeringens
              hantering av coronapandemin vill jag igen påminna om att vår granskning
              skiljer sig från den som Coronakommissionen gör.
            </seg>
          </u>
          <u>
            <seg>
              Våra fri- och rättigheter är ju självklara. Men det senaste året
              har många av dem inte längre känts lika självklara. Det beror
              givetvis på den pandemi som har varit och som vi pratar om i dåtid
              men som fortfarande pågår. I utskottet har vi under detta år och
              i årets granskning fått reflektera mycket över pandemin och inskränkningarna
              i våra fri- och rättigheter. Flera av de ärenden som vi har granskat
              är kopplade till pandemin och de inskränkningar och begränsningar
              som har gjorts.
            </seg>
          </u>
          <u>
            <seg>
              Våra grundlagar är tydliga; man får endast göra begränsningar
              i våra fri- och rättigheter för att tillgodose ändamål som är
              godtagbara i ett demokratiskt samhälle. En begränsning får aldrig
              gå utöver vad som är nödvändigt med hänsyn till det ändamål som
              har föranlett den och inte heller sträcka sig så långt att den
              utgör ett hot mot den fria åsiktsbildningen.
            </seg>
          </u>
          <u>
            <seg>
              I fråga om besluten om att införa deltagargränser för allmänna
              sammankomster och offentliga tillställningar samt införandet av
              besöksförbud inom äldreomsorgen konstaterar vi i utskottet att
              detta innebar betydande inskränkningar i de grundläggande rättigheterna.
              Dessutom bereddes de på ett sätt som inte var optimalt. Det var
              väldigt få remissinstanser, som dessutom ibland hade enbart ett
              fåtal timmar på sig att svara. I ett mindre akut skede borde regeringen
              ha följt upp besluten och tagit in synpunkter från fler instanser.
              Man borde ha övervägt att involvera Justitiedepartementet i diskussionerna
              med myndigheterna om behovet av fortsatta inskränkning ­ ar i
              våra fri- och rättigheter.
            </seg>
          </u>
          <u>
            <seg>
              Det framstår som att Folkhälsomyndighetens ord har vägt väldigt
              tungt. Det är inte konstigt, eftersom det är en expertmyndighet.
              Men Folkhälsomyndighetens generaldirektör fick under en av våra
              utfrågningar en direkt fråga om vilka överväganden Folkhälsomyndigheten
              har gjort när det gäller intrången i enskildas fri- och rättigheter,
              till exempel när det gäller begränsningen i fråga om åtta personer.
              Utskottet fick svaret att det övervägandet ligger på regeringen
              och att Folkhälsomyndighetens avvägningar främst rör hälsosidan.
            </seg>
          </u>
          <u>
            <seg>
              Alltså borde regeringen kanske ha övervägt om inte Justitiedeparte
              ­ mentet skulle ha varit mer involverat just när det gällde proportionalitet.
              Man skulle ha omprövat kontinuerligt och oftare om de beslut man
              fattat var på goda grunder och fortfarande var proportionella
              mot samhällssitua ­ tionen. När det gäller båda dessa beslut dröjde
              det också länge innan reger ­ ingen gav myndigheterna i uppdrag
              att analysera möjliga förändringar och anpassningar av förbuden.
            </seg>
          </u>
          <u>
            <seg>
              Fru talman! Även om tillfälliga restriktioner ibland kan vara
              nödvän ­ diga, särskilt vid en sådan här stor kris för samhället,
              bör långvariga be ­ söksförbud undvikas med tanke på de boendes
              psykiska hälsa. Med en för ­ ordning som hade gällt under kortare
              tid hade behovet av ett fortsatt förbud kunnat omprövas, och man
              hade i stället kunnat överväga andra, kanske mindre ingripande
              åtgärder. Man hade också kunnat överväga större flexi ­ bilitet
              när det gäller det regionala perspektivet.
            </seg>
          </u>
          <u>
            <seg>
              Fru talman! Jag vill också säga något kort om pandemilagen. Det
              gäller tidpunkten för när regeringen började ta fram sitt förslag
              till pandemilag. Enligt regeringen påbörjades arbetet efter sommaren
              2020. Enligt utskottet borde regeringen ha förstått behovet av
              att ha ett regelverk på plats så snart som möjligt inför att de
              tillfälliga reglerna skulle sluta gälla den 30 juni 2020. Arbetet
              borde därför ha kunnat påbörjas redan tidigare.
            </seg>
          </u>
          <u>
            <seg>
              Under hösten 2020 ökade smittspridningen igen, och arbetet med
              pandemilagen påskyndades för att lagen skulle kunna börja gälla
              tidigare än planerat. Tidigareläggandet i kombination med att
              arbetet påbörjades först efter sommaren påverkade förutsättningarna
              för remissbehandlingen och även Lagrådets granskning. Precis som
              Lagrådet konstaterar vi i utskottet att tidsfristen för remissinstanser
              var mycket kort med tanke på lagförslagets innebörd och komplexitet.
              Detsamma gäller den tid som Lagrådet fick på sig och tiden för
              riksdagens behandling. Det blev extremt kort. Det hade kunnat
              undvikas om regeringen hade påbörjat arbetet i ett tidigare skede,
              kanske redan när man hade identifierat att bemyndigandelagen inte
              gick använda, enligt regeringen.
            </seg>
          </u>
          <u>
            <seg>
              Fru talman! Det finns väldigt mycket mer man skulle kunna grotta
              ned sig i när det gäller regeringens hantering av coronapandemin.
              Nyfikna lyssnare eller tittare får väl hänvisas till att läsa
              vårt betänkande. Det är som sagt på över 400 sidor och blir kanske
              bra semester- eller sommarläsning.
            </seg>
          </u>
          <u>
            <seg>
              Precis som kollegor har sagt tidigare finns det mycket som hade
              kunnat göras annorlunda. Det finns säkert också saker som hade
              kunnat göras bättre. Men det är väldigt lätt att vara efterklok
              och att recensera.
            </seg>
          </u>
          <u>
            <seg>
              Till sist vill jag nämna några fler iakttagelser som vi har gjort.
              Det är viktigt att dokumentera även under en kris. Tydlig kommunikation
              är ock ­ så synnerligen viktigt, för att undvika fördröjningar
              och oklara budskap som förvärrar och försvårar hanteringen av
              en kris.
            </seg>
          </u>
          <note>
            Anf. 14 TUVE SKÅNBERG (KD):
          </note>
          <u>
            <seg>
              Fru talman! Vi har i vår debatt kommit till den del som handlar
              om regeringens hantering av coronapandemin. Jag har förstått att
              det är många som lyssnar på debatten, utöver dem som är här i
              kammaren. Jag fick en fråga om KU verkligen har varit enigt under
              alla de här sju åren vi har haft det som målsättning. Det finns
              enstaka exempel på reservationer som har lämnats in, men i allt
              väsentligt har KU, som jag sa, varit helt enigt. I år finns det
              ingen reservation alls. Det ska noteras.
            </seg>
          </u>
          <u>
            <seg>
              Vad finns då att säga om regeringens hantering av coronapandemin
              utifrån KU:s uppdrag att granska? Som har framkommit tidigare
              är det på sex punkter, av ett antal ytterligare, som KU påpekar
              brister. Det kan sammanfattas, som har gjorts tidigare, med framför
              allt långsamheten och handlingskraften. Det kan utvecklas, som
              tidigare talare också har gjort, med de konstitutionella brister
              som finns även i fråga om den speciella konstitution som vi arbetar
              med och behovet av att för framtiden lära av den här civila krisen.
              Det är riktigt.
            </seg>
          </u>
          <u>
            <seg>
              KU har granskat regeringens åtgärder när det gäller testning
              och smittspårning. Vi har konstaterat att regeringen under våren
              2020 genomförde flera åtgärder, bland annat gällande ersättning
              till kommuner och regioner och uppdrag till myndigheter. De val
              som regeringen gjorde när det gäller ersättning för testning ledde
              till en osäkerhet hos kommunerna och regionerna om ersättningen
              skulle täcka kostnaderna för alla prioritetsgrupper. Det var också
              oklart om regionernas ansvar för smittskydd inkluderade två av
              de fyra prioritetsgrupperna.
            </seg>
          </u>
          <u>
            <seg>
              Enligt KU:s betänkande är det tydligt att oklarheterna i ansvarsfrågan
              och i fråga om ersättning för utökad testverksamhet bidrog till
              att testning ­ en inte ökade i förväntad takt. Det var först vid
              överenskommelsen med Sveriges Kommuner och Regioner i början av
              juni som det blev tydligt att ersättningen skulle ges för alla
              prioritetsgrupper. KU noterar att regeringen hade kunnat ingå
              en överenskommelse tidigare. Det hade sannolikt medfört att testningen
              hade utökats i snabbare takt än vad som sked ­ de.
            </seg>
          </u>
          <u>
            <seg>
              KU konstaterar vidare att ändringen av förordningen om statsbidrag
              till regioner och kommuner samt av uppdraget till Folkhälsomyndigheten
              att skyndsamt ta fram en nationell strategi för att utöka testningen
              inte bereddes tillräckligt skyndsamt. Förordningen var heller
              inte ute på remiss utan diskuterades muntligt med kommuner och
              regioner.
            </seg>
          </u>
          <u>
            <seg>
              I en kris är det förståeligt att regeringen måste begränsa inhämtningen
              av synpunkter och upplysningar för att kunna agera skyndsamt,
              men samtidigt hade regeringen kunnat få bättre beslutsunderlag
              om den hade skick ­ at förslaget på remiss till ett begränsat
              antal instanser. Vi understryker ock ­ så betydelsen av regeringsformens
              beredningskrav även under en kris.
            </seg>
          </u>
          <note>
            Vidare lyfter KU tillgången på skyddsutrustning och annan sjukvårdsmateriel
            som en brist. Vi har granskat regeringens åtgärder för att säkra
            tillgången på sådan sjukvårdsutrustning och sjukvårdsmateriel
            inom hälso ‑ och sjukvården. I mitten av mars 2020 gav regeringen
            Socialstyrelsen i uppdrag att säkra tillgången till skyddsutrustning
            på nationell nivå.
          </note>
          <u>
            <seg>
              I granskningen har SKR framfört att det var oklart vem som skulle
              köpa in produkter till kommuner och regioner, och flera av leverantörerna
              av sjukvårdsmateriel uppfattade det som att de endast skulle sälja
              till Socialstyrelsen. Socialstyrelsen har å andra sidan framfört
              att dess uppdrag var att komplettera kommunerna och regionerna,
              vilket myndigheten också meddelade leverantörerna. Därför betonar
              KU vikten av att uppdrag till myndigheter utformas i dialog med
              berörda aktörer, att det kommuniceras tydligt och att nödvändiga
              synpunkter inhämtas.
            </seg>
          </u>
          <u>
            <seg>
              Under granskningen har det också framkommit att det var svårare
              att bedöma behovet av skyddsutrustning och materiel hos kommunerna
              än hos regionerna. Därför förutsätter KU att regeringen överväger
              om bestämmelserna om rapporteringsvägar för kommuner behöver ändras
              för att säkra en snabb och täckande nationell bild av läget på
              kommunal nivå.
            </seg>
          </u>
          <u>
            <seg>
              När det gäller skyddsutrustning inom annan samhällsviktig verksamhet
              gav regeringen först i september 2020 MSB i uppdrag att göra en
              behovsanalys, vilket var två månader efter att MSB hade begärt
              att få göra det. Enligt KU skulle regeringen ha genomfört åtgärder
              tidigare än vad som skedde för att säkra tillgången på skyddsutrustning
              och annan materiel inom samhällsviktig verksamhet vid sidan av
              hälso- och sjukvården. Under hösten 2020 rapporterade också flera
              samhällsviktiga myndigheter om brist på skyddsutrustning.
            </seg>
          </u>
          <u>
            <seg>
              Vi framhåller även att Socialstyrelsens muntliga rapporter till
              Regeringskansliet borde ha dokumenterats. Det är något som KU
              har återkommit till under årens lopp och där regeringen har brustit
              även i det här fallet. Det är nödvändigt som ett led i uppföljningen
              och för att nu möjliggöra för KU att genomföra en granskning.
            </seg>
          </u>
          <u>
            <seg>
              När det handlar om deltagargränser vid allmänna sammankomster
              och offentliga tillställningar noterar vi att dessa innebar betydande
              inskränkningar i grundlagsskyddade fri- och rättigheter. Andra
              kollegor har lyft detta med eftertryck, och det förtjänar att
              lyftas och beaktas, fru talman. Sådana åtgärder riskerar att ge
              en rad negativa konsekvenser för fri- och rättigheter men också
              för enskilda företag, kyrkor och föreningar. Dessa åtgärder för
              att bekämpa smittspridningen av covid-19 måste vägas mot andra
              värden, och övervägandena måste göras kontinuerligt.
            </seg>
          </u>
          <u>
            <seg>
              Förordningen och ändringsförordningen i mars 2020 om förbud mot
              att hålla allmänna sammankomster och offentliga tillställningar
              bereddes genom att synpunkter hämta de s in under hand från ett
              fåtal berörda myndigheter, som fick mycket begränsad tid på sig.
              Förordningsändringarna under hösten 2020 gick till ett större
              antal remissinstanser, som fick några dagar på sig. Enligt KU
              bör en förordning som gäller tills vidare och som begränsar grundläggande
              fri- och rättigheter omprövas kontinuerligt. Det är ännu viktigare
              när beredningen har skett på kort tid.
            </seg>
          </u>
          <u>
            <seg>
              Som den tidigare talaren från Centern lyfte är detta alldeles
              speciellt viktigt när det gäller några av de känsligaste fri-
              och rättigheterna, till exempel religionsfriheten. Att i en civil
              kris där människor dör i stort antal beröva folk möjligheten att
              mötas i gudstjänst och sakrament är ett oerhört långtgående ingrepp.
              Där borde regeringen enligt min mening ha varit mer observant
              och bearbetat frågan. Det ryms under KU:s notering om att övervägandena
              måste göras kontinuerligt.
            </seg>
          </u>
          <u>
            <seg>
              Det dröjde till oktober 2020 innan Folkhälsomyndigheten fick
              i uppdrag att utifrån det epidemiologiska läget analysera möjliga
              förändringar av förordningen om förbud mot att hålla allmänna
              sammankomster och offentliga tillställningar. Enligt KU borde
              uppdraget ha beslutats tidigare. Dessutom borde även synpunkter
              från fler instanser än Folkhälsomyndigheten ha hämtats in. Man
              skulle sammanfattningsvis kunna säga att omprövningen borde ha
              skett mer kontinuerligt samt att det borde ha formaliserats och
              varit bredare än det var.
            </seg>
          </u>
          <u>
            <seg>
              Sedan kommer vi till besöksförbudet inom äldreomsorgen, och även
              detta är ett känsligt kapitel. Människor låg ensamma och dog.
              Med de direktiv som fanns släpptes de anhöriga inte in för att
              hålla handen och vara närvarande under den sista sträckan i livet.
              Det är inte tillfredsställande.
            </seg>
          </u>
          <note>
            När det gäller införandet av besöksförbud inom äldreomsorgen
            konsta ­ terar vi inledningsvis att beslutet om ett besöksförbud
            på landets äldrebo ­ enden innebar en betydande inskränkning i
            de boendes grundläggande rät ­ tigheter och en begränsning av
            deras rätt att ta emot besök i sitt eget hem. Granskningen visar
            att regeringen tidigt höll sig informerad om utveck ­ lingen av
            smittspridningen inom äldreomsorgen, bland annat genom lö ­ p
            ­ ande myndighetskontakter. Vissa åtgärder för att begränsa smittsprid
            ­ ning ­ en genomfördes även före det nationella besöksförbudet.
          </note>
          <u>
            <seg>
              De tidiga åtgärderna visade sig dock inte vara tillräckliga.
              Mot bakgrund av vad man visste om de äldres utsatthet och behovet
              av nationell vägledning och styrning borde regeringen ha agerat
              mer aktivt. Under beredningen inför besöksförbudet fick bara ett
              fåtal instanser lämna synpunkter, och de fick mycket begränsad
              tid på sig. Den begränsade beredningen och den mycket korta tiden
              får ändå anses godtagbart med hänsyn till det brådskande ärendet
              och till att regeringen även innan detta hade löpande kontakter
              med myndigheterna.
            </seg>
          </u>
          <u>
            <seg>
              Till sist vill jag nämna något om den tillfälliga pandemilagen.
              KU nämner att arbetet med den borde ha kunnat påbörjas redan i
              början av sommaren. Jag vill också nämna något om coronastrategin.
            </seg>
          </u>
          <u>
            <seg>
              Vi har granskat regeringens agerande avseende coronastrategin.
              Enligt regeringen var avsikten inte att strategin skulle styra
              myndigheter. Från myndighetshåll uppfattade man dock att strategin
              var något man skulle arbeta med att genomföra och även förhålla
              sig till, och därför påpekar och betonar KU att det inte finns
              något konstitutionellt utrymme för regeringen att styra myndigheterna
              utan formella regeringsbeslut. Därför finns det skäl att understryka
              betydelsen av att information om regeringens arbete inte kommuniceras
              på ett sätt som verkar styrande för myndigheterna.
            </seg>
          </u>
          <u>
            <seg>
              Man måste inte ta fram och publicera en strategi i en kris. Om
              regeringen väljer att ta fram en strategi är det enligt KU ändå
              viktigt att strategin är väl förankrad hos hela regeringen och
              berörda delar av Regeringskansliet samt att en relevant beredning
              sker när strategin utformas. Vid granskningen har det inte gått
              att utreda om detta har skett i tillräcklig utsträckning. För
              att en sådan granskning ska vara möjlig hade det varit önskvärt
              att arbetet hade dokumenterats.
            </seg>
          </u>
          <u>
            <seg>
              Fru talman! Jag ber om ursäkt för att jag drog över min talartid
              med flera minuter.
            </seg>
          </u>
          <note>
            Anf. 15 TINA ACKETOFT (L):
          </note>
          <u>
            <seg>
              Fru talman! Häromdagen letade jag efter ett foto i mobilen och
              skrollade tillbaka i tiden. Det är ganska roligt att göra det
              med jämna mellanrum. Jag hamnade då i slutet av februari, närmare
              bestämt den 28 februari 2020, på en båt på en flod i Indien med
              många av er som sitter här i kammaren i dag.
            </seg>
          </u>
          <u>
            <seg>
              Jag minns att vi hade väldigt mycket att prata om, som vi alltid
              har. Det är sällan svårt att hitta ett samtalsämne i denna församling.
              Men jag minns inte en enda längre diskussion om någon pandemi
              eller om eller hur Sverige eventuellt var riggat för att klara
              av ett virus – ett virus som snart skulle lamslå hela landet,
              EU och faktiskt hela världen. Där på flodbåten och under alla
              de besök som vi var på i Indien var det inte coronaviruset som
              fick oss att flitigt nyttja handspriten utan den fruktade indiska
              mag ­ bacillen , som vissa av oss fick känna av.
            </seg>
          </u>
          <u>
            <seg>
              Sedan kom vi hem den där första veckan i mars 2020. För var dag
              den våren och sommaren blev vi alla mycket mer varse coronaviruset.
              Så småningom lärde vi oss om covid-19, hur vi skulle tvätta och
              sprita, hålla avstånd, spridningsrisker, symtom och vem som var
              eller inte var i en riskgrupp och så vidare. Plötsligt kändes
              det som om tillvaron förändrades något enormt , både helt oförutsägbart
              och väldigt fort.
            </seg>
          </u>
          <u>
            <seg>
              Vi har fått lära oss att det är bra med planering men att flexibilitet,
              snabbtänkthet och is i magen nog ändå är våra bästa vänner om
              vi ska klara av vardagen som den ser ut. Covid-19-pandemin är
              på många sätt unik. Det måste vi beakta när vi bedömer regeringens
              agerande.
            </seg>
          </u>
          <u>
            <seg>
              Alla kriser är unika. Det ligger i deras natur. Men här har vi
              haft ett väldigt långt förlopp, vilket innebär att ledningen måste
              gälla inte bara i nuläget utan också i olika tänkbara fortsättningar.
              Lägg därtill att pandemi ­ bekämpning inte är någon exakt vetenskap,
              vilket visats inte minst av att annars tämligen lika länder har
              agerat väldigt olika.
            </seg>
          </u>
          <u>
            <seg>
              Fru talman! En stor del av KU:s arbete har varit att granska
              regeringens agerande i denna pandemi. Som har påtalats här av
              föregående talare har vi också funnit klara brister i regeringens
              agerande. Det är brister som till sin natur är återkommande i
              utskottets årliga granskningar och som för min del gör att jag
              är övertygad om att regeringen både behöver ta till sig denna
              kritik, eller påtalade brister, och förändra sina rutiner, tydliggöra
              vad det är som gäller, var ansvaret ligger och vem som ska utföra
              någonting. Detta måste tydligt dokumenteras. Men jag är lika övertygad
              om att vi behöver en förändrad modell för att kunna hantera framtida
              allvarliga kriser i fredstid.
            </seg>
          </u>
          <u>
            <seg>
              Vår författning säger att det är regeringen som styr riket. Det
              är inte Folkhälsomyndigheten, Socialstyrelsen, MSB eller någon
              annan myndighet som gör det. Ansvarsprincipen kan inte innebära
              att alla, eller de facto ingen, har ansvar. Det är regeringen
              som brett ska samla kunskap och fakta till sig. Det är regeringen
              som ska göra avvägningar för hela samhällets bästa. Det är regeringen
              som ska peka ut vägen framåt. Man kan delegera mycket till myndigheter,
              regioner och andra, vilka beror helt på vilken kris vi står inför.
              Men man kan inte delegera det slutliga ansvaret.
            </seg>
          </u>
          <u>
            <seg>
              En fråga som KU kommer tillbaka till i flera av ärendena rörande
              regeringens hantering av coronapandemin är regeringsformens beredningskrav,
              som ju gäller även i kris. Här har regeringen att balansera behovet
              av att få fram beslut snabbt med att de samtidigt ska vara tillräckligt
              beredda. Här finns en klar förbättringspotential, kan man snällt
              uttrycka det som, som bör stämma till eftertanke och åtgärder
              i Regeringskansliet för att förbättra författningsberedskapen.
              Det är något som KU lyfter fram i sin kritik och som också Lagrådet
              har påpekat i annat sammanhang.
            </seg>
          </u>
          <u>
            <seg>
              I granskningen om utökad testning och smittspårning understryker
              KU bland annat bristen på ett fullgott remissförfarande. När det
              gäller granskningen om tillgång på skyddsutrustning och annan
              sjukvårdsmateriel pekar KU på bristen på dokumentation av kontakten
              mellan Socialstyrelsen och Regeringskansliet.
            </seg>
          </u>
          <u>
            <seg>
              Vid granskningen rörande deltagargräns för allmänna sammankomster
              och offentliga tillställningar fann vi en klar brist i att beslutet
              hanterats både för snabbt och för långsamt, en bedrift i sig.
              Vid införandet hade för få remissinstanser tillfrågats, och de
              hade fått för kort tid på sig att svara. Samtidigt väntade regeringen
              för länge med beredningen när den skulle förlänga förordningen
              och skapade på så sätt onödigt långa tidsbegränsade förordningar.
              KU menar att omprövningar borde ha skett mer kontinuerligt, mer
              formaliserat och bredare än som nu var fallet. Samma typ av brister
              fanns i regeringens beredning av snabbpropositioner och pandemilag
              ­ en, vilket redogjorts för här tidigare.
            </seg>
          </u>
          <u>
            <seg>
              Vi granskar regeringens agerande här, vilket också Coronakommissio
              ­ nen delvis gör. Men KU granskar med fokus på de konstitutionella
              aspek ­ terna, medan kommissionens uppdrag är att utvärdera de
              konkreta åtgärder som vidtagits för att begränsa spridningen.
            </seg>
          </u>
          <u>
            <seg>
              I vår granskning av besöksförbud inom äldreomsorgen hade vi att
              förhålla oss till frågan om skärningspunkten mellan smittskydd
              och den personliga friheten. Var det rimligt att vi i vår omsorg
              om de äldsta och mest utsatta berövade dem deras frihet och kanske
              mest fundamentala rättighet, den att träffa sin familj och sina
              vänner?
            </seg>
          </u>
          <u>
            <seg>
              Det gjordes för att man inte skulle få in smittan på boendena.
              Samtidigt visade Coronakommissionen i sin första rapport, som
              just handlade om äldreomsorgen under pandemin, så tydligt på att
              smittan kom in på andra vägar, vägar som ledde till tusentals
              avlidna med diagnosen covid-19.
            </seg>
          </u>
          <u>
            <seg>
              Vad än värre är: Mycket av det som kommissionen pekade på var
              strukturella brister som varit välkända under en lång tid och
              av många. Det är ett misslyckande inte bara av denna regering
              utan även av tidigare regeringar, av politiker på flera nivåer,
              av ledning och faktiskt också av personal ute i verksamheterna.
              Jag kan bara hoppas att vi alla lärt av detta och att Coronakommissionens
              förslag på åtgärder får det gehör som det så innerligt förtjänar.
            </seg>
          </u>
          <u>
            <seg>
              Mot bakgrund av vad man visste om de äldres utsatthet och behovet
              av nationell vägledning och styrning borde regeringen ha agerat
              mer aktivt. Under beredningen som föregick besöksförbudet inhämtades
              synpunkter från bara ett fåtal instanser. Dessa fick en mycket
              begränsad tid på sig, vilket förvisso kan anses rimligt i en kris.
            </seg>
          </u>
          <u>
            <seg>
              Men vid beslutet att förlänga besöksförbudets giltighetstid,
              när regeringen hade haft tid på sig att agera mer planerat, kan
              vi inte se att denna begränsade beredning är acceptabel. Det ledde
              också till att man inte tillräckligt belyste vilka konsekvenser
              en förlängning skulle ha för de boende och deras anhöriga. Med
              en kortare giltighetstid av förordningen hade behovet av ett fortsatt
              förbud kunnat omprövas och andra mindre ingripande smittskyddsåtgärder
              övervägas.
            </seg>
          </u>
          <u>
            <seg>
              Fru talman! Coronakommissionen säger tydligt att vi misslyckades
              med att skydda de äldre. KU säger att regeringen genom sitt agerande
              onödigt förlängde tiden när de äldre berövades rätten till sin
              familj och sina vänner. Jag säger att i valet mellan skydd och
              frihet måste den individuella friheten i alla lägen väga extra
              tungt.
            </seg>
          </u>
          <note>
            Anf. 16 ANNA SIBINSKA (MP):
          </note>
          <u>
            <seg>
              Fru talman! Det är de äldre som har burit den tyngsta bördan
              under den pågående pandemin. De har tvingats till flest uppoffringar
              och störst isolering, eftersom de har löpt störst risk att bli
              svårt sjuka eller avlida till följd av covid-19. Allra mest utsatta
              har kanske de äldre varit som bott i särskilda boenden.
            </seg>
          </u>
          <u>
            <seg>
              Jag måste säga personligen att det gör ont i mig när jag tänker
              på alla dem som har lämnat oss utan att kunna ta farväl av sina
              nära och kära. Det nationella besöksförbudet inom äldreomsorgen
              som infördes mellan den 1 april och den 30 september förra året
              och de lokala besöksförbud som funnits efter det har varit en
              allvarlig inskränkning av de boendes grundlagsskyddade rätt till
              privat- och familjeliv.
            </seg>
          </u>
          <u>
            <seg>
              Även om detta gjordes i syfte att värna de boendes liv och hälsa
              är det viktigt att vi påminner oss om att behovet av smittskydd
              ständigt måste vägas mot individers grundläggande rättigheter
              och livskvalitet. Utskottet konstaterar att överväganden måste
              göras om det proportionerliga i valda åtgärder och att dessa åtgärder
              ska ses över kontinuerligt.
            </seg>
          </u>
          <u>
            <seg>
              Så som situationen såg ut våren 2020 var besöksförbudet en nödvändig
              åtgärd för att skydda den mest sårbara gruppen under pandemin.
            </seg>
          </u>
          <u>
            <seg>
              Utskottet menar att inskränkningar inte ska gälla längre och
              vara mer ingripande än nödvändigt. Det är en viktig lärdom framåt:
              Sådana ingripande åtgärder måste tidsbegränsas och löpande omprövas.
            </seg>
          </u>
          <u>
            <seg>
              Fru talman! Till skillnad från vad som gäller vid krig finns
              ingen reglering i regeringsformen som ökar handlingsutrymmet för
              regeringen vid civila kriser, exempelvis vid en pandemi. Som jag
              lyfte i mitt inledningsanförande är det av stor vikt att vi drar
              lärdom av erfarenheterna från coronapandemin också för att få
              ett mer ändamålsenligt regelverk på plats för framtida kriser.
            </seg>
          </u>
          <u>
            <seg>
              Redan Grundlagsutredningen, från år 2000, framhöll att det fanns
              behov av att utvidga regeringens handlingsutrymme i civila kriser.
              Det skulle kunna innebära att regeringen skulle kunna fatta beslut
              som under normala förhållanden ska fattas av riksdagen genom lag.
              Förslaget mötte dock stark kritik från remissinstanserna och genomfördes
              aldrig. Den pågående pandemin har minst sagt aktualiserat denna
              fråga. Konstitutionsutskottet uttalade flera gånger under förra
              året att det finns skäl att överväga en översyn av förutsättningarna
              för legalt handlande vid fredstida kriser.
            </seg>
          </u>
          <u>
            <seg>
              Vi behöver helt enkelt ett effektivt system för hantering av
              civila kriser, men vi behöver även värna individens fri- och rättigheter.
              Detta är en komplicerad balansgång. Utskottet ser därför positivt
              på att regeringen i december aviserade att en parlamentariskt
              sammansatt kommitté ska tillsättas med uppdraget att göra en översyn
              av regleringen.
            </seg>
          </u>
          <u>
            <seg>
              Snabbpropositionerna är ett exempel på det utrymme för flexibilitet
              som ändå finns i våra grundlagar. Vid en kris medges att propositioner
              bereds skyndsamt, vilket gjordes vid 23 tillfällen under 2020.
              Utskottet ser ingen anledning att anmärka på regeringen i denna
              del av granskningen. Samtidigt är det naturligtvis bekymmersamt
              för demokratin när remisstid ­ er förkortas och riksdagsledamöter
              får kort om tid för att fullgöra sitt arbete som lagstiftare.
              Därför bör möjligheten till snabbpropositioner, som förutsätter
              förkortad motionstid och en utskottsbehandling på några få dagar,
              användas mycket sparsamt.
            </seg>
          </u>
          <u>
            <seg>
              Genomgående under hela krisen, så långt vi har granskat, är det
              tydligt att regeringen löpande har tagit till vara tidigare erfarenheter
              och anpassat sina insatser efter detta. Det gäller inte minst
              den tillfälliga pandemilagen. Den behövdes för att få till stånd
              en mer träffsäker reglering eftersom möjligheterna till adekvata
              åtgärder mot smittspridning i förbudsförordningen och i tillfälliga
              bemyndiganden i smittskyddslagen framstod som otillräckliga efter
              våren 2020. Utskottet konstaterar dock att regeringen borde ha
              kunnat påbörja arbetet med pandemilagen tidigare, redan i början
              av sommaren.
            </seg>
          </u>
          <u>
            <seg>
              Den som kommer ihåg stämningen under försommaren 2020 minns att
              det fanns ett starkt tryck kring att få till lättnader i restriktionerna
              och börja öppna upp samhället. Inte minst gällde detta i förhållande
              till kultur- och idrottsevenemang under en period när smittspridningen
              minskade i snabb takt.
            </seg>
          </u>
          <u>
            <seg>
              Vår granskning har också visat att både regeringen och Folkhälsomyndigheten
              var mycket medvetna om att alla åtgärder som infördes behövde
              få acceptans i samhället i stort för att få önskad effekt. Först
              i oktober började smittspridningen öka igen i Sverige. Arbetet
              med den tillfälliga lagen påbörjades i augusti, och i det arbetet
              togs erfarenheterna från våren i beaktande. Arbetet påskyndades
              under hösten med anledning av den ökade smittspridningen, och
              ikraftträdandet tidigarelades.
            </seg>
          </u>
          <u>
            <seg>
              Utskottet betonar vikten av att regeringen även i brådskande
              ärenden inhämtar de upplysningar och yttranden som behövs vid
              beredningen av regeringsärenden. Det ökar förutsättningarna för
              att de åtgärder som vidtas ska bli så träffsäkra som möjligt.
            </seg>
          </u>
          <u>
            <seg>
              Fru talman! Det är svårt att under en pågående global kris till
              fullo utvärdera alla de vägval som måste göras. Jag är övertygad
              om att vi kommer att få anledning att återkomma till regeringens
              hantering av coronapandemin många gånger till under åren som kommer.
            </seg>
          </u>
          <note>
            Anf. 17 PER-ARNE HÅKANSSON (S):
          </note>
          <u>
            <seg>
              Fru talman! En bred folklig acceptans med betoning på att skapa
              medvetenhet och på kunskapsspridning har varit av stor vikt för
              att hantera pandemin och de utmaningar som uppstått och alltjämt
              finns.
            </seg>
          </u>
          <u>
            <seg>
              Även om Sverige kanske inte följt med i den intensiva lockdown-våg
              som svept över världen har det genomförts en rad inskränkningar
              och begränsningar som berört var och en av oss varje dag.
            </seg>
          </u>
          <u>
            <seg>
              Jag tänker i detta anförande uppehålla mig kring en del av de
              områden som ingår i kapitel 5 om regeringens hantering av coronapandemin.
            </seg>
          </u>
          <u>
            <seg>
              Fru talman! Till att börja med ska jag säga några ord om vår
              svenska hälso- och sjukvård, som ju utsatts för stark prövning
              och en rad utmaningar.
            </seg>
          </u>
          <u>
            <seg>
              Varje dag och varje natt har stora och avgörande insatser för
              enskilda människor genomförts på vårdinrättningar i landets olika
              delar. En av fråg ­ orna som särskilt belysts i vårt granskningsbetänkande
              och som betonades i inledningsskedet av virusutbrottet var hur
              vi skulle hantera intensivvår ­ dens resurser. Många har kanske
              i minnet de ögonblicksbilder från över ­ fulla italienska sjukvårdsinrättningar
              som kablades ut över världen. Det finns anledning att påminna
              om att detta var ett område där oron var stor. Det kom också uppmaningar
              från Italien och även från andra tidigt drabba ­ de länder att
              man skulle ha just en beredskap för intensivvårdsplatser.
            </seg>
          </u>
          <u>
            <seg>
              Det vi har i dag och som inte fanns då är ett mer omfattande
              perspektiv och ett underbyggt underlag när det gäller ett händelseförlopp
              som ingen fram till dess hade ställts inför.
            </seg>
          </u>
          <u>
            <seg>
              Utskottet konstaterar i sitt ställningstagande att de åtgärder
              som regeringen vidtog i syfte att på ett nationellt plan samordna
              och koordinera intensivvårdsplatserna i allt väsentligt var motiverade
              och att den omfattande kapacitetsökning som genomfördes av regionerna
              våren 2020 svarade mot de behov som uppstod.
            </seg>
          </u>
          <note>
            Det framgår också att Försvarsmakten, på uppdrag av Socialstyrelsen,
            i slutet av mars 2020 lät upprätta ett fältsjukhus i Stockholm,
            i Älvsjö, och ett i Göteborg, vid Östra sjukhuset. I Stockholm
            behövde intensivvårdsplatserna inte tas i bruk. I Göteborg användes
            en del av de platser som gjordes tillgängliga. Fältsjukhusen,
            som också fanns på fler platser, kunde sedermera avvecklas i omgångar
            från juni till augusti 2020.
          </note>
          <u>
            <seg>
              I sammanhanget kan nämnas att regeringen i mars 2020 beslutade
              om ett uppdrag till Socialstyrelsen att inrätta en samordningsfunktion
              för intensivvårdsplatser. I detta uppdrag ingick att skapa en
              nationell lägesbild.
            </seg>
          </u>
          <u>
            <seg>
              I de utfrågningar som utskottet har hållit med Sveriges Kommuner
              och Regioner, Socialstyrelsen och socialministern framkom detta:
              När belastningen var som högst handlade det om dubbelt så många
              eller något mer jämfört med normalsituationen. Och i utfrågningarna
              lyfte representanter från Sveriges Kommuner och Regioner fram
              att man gärna hade sett ett mer utbrett samråd. Det hör dock till
              bilden att händelseförloppet var mycket intensivt och oförutsägbart.
              Och den dialog som skedde med Socialstyrelsen gick ut på att ge
              stöd till regionerna i deras ansvarstagande.
            </seg>
          </u>
          <u>
            <seg>
              I december kom Socialstyrelsen med en delredovisning av sitt
              uppdrag till regeringen. Man bedömde då att det fanns fortsatt
              behov av en nationell samordning i frågor rörande intensivvårdsresurser
              och att arbetet med att stärka den samordnande funktionen behöver
              fortsätta.
            </seg>
          </u>
          <u>
            <seg>
              Fru talman! Testning och smittspårning har ett särskilt avsnitt
              i granskningen, och i den första meningen i utskottets ställningstagande
              slås det fast att den svenska modellen för krisberedskap utgår
              från ansvarsprincipen. Det har berörts här i salen tidigare i
              dag också.
            </seg>
          </u>
          <u>
            <seg>
              Frågan ställdes på sin spets när testningen och smittspårningen
              intensifierades. Det är ju regionerna som enligt hälso- och sjukvårdslagen
              och smittskyddslagen är ansvariga för sjukvård och smittskydd.
              Folkhälsomyndigheten ansvarar bland annat för samordningen på
              nationell nivå och ska ta de initiativ som krävs för att upprätthålla
              ett effektivt smittskydd.
            </seg>
          </u>
          <u>
            <seg>
              Regeringen vidtog under våren 2020 åtgärder för att utöka testningen
              och smittspårningen. Åtgärderna innefattade bland annat beslut
              om ersättning till kommuner och regioner för merkostnader med
              anledning av coronapandemin. Kopplat till frågan om ersättning
              framgår att det uppstod oklarheter om regionernas ansvar för smittskydd
              – om det inkluderade alla medborgare eller enbart vissa grupper
              inom hälso- och sjukvården, som personal och riskgrupper – och
              att detta skulle ha varit en orsak till att det inte kom igång
              i större skala förrän efter sommaren.
            </seg>
          </u>
          <u>
            <seg>
              Dessa oklarheter i ansvarsfrågan, utifrån finansieringsformen,
              ledde fram till att en överenskommelse mellan staten och Sveriges
              Kommuner och Regioner sedermera togs fram där ersättning från
              staten skulle utgå för testning av alla prioriterade grupper.
            </seg>
          </u>
          <u>
            <seg>
              Fru talman! Utskottet har också granskat området som innefattar
              beslut om deltagargräns för allmänna sammankomster och offentliga
              tillställningar, en sak som ju innebär klara inskränkningar i
              människors fri- och rörlighet.
            </seg>
          </u>
          <u>
            <seg>
              Regeringen beslutade vid fem tillfällen 2020 om deltagargränser
              för allmänna sammankomster och offentliga tillställningar. Alla
              samhällsområden, mer eller mindre, har drabbats. För en del arrangemang
              har digitala sammankomster blivit ett alternativ, och mer än en
              av oss har säkert tagit del av devisen ”vi ställer inte in, vi
              ställer om”.
            </seg>
          </u>
          <u>
            <seg>
              Det finns dock anledning att betona vissa områden kring detta.
              Reli ­ gionsutövandet har berörts och är självklart grundläggande.
              Med åtta personer som gräns har kyrkor och samfund genomfört sina
              gudstjänster, och endast vid begravningar har undantag tillåtits
              med max tjugo när var ­ ande deltagare.
            </seg>
          </u>
          <u>
            <seg>
              För egen del hade jag ett digitalt möte med Svenska kyrkan och
              en del andra trossamfund för att stämma av läget under pandemin.
              Ingen av deltagarna ifrågasatte att ett gemensamt ansvar krävdes
              och att restriktionerna självklart skulle följas. Men det fanns
              också synpunkter på hur man skulle ha kunnat organisera sina mässor
              och kanske ha kunnat få ta in fler än åtta.
            </seg>
          </u>
          <u>
            <seg>
              I utfrågningen med inrikesminister Mikael Damberg och med statsminister
              Stefan Löfven berördes dessa frågor, och båda framhöll det centrala:
              Det var komplexa avvägningar som skedde, men det centrala var
              just att skydda liv och hälsa. Utifrån detta bör de begränsningsrestriktioner
              som har införts bedömas.
            </seg>
          </u>
          <u>
            <seg>
              Fru talman! Utskottet har också granskat regeringens arbete med
              beredning av snabbpropositioner. Till skillnad från vad som gäller
              vid krig eller krigsfara, som också har nämnts här tidigare i
              dag, saknas en särskild reglering i regeringsformen för civila
              kriser. Bestämmelserna som finns i regeringsformen och riksdagsordningen
              ska gälla även i krissituationer.
            </seg>
          </u>
          <u>
            <seg>
              Det vidtogs under 2020 av regeringen flera åtgärder för att bekämpa
              pandemin. Bland annat tog man fram 23 propositioner med budget
              och lagförslag som alla krävde utifrån situationen påkallad skyndsam
              hantering. Antalet är betydligt större än vid tidigare kriser
              som vårt land genomlevt. Av dessa snabbpropositioner innehöll
              12 förslag till extra ändringsbudget, och 11 innehöll lagförslag.
            </seg>
          </u>
          <u>
            <seg>
              Genomgången visar att merparten av propositionerna med lagförslag
              som regeringen överlämnat till riksdagen innehållit förslag som
              också granskats av Lagrådet. I de flesta fall har Lagrådet lämnat
              dem utan erinran. Regeringen har också i väsentlig grad följt
              Lagrådets synpunkter och förslag. Den interna beredningen inom
              Regeringskansliet och dialogen med riksdagens förvaltning, i första
              hand finansutskottet när det gällde budgetfrågorna, har skett
              enligt de rutiner som finns upparbetade.
            </seg>
          </u>
          <u>
            <seg>
              Fru talman! Någon citerade tidigare dagspressen och vad man hade
              ansett om den situation som vi har hanterat i granskningen. Var
              och en har självklart sin bild och beskrivning av den situation
              vi har upplevt. För egen del fastnade jag dagen efter vår utfrågning,
              den 27 april, för ledarkrönikan i Dagens industri. Där löd rubriken
              ”Sverige bevarade sin frihet under pandemin”, och i texten framhölls
              följande: ”O m man alltså försöker titta på de stora dragen och
              inte enskilda felaktigheter, måste bedömningen bli att Sverige
              har lyckats bra. ”
            </seg>
          </u>
          <u>
            <seg>
              Så långt Dagens industri. Det är också en bild att ha med i den
              samlade bedömning som vi kan göra efter ytterligare granskning
              och uppföljning av situationen.
            </seg>
          </u>
          <note>
            Anf. 18 LARS JILMSTAD (M):
          </note>
          <u>
            <seg>
              Fru talman! Vi i konstitutionsutskottet tycker förstås precis
              som alla andra att det lidande och den tragik som coronapandemin
              vållat är det som överskuggar alla andra konsekvenser. Men den
              granskning av corona ­ pandemin utifrån ett konstitutionellt perspektiv
              som vi förra sommaren beslöt att göra har också blottlagt andra
              allvarliga följder.
            </seg>
          </u>
          <u>
            <seg>
              Dessa följder kan i det som jag nu väljer att ta upp sägas vara
              av två slag. Det ena är att grundlagsfästa fri- och rättigheter
              på kort tid och utan någon större debatt har välts över ända.
              Det andra kan sägas vara att när vi nu, tvingade av pandemins
              allvar, ändå har beslutat att åsidosätta väsentliga fri- och rättigheter
              har det kommit att brista i effektivitet och snabbhet.
            </seg>
          </u>
          <u>
            <seg>
              Jag tänker i det följande ta upp besöksförbudet i äldreomsorgen
              och bestämmelserna om begränsat deltagarantal vid olika aktiviteter.
            </seg>
          </u>
          <u>
            <seg>
              Också de mest hängivna grundlagsivrarna inser att sådana inskränkningar
              som grundlagen vill förhindra var nödvändiga. En särskilt förmildrande
              omständighet skulle förstås ha varit om till exempel besöksförbudet
              i äldreomsorgen hade lett till att många människoliv hade sparats.
            </seg>
          </u>
          <u>
            <seg>
              Det tragiska är att så inte blev fallet. Anhöriga fick inte besöka
              sina äldre anförvanter, men dessa blev ändå sjuka och fick i många
              fall dö i ensamhet eller i varje fall utan att kunna hålla barn
              och barnbarn i handen.
            </seg>
          </u>
          <u>
            <seg>
              Det fanns, som påpekats här tidigare, mycket tidigt kunskap om
              att hög ålder, ofta i förening med kroniska sjukdomar, gör att
              smittspridningen i samhället riskerar att drabba personer på äldreboenden
              särskilt hårt. Det visste även regeringen.
            </seg>
          </u>
          <u>
            <seg>
              Som också har sagts här tidigare ledde vissa tidiga åtgärder
              och rekommendationer ganska tidigt till minskningar i besök på
              äldreboenden. Men Coronakommissionen kritiserade att det dröjde
              från i början av mars till den 1 april innan ett formellt besöksförbud
              trädde i kraft.
            </seg>
          </u>
          <u>
            <seg>
              Utskottet har förståelse för att besöksförbudet är ingripande
              och att det fanns behov av noggranna överväganden, men när det
              visade sig att de tidiga åtgärder som vidtogs inte var tillräckliga
              borde regeringen ha agerat mer aktivt.
            </seg>
          </u>
          <u>
            <seg>
              Trots att regeringen alltså tog tid på sig innan besöksförbudet
              infördes blev det en extremt kort och begränsad remissrunda. Utskottet
              tycker att mer underlag hade kunnat inhämtas och noterar att Sveriges
              Kommuner och Regioner vid utskottets utfrågning ansåg att utformning
              och genomförande hade blivit bättre om SKR hade konsulterats tidigare.
            </seg>
          </u>
          <u>
            <seg>
              Utskottet tycker ändå att allvaret i situationen och vikten av
              snabbhet gör att beredning och remisshantering kan anses godtagbar.
            </seg>
          </u>
          <u>
            <seg>
              Men den ursäkten finns inte när det gäller regeringens beslut
              att för ­ länga besöksförbudets giltighetstid. Då hade fler instanser
              kunnat tillfrå ­ gas, och då hade konsekvenserna av ett besöksförbud
              kunnat belysas bättre. Utskottet menar att ett bättre underlag
              därigenom hade kunnat ska ­ pas för bedömningen av om den fri-
              och rättighetsinskränkning och risken för negativa konsekvenser
              för de boendes välbefinnande som besöksförbu ­ det innebar alltjämt
              var proportionerliga. Sådana åtgärder borde dessutom, enligt utskottets
              mening, ha vidtagits i ett så tidigt skede som möjligt för att
              en utvärdering av besöksförbudets effekter på de boendes livssituation
              inte skulle fördröjas.
            </seg>
          </u>
          <u>
            <seg>
              Även om tillfälliga restriktioner ibland kan vara nödvändiga
              talar omsorgen om de boendes psykiska hälsa för att långvariga
              besöksförbud bör undvikas. Med en kortare giltighetstid av förordningen
              hade behovet av ett fortsatt förbud kunnat omprövas , och andra
              mindre ingripande smittskyddsåtgärder hade kunnat övervägas i
              syfte att inte låta inskränkningarna gälla längre och vara mer
              ingripande än nödvändigt. Då hade också i ett tidigare skede en
              ordning som innebar en större regional flexibilitet kunnat övervägas,
              där behovet av besöksförbud kontinuerligt kunnat vägas mot smittläget
              i olika delar av landet.
            </seg>
          </u>
          <u>
            <seg>
              En sådan ordning skapades genom regeringens beslut i november
              2020 att bemyndiga Folkhälsomyndigheten att meddela föreskrifter
              om besöksförbud som på ett annat sätt kunde ta hänsyn till olika
              regionala behov. Detta var enligt utskottet ett bra initiativ,
              men beredskapen att få en lämplig reglering på plats framstår
              emellertid som bristfällig. Det hade varit en fördel om bemyndigandet
              i stället hade beslutats i anslutning till att det nationella
              besöksförbudet upphörde att gälla den 1 oktober 2020.
            </seg>
          </u>
          <u>
            <seg>
              Sammantaget har det alltså handlat om både brister som har att
              göra med att slå vakt om grundlagsfästa fri- och rättigheter och
              bristande effek ­ tivitet i de åtgärder som undanröjer dessa friheter.
              Paradoxalt, kan tyckas, men så ser ibland verkligheten ut.
            </seg>
          </u>
          <u>
            <seg>
              Fru talman! Även när det gäller de av KU granskade åtgärderna
              för att begränsa deltagandet i allmänna sammankomster och offentliga
              tillställningar handlar det om betydande inskränkningar i grundlagsskyddade
              fri ‑ och rättigheter. Här menar jag att det dessutom handlar
              om att åtgärderna potentiellt kan hota demokratin – åtminstone
              med det innehåll som vi är vana vid.
            </seg>
          </u>
          <u>
            <seg>
              Tänk tanken att vi nästa sommar, med ett par månader kvar till
              valet, skulle ha samma restriktioner som under förra sommaren.
              Då blir det inga torgmöten, inga sommartal inför publik, inga
              flygbladsutdelningar och givetvis ingen dörrknackning. Och demonstrationer
              är förstås inte att tänka på. Visst går det, som vi har sett,
              att komma ganska långt med digitala möten, men medge att det blir
              torftigare ! Och lyfter vi blicken och ser ut över omvärlden finns
              det redan exempel på val som har ställts in eller skjutits upp,
              och det finns också exempel där man med fog kan misstänka att
              ledare har använt pandemibegränsningar som ett sätt att förhindra
              fria val eller maktskiften. Därmed blir det oerhört viktigt att
              begränsningar görs med omdöme och varsamhet, att de löpande omprövas
              och att de är både förståeliga och väl kommunicerade.
            </seg>
          </u>
          <u>
            <seg>
              Jag ska inte här gå igenom de många tillfällen då begränsningar
              infördes eller förändrades, men utskottet pekar på att alla sådana
              åtgärder, även när det är bråttom, bör föregås av att regeringen
              genom att ta in upplysningar och yttranden skaffar sig ett bra
              underlag. Då blir åtgärderna mer träffsäkra och effektiva.
            </seg>
          </u>
          <u>
            <seg>
              Precis som för besöksförbudet i äldreomsorgen var tiden för remissomgången
              synnerligen begränsad. Utskottet understryker att när grundläggande
              fri- och rättigheter inskränks är det angeläget att en sådan förordning
              kontinuerligt följs upp och omprövas. Detta är än mer angeläget
              när den ursprungliga beredningen har varit skyndsam. Nu gav regeringen
              ett sådant uppdrag till Folkhälsomyndigheten först i oktober förra
              året. Det bor ­ de enligt utskottet ha skett tidigare.
            </seg>
          </u>
          <u>
            <seg>
              Under hösten, kan vi påminna oss, infördes eller aviserades vissa
              lättnader, samtidigt som den andra vågen av smittspridning tog
              fart. Man kan nog säga, precis som inrikesminister Damberg gjorde
              vid utskottets utfrågning av honom, att regeringens tajmning inte
              var ”helt optimal”.
            </seg>
          </u>
          <u>
            <seg>
              Fru talman! Hur denna förödande pandemi har bekämpats och fortsätter
              att bekämpas ska förstås granskas ordentligt. Vi behöver lära
              både av det som har gått bra och av det som har gått mindre bra.
              KU:s granskning har satt konstitutionella konsekvenser och risker
              under lupp. Det är viktigt att så har skett!
            </seg>
          </u>
          <note>
            Anf. 19 PER SÖDERLUND (SD):
          </note>
          <u>
            <seg>
              Fru talman! Jag vill börja med att tacka utskottet för ett gott
              samarbete som har resulterat i ett enigt betänkande. Det är något
              som båd e jag och mitt parti ser ett stort värde i. Jag vill även
              rikta ett stort tack till vår fantastiska och mycket kunniga kanslipersonal.
              De är ett ovärderligt stöd i vårt arbete.
            </seg>
          </u>
          <u>
            <seg>
              Konstitutionsutskottet har granskat ett antal områden som rör
              regeringens hantering av coronapandemin. I flera fall har beredningen
              av ärenden inom Regeringskansliet präglats av skyndsamhet. Det
              får anses naturligt att beredningstiden i vissa ärenden kortats
              ned jämfört med under mer normala förhållanden. Det är dock viktigt
              att ärenden bereds i god ordning även under sådana samhällskriser
              som vi har upplevt under den senaste tiden.
            </seg>
          </u>
          <u>
            <seg>
              I utskottets granskning av distansundervisningen inom skolväsendet
              har det framkommit att tidsfristerna för att inkomma med yttranden
              har varit påfallande korta, i regel mindre än 24 timmar och vid
              ett par tillfällen enstaka timmar. Utskottet anser att det har
              funnits ett uppenbart behov av att agera under knappa tidsförhållanden
              men konstaterar samtidigt att utrymmet för berörda myndigheter
              och organisationer att lämna synpunkter på förslag och att anpassa
              sina verksamheter till författningsförändringar har varit i underkant.
            </seg>
          </u>
          <u>
            <seg>
              Fru talman! Kommissioner som Coronakommissionen är mycket ovanliga
              och regleras egentligen inte i lag. Senast en liknande kommissio
              ­ nen tillsattes var när regeringens hantering av tsunamin skulle
              granskas.
            </seg>
          </u>
          <u>
            <seg>
              När det gäller den kommission som ska granska regeringens hantering
              av en viss fråga kan det möjligtvis sägas vara extra viktigt att
              slå vakt om kommissionens självständighet i förhållande till regeringen.
              Utskottet vill därför understryka vikten av att kontakter, inklusive
              pressträffar, med kommissioner som Coronakommissionen sköts utifrån
              ett väl tilltaget rspektavstånd som fullt ut svarar mot den självständighet
              som kommissio ­ nen både bör och ska åtnjuta. Utskottet utgår
              från att regeringens fortsatta kontakter med Coronakommissionen
              kommer att vara präglade av ett sådant respektavstånd.
            </seg>
          </u>
          <u>
            <seg>
              Vad gäller regeringens agerande avseende coronastrategin finns
              det inte något formellt krav på att regeringen ska besluta om
              en strategi i kristider, även om det enligt utskottet kan vara
              en god ordning för en effektiv krishantering. Regeringens coronastrategi
              har inte beretts och beslutats inom regeringen, och det har inte
              varit regeringens avsikt att den skulle styra myndigheterna. Regeringens
              avsikt med strategin var att den skulle utgöra en gemensam beslutsgrund
              inom regeringen. Trots det har det från myndighetshåll anförts
              att man skulle arbeta utifrån regeringens corona ­ strategi.
            </seg>
          </u>
          <u>
            <seg>
              Det verkar alltså som att regeringen har varit otydlig mot i
              varje fall vissa myndigheter i frågan. Det finns därför enligt
              utskottet skäl att understryka betydelsen av att information om
              regeringens arbete inte kommuniceras på ett sätt som verkar styrande
              för myndigheternas arbete. Vidare framhåller utskottet att det
              i de fall regeringen då väljer att anta en strategi är viktigt
              att den bereds och förankras hos regeringen enligt gällande ordning.
              Utskottet har inte kunnat klarlägga om det har skett i tillräcklig
              omfattning i det aktuella ärendet.
            </seg>
          </u>
          <u>
            <seg>
              Fru talman! Den 28 maj 2020 intervjuades statsministern i Sveriges
              Radio om testning för covid-19. Statsministern menade då att regionerna
              hade sagt att de skulle testa alla kategorier, det vill säga kategori
              1–4. Samma dag publicerade SKR ett pressmeddelande där man meddelade
              att man tog ansvar för testning av priogrupp 1–3 och att SKR inte
              hade fått frågan om grupp 4.
            </seg>
          </u>
          <u>
            <seg>
              Utskottet har konstaterat att det inte fanns någon överenskommelse
              mellan regeringen och SKR om att regionerna skulle testa alla
              kategorier vid tiden för uttalandet. Statsministerns uttalande
              var därmed inte korrekt vid den aktuella tidpunkten. Möjligtvis
              skulle kontakterna mellan regeringen och SKR ha kunnat vara tydligare.
            </seg>
          </u>
          <u>
            <seg>
              I en intervju med tyska medier den 18 juni 2020 sa utrikesministern
              att alla i Sverige som ville testa sig för covid-19 kunde göra
              det. Jag minns det uttalandet väldigt väl, för jag ville själv
              testa mig vid den tidpunkten men fick inte göra det. Jag insåg
              att det skulle leda till en KU-anmälan ganska snart, vilket det
              också gjorde.
            </seg>
          </u>
          <u>
            <seg>
              I en intervju i TV4 den 22 juni förtydligade utrikesministern
              att uttalandet hade avsett Stockholmsregionen. Vid den aktuella
              tidpunkten stäm ­ de alltså inte uttalandet.
            </seg>
          </u>
          <u>
            <seg>
              Utskottet framhåller vikten av att statsråds uttalanden är korrekta.
              När det gäller uttalanden i utländska medier kan sådana få betydelse
              även i ett utrikespolitiskt sammanhang.
            </seg>
          </u>
          <note>
            Anf. 20 ERIK OTTOSON (M):
          </note>
          <u>
            <seg>
              Fru talman! Jag vill börja med att tacka kollegorna i utskottet
              och vårt fantastiska utskottskansli för det hårda och många gånger
              svåra arbete som har gjorts under våren inom ramen för vår granskning.
            </seg>
          </u>
          <u>
            <seg>
              Vi har tillsammans visat att KU inte är en relik från det förgångna
              utan att vi bär och förvaltar en viktig konstitutionell uppgift
              att granska och uppmärksamma de brister som vi finner. Vi har
              tillsammans utfört arbetet väl och kan nu överlämna ett mycket
              gediget betänkande till kammaren.
            </seg>
          </u>
          <u>
            <seg>
              När man granskar regeringens hantering av en kris är det som
              tidigare sagts viktigt att vi bedömer regeringens agerande rättvist
              och inte är efterkloka. Ett krisförlopp är ofta svårtolkat och
              kaotiskt, varför en regering måste åtnjuta viss förståelse för
              att de n inte visste hur allt skulle bli redan från början.
            </seg>
          </u>
          <u>
            <seg>
              Samhällets tekniska utveckling har dock inneburit att vi nu har
              bättre förutsättningar att genom en enkel sökning på internet
              skapa en bild av vad man rimligtvis borde ha vetat och vid varje
              given tidpunkt visste.
            </seg>
          </u>
          <u>
            <seg>
              Exempel kan vara nyhetsartiklar där partiföreträdare krävt ökad
              takt i testningen av allmänheten, diskussion om att stänga skolor,
              behov av lagstiftning, risken för en andra våg av smittspridning
              och så vidare. Man kan ganska väl återskapa kunskapsläget under
              pandemins olika skeden, och mot bakgrund av vad utskottet då finner
              kan vi på flera punkter konstatera att regeringens hantering av
              pandemin har brustit.
            </seg>
          </u>
          <u>
            <seg>
              Jag vill inleda med frågan om så kallade snabbpropositioner.
              Här konstaterar utskottet att regeringen har gjort betydande avsteg
              från de gängse rutinerna för beredningen av propositioner, vilket
              i flera fall säkerligen varit nödvändigt. KU väcker ändå frågan
              om det inte hade varit möjligt att ge beredningen av dessa ärenden
              mer tid genom att inleda arbetet tidigare. Omvärldsbevakning och
              framförhållning är två begrepp som i detta sammanhang förtjänar
              att nämnas.
            </seg>
          </u>
          <u>
            <seg>
              Under våren 2020 kom regeringen till riksdagen med en föreslagen
              lagstiftning i syfte att ge regeringen verktyg att hantera pandemin.
              Vi i KU fick möjlighet att lämna synpunkter på lagstiftningen,
              vilket vi gjorde.
            </seg>
          </u>
          <u>
            <seg>
              Vi framförde bland annat behovet av en underställandemekanism
              som gjorde att regeringen kunde agera snabbt men också att regeringen
              därefter var tvungen att underställa sitt beslut en prövning i
              riksdagen. Liknande mekanismer finns redan i exempelvis lagen
              om elektronisk kommunika ­ tion, LEK.
            </seg>
          </u>
          <u>
            <seg>
              Ganska snart efter riksdagens beslut om propositionen och tillägget
              om underställandemekanismen meddelade socialministern att hon
              och regeringen ansåg att lagstiftningen inte kunde användas med
              någon framgång.
            </seg>
          </u>
          <u>
            <seg>
              Vi var nog många som fick uppfattningen att regeringen i praktiken
              dissade denna lagstiftnings användbarhet. Vi var nog också många
              som trodde att detta skulle leda till ett nytt lagförslag i närtid
              – inte minst med tanke på att den aktuella lagstiftningen skulle
              löpa ut den 30 juni samma år, alltså ganska tätt där inpå.
            </seg>
          </u>
          <u>
            <seg>
              Några sådana lagförslag kom inte i närtid. I stället väntade
              regeringen till efter sommaren med att inleda arbetet med att
              ta fram en ny lag som gav regeringen de verktyg den behövde för
              att fullt ut kontrollera pandemin. Detta gjorde regeringen trots
              att det redan under våren 2020 varnades för en andra våg av smittspridning
              under hösten. Jag återkommer till behovet av omvärldsbevakning
              och framförhållning.
            </seg>
          </u>
          <u>
            <seg>
              Fru talman! Under pandemin har i praktiken ett nytt sätt att
              gå i skolan uppstått. Tidigt övergick man, främst i andra länder,
              till att stänga skolor och försöka bedriva undervisningen på distans.
              I Sverige valde vi en annan väg, vilket utskottet inte värderar.
              Vi konstaterar dock att när Sveriges regering slutligen valde
              att införa distansundervisning inom vissa skolformer gick det
              väldigt fort. Det gick fort i alla delar, såväl beredningen som
              tiden mellan beslutet till dess att alla skolor förväntades ha
              infört denna extremt stora förändring i arbetssätt. Även här återkommer
              jag till omvärldsbevakning och framförhållning.
            </seg>
          </u>
          <u>
            <seg>
              I dagarna har många ungdomar tagit studenten, efter en gymnasietid
              där en stor andel av undervisningen skett på distans. KU betonar
              därför vikten av att effekterna av distansundervisningen följs
              upp. Detta får inte leda till en ”förlorad generation” till följd
              av pandemin. Rätten till kunskap och verktygen att bygga sin framtid
              får inte begränsas för att man haft oturen att gå i skolan under
              en pandemi.
            </seg>
          </u>
          <u>
            <seg>
              Fru talman! Slutligen vill jag säga några ord om regeringens
              så kallade coronastrategi.
            </seg>
          </u>
          <u>
            <seg>
              Regeringen har inte skyldighet att ha en beslutad strategi för
              att hantera en kris. De flesta kriser är alltför korta och intensiva
              för att det ska vara en klok hantering att lägga resurser på framtagandet
              av en strategi. Denna kris har dock, som vi vet, varit mer utdragen
              och på många sätt varit annor ­ lunda. Jag tillåter mig att gissa
              att detta var ett av skälen till att regeringen kände behovet
              att beskriva vad regeringens strategi var.
            </seg>
          </u>
          <u>
            <seg>
              När regeringen väl har landat i att man vill ta fram en strategi
              finns det däremot formkrav. Det är inte frivilligt. Om en strategi
              ska styra myndigheter krävs ett beslut. Utskottet konstaterar
              att det inte var syftet med strategin, men efter vår granskning
              kan vi konstatera att den ändå uppfattades som styrande för myndigheter.
              Då måste den vara beslutad.
            </seg>
          </u>
          <u>
            <seg>
              Ingen korrekt beredning har heller gjorts av ärendet. Det finns
              saker som regeringen kan bereda men inte behöver besluta, men
              även detta lägre ställda krav har regeringen missat att uppnå.
            </seg>
          </u>
          <u>
            <seg>
              I en kris, när det är viktigt med tydlig kommunikation, är det
              olyckligt att regeringen brustit även i detta avseende.
            </seg>
          </u>
          <note>
            Vissa frågor om regeringens förhållande till riksdagen (kapitel
            1)
          </note>
          <note>
            Anf. 21 DANIEL ANDERSSON (S):
          </note>
          <u>
            <seg>
              Fru talman , ä rade ledamöter och åhörare! I det här blocket
              har konstitutionsutskottet behandlat vissa frågor om regeringens
              förhållande till riksdagen och granskat bland annat samråd, hanteringen
              av skriftliga frågor och interpellationer med mera. Jag kommer
              att göra tre nedslag.
            </seg>
          </u>
          <u>
            <seg>
              I konstitutionsutskottet har vi bland annat granskat statsministerns
              hantering av samråd med EU-nämnden. Här handlar det om överenskommel
              ­ sen om återhämtningsplan och långtidsbudget i samband med rådsmötet
              i juli förra året , d etta utifrån att det tycks ha funnits en
              viss otydlighet i samrådets slutskede.
            </seg>
          </u>
          <u>
            <seg>
              Efter granskning av handlingar och utfrågning i det aktuella
              ärendet kan utskottet konstatera att det inte fullt ut var tydligt
              vad det aktuella samrådet omfattade när statsministern redogjorde
              detta för nämnden, vilket kan ha lett till missförstånd hos EU-nämndens
              ledamöter.
            </seg>
          </u>
          <u>
            <seg>
              Det är av vikt att upprätthålla den struktur och tydlighet som
              förväntas vara på plats mellan regeringen och EU-nämnden, oavsett
              frågans storlek. Därför skriver utskottet tydligt i ställningstagandet
              att regeringen bör se över rutinerna gällande samråd – detta för
              att tydliggöra vad EU-nämndens ledamöter i ett samråd faktiskt
              har att förhålla sig till.
            </seg>
          </u>
          <note>
            Fru talman! KU har även granskat regeringens information till
            Utrikesnämnden i samband med auktionen av 5G-licenser som genomfördes
            av Post- och telestyrelsen , PTS, under hösten 2020. Vid granskningen
            har det framkommit uppgifter om omfattningen av Utrikesnämndens
            verksamhet under 2020. Konstitutionsutskottet framhåller vikten
            av att Utrikesnämndens verksamhet upprätthålls.
          </note>
          <u>
            <seg>
              Fru talman! En viktig funktion i riksdagens kontrollmakt är frågeinsti
              ­ tutet, det vill säga möjligheten att ställa skriftliga frågor
              eller interpellatio ­ ner till regeringen. I riksdagsordningen
              finns beskrivet hur den prak ­ tiska hanteringen av interpellationer
              och frågor ska gå till samt vilka tids ­ frister som ska gälla.
            </seg>
          </u>
          <u>
            <seg>
              För skriftliga frågor gäller exempelvis att en skriftlig fråga
              som ges in senast en torsdag klockan tio ska besvaras av ett statsråd
              senast klockan tolv följande onsdag. Om riksdagsarbetet kräver
              det får talmannen efter samråd med gruppledarna besluta att svaret
              i stället ska lämnas inom 14 dagar. Om ett svar inte lämnas inom
              den tid som anges i tilläggsbestämmelsen ska statsrådet meddela
              Riksdagsförvaltningen när frågan kommer att besvaras eller att
              den inte kommer att besvaras.
            </seg>
          </u>
          <u>
            <seg>
              Det ska noteras att det inte finns någon formell skyldighet för
              ett statsråd att besvara frågor eller interpellationer, men det
              hör till undantagen att så inte sker.
            </seg>
          </u>
          <u>
            <seg>
              Fru talman! Fyra anmälningar i årets granskning rör skriftliga
              frågor och interpellationer. I två av ärendena har utskottet granskat
              dåvarande miljö- och klimatministerns hantering av interpellationer.
              Vi konstaterar att statsrådet, även om hon skulle avgå den 5 februari,
              hade haft möjlighet att svara på de interpellationer som anmälningarna
              tar upp. Interpellationerna var ställda vid en sådan tidpunkt
              att svarstiden inföll före statsrådets avgång. Jag vill tillägga
              att utskottet understryker att statsråd som har aviserat sin avgång
              ändå har att fullgöra sina förpliktelser som statsråd fram till
              avgången.
            </seg>
          </u>
          <u>
            <seg>
              I de andra två ärendena har utskottet tittat på skälen till att
              justitie- och migrationsministerns svar på två skriftliga frågor
              dröjde cirka tre månader. Vi konstaterar att den självklara utgångspunkten
              måste vara att både skriftliga frågor och interpellationer besvaras
              inom den tid som anges i riksdagsordningen och att det som kan
              ha relevans för frågan om ett statsråds förmåga att lämna ett
              svar på en skriftlig fråga eller en interpellation i rätt tid
              är beredningen av själva svaret, inte att man vill invänta exempelvis
              ett regeringsbeslut.
            </seg>
          </u>
          <u>
            <seg>
              Fru talman! Att få vänta tre månader på att få svar på sin skriftliga
              fråga är givetvis inte acceptabelt, och Regeringskansliet skriver
              också till oss i utskottet att det är olyckligt. Dock finns en
              intressant frågeställning om huruvida det är mer värt för riksdagens
              ledamöter att få det något tråkiga svaret att frågan för närvarande
              bereds i Regeringskansliet eller att få ett något fördröjt men
              fullödigare svar – en intressant tanke att ha med sig.
            </seg>
          </u>
          <u>
            <seg>
              Vidare är det intressant att notera hur utvecklingen av skriftliga
              frågor ser ut. Justitieministern angav under utskottets utfrågning
              att antalet skriftliga frågor under de senare åren formligen exploderat,
              och vi kan nog efter att ha gått igenom underlaget säga att det
              är en korrekt beskrivning.
            </seg>
          </u>
          <note>
            Fru talman! Antalet skriftliga frågor var 788 under riksmötet
            2014/15. Under riksmötet 2019/20 uppgick antalet till hela 2 144.
            Andelen fördröjda svar har under samma period minskat, från 19
            procent riksmötet 2014/15 till 15 procent riksmötet 2019/20. Det
            kan också noteras att Justitiedepartementet är ett av de departement
            som får motta flest skriftliga frågor.
          </note>
          <u>
            <seg>
              Ungefär 3 000 frågor har överlämnats från riksdagen under detta
              riks ­ möte. Det motsvarar nästan tio frågor om dagen, som alla
              enligt huvudregeln ska besvaras inom en vecka. Ett fullödigt frågesvar
              kräver uppskattningsvis tio arbetstimmar. Det går inte att bortse
              från det faktum att om utvecklingen fortsätter på detta sätt kommer
              mer resurser att behöva fördelas till Regeringskansliet.
            </seg>
          </u>
          <u>
            <seg>
              Fru talman! Slutligen – detta kapitel har rubriken Vissa frågor
              om regeringens förhållande till riksdagen, men jag läser något
              annat. Det handlar om en relation, ett förtroende och en uppbyggd
              respekt vi alla har kommit överens om och om att detta ska värnas
              från både regeringens och riksdagens sida.
            </seg>
          </u>
          <note>
            Anf. 22 ERIK OTTOSON (M):
          </note>
          <u>
            <seg>
              Fru talman! Detta kapitel i vårens granskning, som ju som sagt
              handlar om regeringen och dess förhållningssätt till riksdagen,
              är ett viktigt kapitel. Regeringen styr landet på riksdagens nåder
              och under riksdagens granskning. Detta är en viktig princip i
              vårt parlamentariska system, och i detta är KU:s granskning en
              avgörande del.
            </seg>
          </u>
          <u>
            <seg>
              En annan viktig del i kontrollmakten är riksdagsledamöternas
              skriftliga frågor till statsråden för att granska deras tjänsteutövning.
              Det är mycket riktigt så att statsråden inte måste svara på frågor,
              men vi konstaterar samtidigt att detta är en viktig del i kontrollmakten.
              Det kan låta tvetydigt, men sådant är konstitutionsutskottet och
              dess outgrundliga vägar.
            </seg>
          </u>
          <u>
            <seg>
              I denna granskning finns det ett ärende som jag tror att jag
              inte var ensam ledamot i riksdagen om att se komma. Det rör justitie-
              och migra ­ tionsminister Morgan Johanssons svar på skriftliga
              frågor. Utskottet kon ­ staterar att det tog för lång tid att
              svara på frågorna, men vi konstaterar också att statsråd inte
              får ha vilka ursäkter som helst för att försena svar. Det finns
              på Regeringskansliet ett pm som beskriver detta och att giltiga
              skäl är exempelvis arbetsanhopning, sjukdom och utlandsvistelser.
              Detta är också skäl som tar höjd för de begränsade resurser som
              Regeringskans ­ liet faktiskt har. Jag vill särskilt fästa ledamöternas
              uppmärksamhet på be ­ greppet arbetsanhopning.
            </seg>
          </u>
          <u>
            <seg>
              Detta angav också regeringen inledningsvis som skäl till att
              de granskade frågesvaren var försenade. Svaret från Morgan Johansson
              under ut ­ skottets utfrågning gav däremot en annan bild. Där
              framkom det för utskottet att Johansson försenat svaren för att
              han ville ge mer uttömmande svar, vilket han ansåg att han kunde
              göra om svaren försenades så pass att regeringen hann fatta vissa
              beslut innan de lämnades. Ministern försenade därför svaren på
              frågorna för att han ville ge andra svar än han kunde ge inom
              tidsfristen. Utskottet konstaterar att detta är en brist och att
              de skäl som Morgan Johansson anger inte får ligga till grund för
              att försena frågesvar.
            </seg>
          </u>
          <u>
            <seg>
              Utskottet har också granskat Morgan Johanssons och regeringens
              hantering av tillkännagivanden och kan konstatera att det även
              inom detta område föreligger brister. Det rör exempelvis regeringens
              hantering av riksdagens tillkännagivande om skärpta straff för
              inbrott. Detta är förvisso ett komplicerat ärende, och utskottet
              är tydligt med att regeringens beredning kan få ta längre tid.
            </seg>
          </u>
          <u>
            <seg>
              Regeringen framför att man har vidtagit beredningsåtgärder över
              tid, men även här framkommer andra uppgifter när utskottet håller
              utfrågning med justitie- och migrationsministern. Han informerade
              utskottet om att regeringen under de första två och ett halvt
              åren i praktiken inte vidtog några konkreta beredningsåtgärder,
              vilket KU konstaterar inte är skyndsamt nog. Utskottet påpekar
              också att denna information borde ha kommit riksdagen till del
              i ett tidigare skede för att en bättre bedömning skulle ha kunnat
              göras av regeringens handläggning av ärendet.
            </seg>
          </u>
          <u>
            <seg>
              Fru talman! Utskottet granskar också ett ärende som rör Post-
              och telestyrelsens auktion av frekvenser för användning inom 5G-nätet.
              Frågeställningen var i utgångsläget om Utrikesnämnden borde ha
              informerats om vissa omständigheter kring 5G-auktionen, men som
              det blir ibland tog utskottets granskning en annan väg än det
              först var tänkt. KU anmärker inte på något angående denna ursprungliga
              frågeställning men konstaterar däremot att det under granskningen
              framkommit uppgifter om omfattning ­ en av Utrikesnämndens verksamhet
              under pandemin. Vi finner då skäl att framhålla vikten av att
              Utrikesnämndens verksamhet upprätthålls och konstaterar att andra
              informationskanaler inte kan ersätta Utrikesnämnden, som regleras
              i vår grundlag och då är oersättlig.
            </seg>
          </u>
          <note>
            Anf. 23 PER SÖDERLUND (SD):
          </note>
          <note>
            Fru talman! Kjell-Arne Ottosson ställde den 27 november 2019
            en skriftlig fråga till justitie- och migrationsminister Morgan
            Johansson om varför en utredning om djurrättsaktivism inte hade
            tillsatts. Åtta gånger sköts svaret upp innan frågan slutligen
            besvarades den 6 mars 2020, alltså mer än tre månader efter att
            den hade ställts.
          </note>
          <u>
            <seg>
              Christina Höj Larsen ställde den 10 september 2020 en skriftlig
              fråga till justitie- och migrationsminister Morgan Johansson om
              Sveriges avsikter att bland annat ta emot evakuerade flyktingar
              från det nedbrunna flykt ­ inglägret Moria på den grekiska ön
              Lesbos. Efter att svaret hade skjutits upp inte mindre än elva
              gånger besvarades frågan slutligen den 9 december 2020, i princip
              tre månader efter att den hade ställts.
            </seg>
          </u>
          <u>
            <seg>
              Som skäl för att svaren på de aktuella skriftliga frågorna fördröjdes
              har i de skriftliga svar som lämnats till utskottet i granskningen
              hänvisats till beredningen i Regeringskansliet , medan statsrådet
              under utfrågningen anförde att fördröjningen berott på en vilja
              att ge frågeställaren ett fullödigt svar.
            </seg>
          </u>
          <u>
            <seg>
              Enligt utskottet är det en självklar utgångspunkt att både skriftliga
              frågor och interpellationer besvaras inom den tid som anges i
              riksdagsordningen. Endast beredningen av svaret på den aktuella
              frågan är relevant i sammanhanget. Utskottets granskning visar
              dock att fördröjningen i de aktuella fallen snarare berott på
              beredning av de regeringsärenden som frågorna avsåg och att statsrådet
              har velat kunna ge ett svar med ett visst innehåll.
            </seg>
          </u>
          <u>
            <seg>
              En svarstid på runt tre månader är enligt utskottet inte acceptabel.
              Justitie- och migrationsministerns hantering av de aktuella frågorna
              har därmed inte levt upp till vad som förutsätts för att frågeinstituten
              ska fungera som ett instrument för parlamentarisk kontroll.
            </seg>
          </u>
          <note>
            Fru talman! Alexandra Anstrell lämnade den 4 januari 2021 in
            en interpellation som var ställd till Jennie Nilsson, om skydd
            av skog. Enligt riksdagsordningen skulle den besvaras senast den
            22 januari. Den 7 januari överlämnades frågan till dåvarande miljö-
            och klimatministern, Isabella Lövin. Även Johan Hultberg lämnade
            två interpellationer ställda till Isabella Lövin; dessa lämnade
            han in den 14 januari. De överlämnades sedan till Isabella Lövin
            den 15 januari och skulle enligt riksdagsordningen besvaras senast
            den 29 januari.
          </note>
          <note>
            Den 18 januari meddelade dock Miljödepartementet att interpellationerna
            inte skulle besvaras. Som skäl angavs Isabella Lövins planerade
            avgång inom kort och redan inbokade engagemang. Men den 29 januari
            hölls interpellationsdebatter i kammaren, och Isabella Lövin besvarade
            då fyra andra interpellationer.
          </note>
          <u>
            <seg>
              Konstitutionsutskottet konstaterar att frågorna var ställda i
              sådan tid att svarstiden inföll före statsrådets avgång. Därmed
              borde de ha besvarats.
            </seg>
          </u>
          <note>
            Fru talman! Den 18 mars 2015 beslutade riksdagen om ett tillkännagivande
            om att regeringen skulle återkomma till riksdagen med ett förslag
            om att införa ett nytt brott – inbrottsstöld – med minimistraffet
            fängelse i ett år. I maj 2017 upprepades tillkännagivandet, fast
            då med tillägget att regeringen skulle återkomma med ett förslag
            till riksdagen senast den 1 april 2018. Tillkännagivandet upprepades
            sedan 2019 och 2020.
          </note>
          <u>
            <seg>
              Det skulle dröja ända till 24 november 2020 innan regeringen
              överlämnade en proposition som tillgodosåg tillkännagivandet.
            </seg>
          </u>
          <u>
            <seg>
              Utskottet har förståelse för att det har rört sig om en komplicerad
              fråga som krävt relativt omfattande utredningsåtgärder. Samtidigt
              konstateras att konkreta åtgärder för att tillmötesgå de specifika
              tillkännagivandena inte påbörjades förrän i slutet av 2017, alltså
              drygt två och ett halvt år efter riksdagens ursprungliga tillkännagivande.
              Regeringen kan, enligt utskottet, således inte sägas ha behandlat
              tillkännagivandet med skyndsamhet.
            </seg>
          </u>
          <u>
            <seg>
              För det granskade ärendet verkar det också finnas en diskrepans
              mellan vad Morgan Johansson delgav utskottet under utfrågningen
              och vad regeringen har redovisat till riksdagen. Under utskottets
              utfrågning uppgav Morgan Johansson bland annat att regeringen
              under 2015, 2016 och delar av 2017 inte vidtog några konkreta
              åtgärder med anledning av tillkännagivandena eftersom andra ärenden
              prioriterades, vilket delvis var en konsekvens av bristande resurser.
              Detta har inte tidigare framkommit i vare sig regeringens redovisning
              av tillkännagivandena till riksdagen eller i svar på skriftliga
              frågor.
            </seg>
          </u>
          <u>
            <seg>
              Dessa uppgifter stämmer inte heller överens med de svar som inkommit
              på konstitutionsutskottets skriftliga frågor. I de svaren har
              det hänvis ­ ats till olika utredningar som pågått. Utskottet
              anser att den information som Morgan Johansson lämnade under utfrågningen
              borde ha framkommit i redovisningarna till riksdagen. Det skulle
              ha möjliggjort för riksdagen att ta detta i beaktande när regeringens
              hantering av tillkännagivanden har varit föremål för bedömning.
            </seg>
          </u>
          <note>
            Anf. 24 LINDA MODIG (C):
          </note>
          <u>
            <seg>
              Fru talman! Möjligheterna för riksdagens ledamöter att kontrollera
              regeringen har belysts i några ärenden i årets granskning. Det
              har handlat om justitie- och migrationsminister Morgan Johansson,
              som inte besvarat skriftliga frågor inom den tid som riksdagsordningen
              anger , och om den tidigare miljö- och klimatministern Isabella
              Lövin, som inte fullgjort sina plikter som minister fram till
              avgången genom att inte besvara interpella ­ tioner innan hon
              avgick.
            </seg>
          </u>
          <u>
            <seg>
              Att riksdagsledamöters frågor och interpellationer också i praktiken
              kan fungera som de instrument för parlamentarisk kontroll de är
              avsedda att vara genom att statsråden följer fastlagda regler
              borde vara en självklarhet och inget som KU skulle behöva påpeka
              brister i. Ändå har så inte varit fallet. Och vad värre är, när
              det gäller statsrådet Morgan Johansson är det en upprepad och
              återkommande brist.
            </seg>
          </u>
          <note>
            Fru talman! Juris doktor Rolf H Lindblom konstaterar i en artikel
            i Svensk Juristtidning 1991 att det dominerande inflytandet över
            den svens ­ ka utrikespolitiken historiskt sett har utövats av
            monarken, riksdagen eller regeringen. Lindholm beskriver i artikeln
            hur riksdagens inflytande genom parlamentarismen och vissa ändringar
            i regeringsformen ökade. 1921 tillkom Utrikesnämnden som ett samrådsorgan
            mellan regering och riksdag i utrikespolitiska frågor.
          </note>
          <note>
            Enligt 10 kap. 11 § regeringsformen ska regeringen fortlöpande
            hålla Utrikesnämnden underrättad om de utrikespolitiska förhållanden
            som kan få betydelse för riket och överlägga med nämnden om dessa
            så ofta det behövs. Med utrikesärenden menas ärenden som rör Sveriges
            förhållande till främmande stater eller till mellanfolkliga organisationer.
            Även de utrikespolitiska sidorna av försvarspolitiken och handelspolitiken
            omfattas av uttrycket utrikespolitiska förhållanden.
          </note>
          <u>
            <seg>
              I förarbetena till vår nuvarande regeringsform, där ansvaret
              för utrikespolitiken i första hand åvilar regeringen, konstateras
              samtidigt att utrikespolitikens betydelse för rikets säkerhet
              motiverar att riksdagen ”försäkrar sig om en vidsträckt insyn
              däri och ett starkt inflytande däröver”. Man skulle kunna tro
              att en klok utrikesminister i en minoritetsregering med bräckligt
              parlamentariskt stöd skulle vara mån om och vinnlägga sig om att
              bygga ett starkt och blocköverskridande stöd i frågor som rör
              Sveriges förhållande till främmande stater och rikets säkerhet.
            </seg>
          </u>
          <u>
            <seg>
              KU har från tid till annan granskat detta samspel, så även i
              årets gransk ­ ning. När coronapandemin ställt det mesta vi kände
              som det normala på ända har tyvärr inte heller samrådet mellan
              regering och riksdag när det gäller utrikespolitiken undgått att
              utmanas. KU uttalade hösten 2015 – KU uttalar det även nu – det
              angelägna i att bland annat strategiska diskussio ­ ner om viktiga
              utrikespolitiska frågor och händelser liksom säkerhets ­ po ­
              litiska frågor äger rum på en konstitutionellt och politiskt sett
              hög nivå. KU slår fast vikten av att Utrikesnämndens verksamhet
              upprätthålls.
            </seg>
          </u>
          <u>
            <seg>
              Fru talman! Det är mer regel än undantag att något av konstitutionsutskottets
              granskningsärenden berör EU-nämndens arbetsformer i något avseende.
              Regeringen ska enligt regeringsformen rådgöra med nämnden om hur
              förhandlingarna i rådet ska föras inför besluten i rådet och inför
              möten och beslut i Europeiska rådet.
            </seg>
          </u>
          <u>
            <seg>
              Trots att det gått 26 år sedan EU-nämnden inrättades finns det,
              precis som med all mänsklig verksamhet, fortfarande potential
              att förbättra och utveckla arbetsformerna. I år handlar det om
              vikten av att regeringssidan i en intensiv pågående förhandling
              – en situation som i sig inte är ovanlig för EU-nämnden – klargör
              för nämndens ledamöter vilka dokument som faktiskt är relevanta
              och finns på bordet. KU konstaterar att det inte tydliggjordes
              vad samrådet omfattade, vilket kan ha lett till missförstånd.
              Regeringen bör därför se över rutinerna för att tydliggöra vad
              EU-nämnden under ett samråd har att förhålla sig till.
            </seg>
          </u>
          <note>
            Anf. 25 MIA SYDOW MÖLLEBY (V):
          </note>
          <u>
            <seg>
              Fru talman! En stor del av granskningen har som tydligt framgått
              kretsat kring pandemin, och det är inte konstigt. Men vi har ju
              också haft den vanliga granskningen när vi i utskottet granskar
              regeringen och enskilda ministrar utifrån de anmälningar som riksdagsledamöter
              har gjort.
            </seg>
          </u>
          <u>
            <seg>
              Det avsnitt vi nu debatterar handlar om regeringens förhållande
              till riksdagen. Här ser vi flera tydliga brister, och jag tänker
              kommentera tre ärenden som jag tycker sticker ut.
            </seg>
          </u>
          <u>
            <seg>
              Jag börjar där Linda Modig slutade, med anmälan av samrådet med
              EU-nämnden i juli förra året. Det var Vänsterpartiets dåvarande
              partiordförande som gjorde den.
            </seg>
          </u>
          <u>
            <seg>
              Jag har full förståelse för att det var knöligt med förhandlingarna
              om EU:s långtidsbudget och återhämtningsplan. Det var många inblandade,
              det var nattmanglingar och alla deltog inte på alla möten hela
              tiden. Dessutom skulle regeringen kontinuerligt samråda med och
              återrapportera till EU-nämnden.
            </seg>
          </u>
          <u>
            <seg>
              KU har förut uttalat att det är viktigt att det är tydligt vad
              ett samråd handlar om för att det ska bli meningsfullt och bra.
              I det här fallet är det uppenbart att man pratade förbi varandra
              i EU-nämnden och att det blev onödigt rörigt och irriterat när
              varken statsministern eller övriga från regeringens stab var tydliga
              med att det tidigare utskickade dokumentet inte längre var aktuellt.
              Det är alltid lättare att prata med varandra om man pratar om
              samma sak.
            </seg>
          </u>
          <u>
            <seg>
              Vid sådana här samrådsmöten har regeringen ett stort informationsövertag,
              och KU anser att det är regeringens ansvar att tydliggöra vad
              EU-nämnden har att förhålla sig till.
            </seg>
          </u>
          <u>
            <seg>
              Ett annat intressant ärende gäller regeringens hantering av tillkännagi
              ­ vanden om skärpta straff för inbrott. Det tog ungefär sex år
              innan tillkänna ­ givandena kunde anses slutbehandlade.
            </seg>
          </u>
          <u>
            <seg>
              Som en del i vår granskning av det här ärendet hade vi en muntlig
              utfrågning av justitie- och migrationsminister Morgan Johansson.
              Då angav han att det under de första två och ett halvt åren inte
              vidtogs några beredningsåtgärder alls med anledning av tillkännagivandet
              och att det framför allt berodde på resursbrist hos regeringen.
            </seg>
          </u>
          <u>
            <seg>
              I bland annat regeringens kontinuerliga redovisning till riksdagen
              om vad som gjorts med anledning av detta tillkännagivande har
              riksdagen fått information om att beredning av ärendet pågått
              i Regeringskansliet och att man skulle ta in ytterligare underlag.
              Detta har också angetts i svaren på KU:s skriftliga frågor om
              vad som legat bakom att det tagit så lång tid med tillkännagivandena.
            </seg>
          </u>
          <u>
            <seg>
              Att vi inte kan lita på den information som ges till riksdagen
              och att konstitutionsutskottet inte får korrekta svar är allvarligt,
              och det verkar tyvärr som att synen på regeringens förhållande
              till riksdagen är väldigt olika.
            </seg>
          </u>
          <u>
            <seg>
              Eftersom KU har en specifik och uttalad roll, att kontrollera
              att reger ­ ingen följer de regler och riktlinjer som finns, måste
              KU kunna lita på regeringens svar.
            </seg>
          </u>
          <u>
            <seg>
              Det är tyvärr inte bara i det här ärendet som Justitiedepartementet
              svarar på ett sätt i de skriftliga svaren och ministern på ett
              annat sätt i den muntliga utfrågningen. Vi har ett ärende som
              hanterar två olika anmälning ­ ar från ledamöter som inte har
              fått svar på sina skriftliga frågor inom utsatt tid.
            </seg>
          </u>
          <u>
            <seg>
              Det finns som bekant ingen absolut skyldighet att svara på alla
              skriftliga frågor, men de skriftliga frågorna och interpellationerna
              är viktiga delar i riksdagens kontroll av regeringen. Att inte
              svara alls är bara tänkt för undantagsfall och om det finns synnerliga
              skäl, till exempel om 349 ledamöter ställer i princip samma fråga
              eller att ministern är allvarligt sjuk.
            </seg>
          </u>
          <u>
            <seg>
              I riksdagsordningen anges att tidsfristen för svar på skriftliga
              frågor är sju dagar. I de aktuella fallen kom svaren efter 78
              respektive 98 dagar. Det är fullkomligt oacceptabelt. Förutom
              att riksdagen inte kan fullgöra sin kontrollfunktion påverkar
              det möjligheten till politisk debatt när regeringens ståndpunkt
              eller planerade åtgärder inte blir kända.
            </seg>
          </u>
          <u>
            <seg>
              I det här ärendet får vi alltså också nya svar vid den muntliga
              utfrågningen. Ministern anger att man ville vänta med svaren för
              att kunna ge en viss sorts svar eftersom man avsåg att göra åtgärder.
              Det var inte det som stod i de skriftliga svaren till KU.
            </seg>
          </u>
          <u>
            <seg>
              När ministern under utfrågningen fick frågan om varför KU inte
              fått korrekta svar på sina skriftliga frågor angav ministern följande:
              Det är väl precis det som den här typen av utfrågningar är till
              för, det vill säga att ha ett meningsutbyte där vi kan diskutera
              formerna och där vi kan fylla på med de svar som jag kan få från
              utskottets ledamöter. Jag ser det här som en naturlig sak. När
              vi först har svarat skriftligt svarar vi därefter muntligt.
            </seg>
          </u>
          <u>
            <seg>
              Det är ganska anmärkningsvärt att en person som varit minister
              sedan 2014 anser att KU:s skriftliga frågor inte behöver besvaras
              sanningsenligt eftersom man kan fylla på och föra en allmän dialog
              om principer vid en muntlig utfrågning.
            </seg>
          </u>
          <u>
            <seg>
              Jag trodde verkligen att ministern var medveten om att KU inte
              kallar alla anmälda ministrar till utfrågning utan att vi bara
              gör det i de fall där vi inte tycker vi har fått tillräckligt
              klargörande svar på de skriftliga frågorna.
            </seg>
          </u>
          <u>
            <seg>
              Med tanke på att justitie- och migrationsministern under utfrågningen
              ägnade så stor tid åt att påpeka hur betungande det är med alla
              frågor från riksdagsledamöter och att det går åt så mycket arbetstid
              till att besvara dem vore det väl bra för alla om Justitiedepartementet
              fortsättningsvis svarar både tydligt och sanningsenligt på frågorna
              från KU. Då slipper ministern förhoppningsvis ägna tid åt att
              komma på muntliga utfrågningar i KU.
            </seg>
          </u>
          <note>
            Anf. 26 TUVE SKÅNBERG (KD):
          </note>
          <u>
            <seg>
              Fru talman! Vi är nu inne i den avdelning av debatten som handlar
              om vissa frågor om regeringens förhållande till riksdagen. Jag
              skulle kunna göra det enkelt för mig och bara instämma med föregående
              talare, men eftersom alla åtta partier ska upprepa allt får fru
              talmannen ha lite tålamod.
            </seg>
          </u>
          <u>
            <seg>
              Som vi har hört har utskottet granskat justitie- och migrationsminister
              Morgan Johansson och hans hantering av skriftliga frågor. För
              att uttrycka det kort och koncist understryker utskottet att den
              självklara utgångspunkten måste vara att både skriftliga frågor
              och interpellationer besvaras inom den tid som anges i riksdagsordningen.
              Den beredning som kan ha relevans för frågan om ett statsråds
              förmåga att lämna ett svar på en skriftlig fråga eller en interpellation
              i rätt tid är beredningen av själva svaret.
            </seg>
          </u>
          <u>
            <seg>
              Fördröjningen i de aktuella fallen var emellertid snarare hänförlig
              till beredningen av de regeringsärenden som frågorna avsåg och
              att statsrådet velat ge ett svar med ett visst innehåll.
            </seg>
          </u>
          <u>
            <seg>
              En fördröjning på runt tre månader är inte acceptabel. Justitie-
              och migrationsministerns sätt att hantera svaren på de skriftliga
              frågor som uppmärksammas i granskningen har därmed inte levt upp
              till vad som förutsätts för att frågeinstituten ska fungera som
              instrument för parlamentarisk kontroll.
            </seg>
          </u>
          <u>
            <seg>
              Vi har vidare granskat dåvarande miljö- och klimatminister Isabella
              Lövins hantering av interpellationer. Interpellationerna var ställda
              i en sådan tid att svarstiden inföll före statsrådets avgång.
              KU understryker att statsråd som har aviserat sin avgång ändå
              har att fullgöra sina förpliktelser som statsråd ända fram till
              avgången.
            </seg>
          </u>
          <u>
            <seg>
              Vi har också haft en rätt besvärlig granskning. Den gäller regeringens
              information till Utrikesnämnden i samband med auktionen av 5G-licenser,
              som genomfördes av Post- och telestyrelsen under hösten 2020.
            </seg>
          </u>
          <u>
            <seg>
              Mot bakgrund av vad som framkommer i granskningen påminner utskottet
              om sina tidigare uttalanden om att det är angeläget att strategiska
              diskussioner om viktiga utrikespolitiska frågor och händelser
              liksom säkerhetspolitiska frågor äger rum på en konstitutionellt
              och politiskt sett hög nivå.
            </seg>
          </u>
          <u>
            <seg>
              Utskottet påminner även om sitt tidigare uttalande att information
              till partiledare i princip inte kan ersätta samråd med Utrikesnämnden
              och tillägger att detsamma gäller information till nämnden. Med
              anledning av uppgifter om omfattningen av Utrikesnämndens verksamhet
              under 2020 framhåller utskottet slutligen vikten av att Utrikesnämndens
              verksamhet upprätthålls.
            </seg>
          </u>
          <note>
            KU har granskat statsministerns samråd med EU-nämnden inför överenskommelsen
            om återhämtningsplan och långtidsbudget i samband med Europeiska
            rådets möte i juli 2020. KU konstaterar att det inte tydliggjordes
            under samrådet att det slutsatsutkast som tidigare delats med
            EU ‑ nämnden inte längre var aktuellt och att samrådet i stället
            gällde den muntliga principöverenskommelse som gjorts under pågående
            möte. Otydligheten kan ha lett till missförstånd om vad samrådet
            omfattade. Enligt utskottet åvilar det regeringen att under ett
            samråd tydliggöra vad EU ‑ nämnden har att förhålla sig till .
            R utinerna bör därför ses över för att undvika att missförstånd
            uppstår i framtiden.
          </note>
          <u>
            <seg>
              Vi har även granskat justitie- och migrationsminister Morgan
              Johanssons hantering av riksdagens tillkännagivanden om skärpta
              straff för in ­ brott. Vi konstaterar att det tog cirka sex år
              innan tillkännagivandena kunde ses som slutbehandlade. Konkreta
              åtgärder för att tillmötesgå de specifika tillkännagivandena påbörjades
              inte förrän efter drygt två och ett halvt år . R egeringen kan
              således inte sägas ha behandlat tillkännagivandet med skyndsamhet.
              Skälet till att åtgärder dröjde var att regeringen prioriterade
              andra frågor, vilket delvis var en konsekvens av bristande resurser.
              Den motiveringen har inte framkommit i regeringens kontinuerliga
              redovisning av tillkännagivanden till riksdagen. Det borde den
              enligt utskottet ha gjort, vilket också hade möjliggjort för riksdagen
              att ta detta i beaktande när regeringens hantering av tillkännagivanden
              varit föremål för bedömning.
            </seg>
          </u>
          <u>
            <seg>
              Fru talman! Detta var den korta redovisningen av detta ärende.
            </seg>
          </u>
          <note>
            Anf. 27 TINA ACKETOFT (L):
          </note>
          <u>
            <seg>
              Fru talman! Ett av de viktigaste verktyg en ledamot har i sitt
              arbete är att till ett statsråd få ställa interpellationer och
              frågor som rör statsrådets tjänsteutövning. Det ingår i riksdagens
              så kallade kontrollmakt och ska inte missbrukas vare sig av riksdagsledamöter
              eller av statsråd. Man behöver till exempel som ledamot inte ställa
              frågor som nyss har besvarats, kanske redan ett antal gånger till
              och med. Som statsråd har man att svara inom den tid och i den
              form som riksdagsordningen anger, även om man tycker att frågan
              är tjatig eller irrelevant. Om man ser hinder för detta besvarande
              meddelar man det.
            </seg>
          </u>
          <u>
            <seg>
              Det finns visserligen ingen formell skyldighet för statsråd att
              svara, som vi har hört. Men det hör till undantagen att så inte
              sker. Det vore väldigt olyckligt om denna så kallade frivilliga
              modell skulle upphöra. Vårt arbete mellan riksdag och regering
              bygger, trots våra åsiktsskiljaktigheter i sak, på respekt och
              förståelse för varandras roller. Detta är en fundamental del av
              vår demokrati och måste värnas.
            </seg>
          </u>
          <u>
            <seg>
              Vad gäller den granskning som KU genomförde av justitie- och
              migrationsminister Morgan Johansson och hans hantering av skriftliga
              frågor kan jag till viss del sympatisera med statsrådets förklaring
              till varför hans svar dröjt. Statsrådet ville avvakta en tydligare
              linje från EU-kommissio ­ nen gällande rättsliga förutsättningar
              för att hämta flyktingar till Sverige utan EU-beslut. Men att
              det skulle krävas elva så kallade fördröjningsmeddelanden till
              Riksdagsförvaltningen – det uppgavs att frågan skulle besvaras
              den 30 september, den 7 oktober, den 14 oktober, den 21 oktober
              och så vidare fram till den 9 december 2020 – är inte rimligt.
              Riksdagens folk ­ valda och våra medborgare ska kunna ställa högre
              krav än så på ett statsråd.
            </seg>
          </u>
          <u>
            <seg>
              En annan granskning som också rör förhållandet mellan riksdagen
              och regeringen gäller regeringens kontakt med Utrikesnämnden.
              Att sammankalla Utrikesnämnden är inget fritt valt arbete. Det
              är ett konstitutionellt reglerat organ som inrättats för att ge
              riksdagen tydlig insyn och ett starkt inflytande inom utrikes-
              och säkerhetspolitiken. Det finns ingen möjlighet för regeringen
              att leverera i andra former än vad som föreskrivs i reger ­ ingsformen.
              I detta fall rörde granskningen specifikt regeringens informa
              ­ tion till Utrikesnämnden i samband med auktionen av 5G-licenser,
              som genomfördes av Post- och telestyrelsen under hösten 2020,
              samt omfattningen av Utrikesnämndens verksamhet under 2020. Detta
              ger anledning till att tydligt markera vikten av att Utrikesnämndens
              format upprätthålls.
            </seg>
          </u>
          <u>
            <seg>
              Fru talman! En annan nämnd med ett unikt format, som också är
              beroende av respekten för arbetssättet och förtroendet mellan
              riksdag och regering, är EU-nämnden. I denna granskning av statsminister
              Stefan Löf ­ vens hantering av regeringens skyldighet att samråda
              med EU-nämnden inför överenskommelsen om återhämtningsplan och
              långtidsbudget i samband med Europeiska rådets möte den 17–21
              juli 2020 konstaterar KU att det inte varit tydligt för alla vad
              exakt samrådet omfattade, vilket kan ha lett till missförstånd.
              Jag skulle definitivt vilja säga att det åtminstone ledde till
              misstro mellan parterna.
            </seg>
          </u>
          <u>
            <seg>
              Eftersom vi vet att dessa samråd mellan regering och EU-nämnd
              kan ske med mycket kort varsel, via telefon, mitt i natten, med
              olika aktörer inblandade och inte alltid med samma personer närvarande
              är det extra viktigt att det finns tydliga rutiner, om inte rent
              av övertydliga, så att inget faller mellan stolar eller kan missuppfattas.
              Det är med andra ord bättre att vara tydlig till en nivå där man
              nästan kan ses som tjatig och formalistisk i dessa kontakter –
              allt för att säkerställa att Sverige är en tydlig röst för demokratin
              både i EU och här hemma.
            </seg>
          </u>
          <note>
            Handläggning av vissa regeringsärenden (kapitel 2)
          </note>
          <note>
            Andre vice t almannen konstaterade att ingen talare var anmäld.
          </note>
          <note>
            Vissa frågor om regeringens ansvar för förvaltningen (kapitel
            3)
          </note>
          <note>
            Anf. 28 PATRIK BJÖRCK (S):
          </note>
          <note>
            Fru talman! Kapitel 3, Vissa frågor om regeringens ansvar för
            förvaltningen , får jag inleda. Det är tre ärenden, fru talman:
            Skogsstyrelsens föreskrifter avseende nyckelbiotoper, SMHI:s försäljning
            av viss verksamhet och slutligen Ambassadörens roll i ärendet
            Gui Minhai .
          </note>
          <u>
            <seg>
              Innan jag lite kort går in på de ärendena vill jag bara reflektera
              lite grann över någonting som har tagits upp flera gånger här
              från talarstolen, nämligen konstitutionsutskottets roll i granskningen.
              Det har framhållits från ett flertal ledamöter att den ska vara
              strikt konstitutionell och inte politisk. Jag tror att det är
              viktigt att man i alla fall reflekterar lite grann över det. För
              mig är det konstitutionella väldigt politiskt. Det är bara att
              fundera över hur världen ser ut, hur den är skapt. Det har en
              enorm betydelse vilken konstitution som styr ett land. Det är
              den ena delen av det här. Det kanske låter som ordvrängeri från
              min sida, men jag tycker att det är viktigt.
            </seg>
          </u>
          <u>
            <seg>
              Sedan är det inte heller helt enkelt att med kirurgisk precision
              skilja det strikt konstitutionella från det mer partipolitiska.
              Det tycker jag att vi har kunnat konstatera när vi har lyssnat
              på talarna här i dag. Jag säger detta inte alls för att upplysa
              er, ärade ledamöter. Men för dem som lyssnar på debatten kan det
              vara bra att få en förklaring av vad vi menar med detta. Jag upplever
              att ni, mina kära kollegor, menar att ni när ni ska se er i spegeln
              i kväll ska känna att de ställningstaganden ni har gjort inte
              är beroende av om ni representerar regeringsbärande partier eller
              oppositionspartier. Det är så jag tolkar vad ni säger. Om ni rodnar
              när ni ser er i spegeln eller inte är väl upp till var och en
              av er. Jag tänker inte på något sätt recensera det.
            </seg>
          </u>
          <u>
            <seg>
              Jag går nu in på de olika ärendena, fru talman, och börjar med
              Skogsstyrelsens föreskrifter avseende nyckelbiotoper. Linda Modig
              var inne på detta. Hon konstaterade – för att hänvisa till vad
              som är politik och vad som inte är det – att det finns vissa konsekvenser
              av det här ärendet när det gäller äganderättsfrågor och enskilda
              medborgares möjligheter att utöva sina rättigheter.
            </seg>
          </u>
          <u>
            <seg>
              Jag kan hålla med Linda Modig om det och ställer mig bakom detta
              resonemang. Jag skulle vilja förstärka det och säga att om man
              ändå är inne på det spåret finns det dessutom naturligtvis ekonomiska
              konsekvenser. Sverige är ett land som är beroende av ett välfungerande
              skogsbruk.
            </seg>
          </u>
          <u>
            <seg>
              Men det är inte detta som konstitutionsutskottets granskning
              handlar om, utan det handlar om att dessa föreskrifter har utfärdats
              i strid med regeringens bemyndigande. Detta innebär att det har
              funnits formellt giltiga myndighetsföreskrifter som Skogsstyrelsen
              varken anser sig kunna tillämpa eller har behörighet att upphäva.
              Då har KU konstaterat att reger ­ ingen inte har hanterat den
              uppkomna situationen på ett tillfredsställande sätt. Det är det
              som är resultatet av vår granskning.
            </seg>
          </u>
          <u>
            <seg>
              Fru talman! Sedan handlar det om frågan om SMHI:s försäljning
              av viss verksamhet. Här har man också kommit fram till att det
              finns synpunkter på hur regeringen har hanterat denna fråga. Man
              kunde vid granskningen konstatera att Riksrevisionen vid sin årliga
              revision har kunnat konstatera att kraven på affärsmässighet inte
              har uppfyllts vid SMHI:s försäljning av denna verksamhet. Det
              är naturligtvis en enormt viktig princip att denna typ av försäljningar
              genomförs affärsmässigt. Det är viktigt att kom ­ ma ihåg att
              det är myndigheten som har haft ansvaret för denna fråga men att
              regeringen inte fullt ut sett till att informera sig om hur detta
              skulle skötas. Det är kontentan. Myndigheten har ansvaret, men
              regeringen har inte fullt ut följt upp hur detta har hanterats.
            </seg>
          </u>
          <u>
            <seg>
              Sedan kommer jag till den tredje frågan i detta kapitel som handlar
              om ambassadörens roll i ärendet om Gui Minhai. Detta är ett ärende
              som är oerhört komplext, både från konstitutionell synpunkt och
              från diplomatisk synpunkt. Ärendet har även prövats juridiskt.
              Detta är alltså ett ärende som har föranlett mycket tankearbete
              och mycket diskussioner i konstitutionsutskottet när det gäller
              hur detta skulle tolkas. Konstitutionsutskottet har efter dessa
              genomgångar kommit fram till att ambassadören har gått utanför
              sina instruktioner. Utskottet konstaterar också att ambassadören
              har gjort en annan bedömning av detta. Då gör konstitutionsutskottet
              bedömningen att det finns en brist någonstans i kommunikationen
              mellan departement och ambassadör. Annars skulle inte denna otydlighet
              ha kunnat uppstå. Det är enligt konstitutionsutskottet inte tillfredsställande.
            </seg>
          </u>
          <note>
            Anf. 29 IDA DROUGGE (M):
          </note>
          <note>
            Fru talman! Detta kapitel i konstitutionsutskottets granskning
            rör regeringens styrning av förvaltningsmyndigheterna.
          </note>
          <u>
            <seg>
              Jag kommer att belysa tre frågor: Skogsstyrelsen och nyckelbiotoperna,
              SMHI samt fallet med Gui Minhai.
            </seg>
          </u>
          <u>
            <seg>
              Frågan om Skogsstyrelsen har handlat om nyckelbiotopernas existerande.
              Att räkna och inventera nyckelbiotoper – när det sker och hur
              det sker – är en fråga som har debatterats ganska länge.
            </seg>
          </u>
          <u>
            <seg>
              Det är särskilt när detta görs i samband med ett annat tillsynsärende
              som det också kritiseras. Skogsstyrelsen har för en tid sedan
              konstaterat att de föreskrifter som man har stött sig på när man
              har inventerat nyckelbiotoper inte har grund i det uppdrag som
              regeringen har gett Skogssty ­ relsen. Vad betyder det? Jo, det
              betyder att den legalitet som ska finnas, som vi enligt vår konstitution
              är skyldiga att se till sker i fråga om regeringens styrning över
              myndigheterna, inte har funnits.
            </seg>
          </u>
          <u>
            <seg>
              Man har försökt lösa detta genom att skriva på myndighetens hemsida
              att man, trots att man har dessa föreskrifter och att de är formellt
              giltiga, inte kommer att tillämpa dessa föreskrifter för att man
              själv inte heller kan upphäva dem. Det behöver regeringen göra.
            </seg>
          </u>
          <u>
            <seg>
              Detta tycker jag är ett ganska klassiskt exempel som visar hur
              passivitet hos en regering kan föranleda att vi från konstitutionsutskottet
              anser att det är en brist.
            </seg>
          </u>
          <u>
            <seg>
              Det ligger på regeringen att agera – att upphäva dessa föreskrifter
              och att göra så att myndigheten kan agera formellt korrekt. Det
              tycker jag också är en skyldighet i ljuset av de stora konsekvenser
              ekonomiskt, som tidigare talare var inne på, men också rent privat
              och kanske känslomässigt som dessa nyckelbiotoper och inskränkningar
              i äganderätten och möjligheterna att använda och bruka sin mark
              och sin skog innebär för många.
            </seg>
          </u>
          <u>
            <seg>
              När det gäller SMHI rör vår granskning dåvarande miljö- och klimatminister
              Isabella Lövins agerande i samband med SMHI:s försäljning av viss
              verksamhet, en verksamhet som har kallats SMHI Sjöfart. Det är
              Riksrevisionen som har granskat huruvida denna försäljning har
              skett på ett affärsmässigt sätt eller inte. De har konstaterat
              att så inte har varit fallet med hänvisning till särskilt fyra
              punkter. För det första har SMHI inte gjort någon extern värdering
              av denna verksamhet. För det andra har man inte bjudit ut försäljningen
              till allmänheten, och det har inte funnits konkurrens vid försäljningen
              av verksamheten. För det tredje har man sålt verksamheten till
              en före detta chef för samma verksamhet. Chefen var så sent som
              en månad före försäljningen i tjänst som chef över samma verksamhet.
              Och för det fjärde har man låtit denna chef kontakta kunderna
              till bolaget innan han har förvärvat bolaget. Han har haft kontakt
              med dem för att kunna försäkra sig om att de vill vara kvar som
              kunder.
            </seg>
          </u>
          <u>
            <seg>
              Sammantaget gör detta att denna försäljning inte har ägt rum
              på affärsmässig grund. Vår fråga blir då: Vad kunde och borde
              ministern, och i detta fall regeringen, ha gjort , och hur borde
              man ha agerat i sin styrning för att inte låta denna situation
              uppkomma?
            </seg>
          </u>
          <u>
            <seg>
              Vår slutsats landar i att man har haft möten och dialog om detta
              ärende. Regeringen har blivit informerad om olika handlingsalternativ,
              och det har diskuterats. Men man har inte ställt frågor om och
              följt upp på vilket sätt man kan genomföra en sådan försäljning
              och säkerställa att den sker på ett affärsmässigt sätt. Även om
              man har delegerat till myndigheten att genom ­ föra försäljningen
              av statlig egendom är det likväl regeringen som är ansvarig för
              att styra sina myndigheter.
            </seg>
          </u>
          <u>
            <seg>
              När det gäller Gui Minhai finns det väldigt mycket som redan
              har sagts i detta ärende, inte minst för att det har varit en
              process i domstol, så det finns ett omfattande material som vi
              givetvis har tagit del av.
            </seg>
          </u>
          <u>
            <seg>
              Jag ska försöka sammanfatta våra slutsatser till två punkter.
              Den första är att regeringen och departementet tidigt beslutade
              att ambassadörens uppdrag skulle avslutas i förväg men att det
              sedan tog väldigt lång tid innan detta skedde, så pass lång tid
              att händelsen – affärsmötet i Stockholm mellan Gui Minhais dotter
              och affärsmännen – kunde äga rum. Det var den ena slutsatsen.
            </seg>
          </u>
          <u>
            <seg>
              Den andra är att kommunikationen mellan Utrikesdepartementet
              och ambassadören inte har varit tillräckligt tydlig. Detta ska
              ses i ljuset av att alla vi som är inblandade i detta ärende har
              förståelse för och insikt om att UD-språket per se inte är tydligt,
              vilket vi har diskuterat i utskottet. Detta är ett fall där detta
              uppenbarligen har varit en stor brist och där det har funnits
              behov av större tydlighet.
            </seg>
          </u>
          <u>
            <seg>
              De omständigheter som ägde rum före affärsmötet föranleder att
              det hade funnits skäl att vara ännu tydligare och mer uppmärksam,
              utförlig och skyndsam i kontakterna med den dåvarande ambassadören.
            </seg>
          </u>
          <note>
            Anf. 30 MIKAEL STRANDMAN (SD):
          </note>
          <u>
            <seg>
              Fru talman! Det som utmärker alla de tre ärendena är passivitet
              från regeringens sida.
            </seg>
          </u>
          <u>
            <seg>
              När det gäller nyckelbiotoper behöver inte så mycket l äggas
              till vad föregående talare har sagt. Det är en viktig fråga. Människors
              livsverk och kanske egendomar kunde med en skrift klassas som
              nyckelbiotoper och därmed bli ganska värdelösa. När detta uppdagades
              borde regeringen snabbare ha ordnat med detta så att det stämde
              överens.
            </seg>
          </u>
          <u>
            <seg>
              Vad gäller SMHI:s försäljning av Sjöfart till en tidigare chef
              inom myndigheten är det ett väldigt intressant fall. Inköp inom
              den offentliga sektorn är utförligt reglerat genom lagen om offentlig
              upphandling. Detta har man gjort för att gynna den fria konkurrensen
              och motverka korrup ­ tion.
            </seg>
          </u>
          <u>
            <seg>
              Däremot, gällande försäljning och avyttring av offentligt ägd
              egendom, har vi inte samma utförliga lagstiftning i Sverige. Regeringen
              får besluta att överlåta annan lös egendom än aktier, andelar
              och tomträtt om egendomen inte längre behövs för statens verksamhet.
              Försäljning ska genomföras affärsmässigt. Mycket mer än så föreskriver
              inte våra lagar gällande detta.
            </seg>
          </u>
          <u>
            <seg>
              Genom förordningen om överlåtelse av statens lösa egendom har
              rege ­ ringen delegerat ansvaret för försäljningen av sådan egendom
              till respek ­ tive myndighet under regeringen. Myndigheterna ansvarar
              för att försälj ­ ningen sker på ett korrekt sätt. Det var således
              i första hand SMHI:s ansvar att se till att försäljningen av tillgångar
              i samband med avvecklingen av en del av affärsområdet Sjöfart
              skedde på ett korrekt sätt. Riksrevisionen har konstaterat att
              så inte var fallet. Försäljningen uppfyllde inte kravet på affärsmässighet.
            </seg>
          </u>
          <u>
            <seg>
              Utskottet noterar att SMHI informerade Miljödepartementet om
              att myndigheten övervägde att avveckla den aktuella verksamheten
              och tog upp olika handlingsalternativ med departementet. Vid ett
              möte med depar ­ tementet konstaterades att en försäljning av
              lös egendom måste ske affärsmässigt. SMHI informerade sedan departementet
              om att myndigheten förhandlade med en extern part om försäljningen
              av tillgångarna. Det är detta man kan reagera lite över. Även
              om vi har självständiga myndigheter i Sverige kan man tycka att
              regeringen bör kräva lite mer information om man hör att det bara
              är en extern part som är intresserad och fråga om det har varit
              ute på anbud.
            </seg>
          </u>
          <u>
            <seg>
              Mot den bakgrunden anser utskottet att Miljödepartementet, i
              den dialog som förevar, har brustit i fråga om att informera sig
              om hur SMHI avsåg att genomföra försäljningen affärsmässigt. Som
              nu skedde fick de ­ partementet information om upplägget först
              i efterhand, i samband med att oppositionen kom med skriftliga
              frågor och interpellation er .
            </seg>
          </u>
          <u>
            <seg>
              Det tredje ärendet gäller ambassadören. Man hade beslutat att
              denna ambassadör så småningom skulle avsluta sin placering på
              grund av en koppling. Sedan har det varit en lång tidsutdräkt
              beroende på olika saker som man kanske inte kunnat påverka så
              mycket, men när man återkommande märker att ambassadören inte
              släpper det hela är det viktigt att man säkerställer informationen
              och kommunikationen ännu mer så att det som skedde inte sker.
            </seg>
          </u>
          <u>
            <seg>
              Utskottet tycker att regeringen borde ha varit tydligare och
              följt upp det ­ ta bättre.
            </seg>
          </u>
          <note>
            Anf. 31 PER SCHÖLDBERG (C):
          </note>
          <u>
            <seg>
              Fru talman! Med risk för viss upprepning väljer jag att gå efter
              mitt manus. När det gäller kapitel 3 har ett omfattande arbete
              gjorts.
            </seg>
          </u>
          <note>
            Skogsstyrelsens föreskrifter avseende nyckelbiotoper, SMHI:s
            försäljning av viss verksamhet och a mbassadörens roll i Gui Minhai
            -fallet är det vi behandlar.
          </note>
          <u>
            <seg>
              När det gäller Skogsstyrelsen var det vid första anblick Skogsutredningen
              som såg den komplikation och det moment 22 som fanns där. När
              vi gick på djupet i ärendet kunde både jag och utskottet de facto
              konstatera att Skogsstyrelsen i september 2020 lämnade information
              till Regeringskansliet om att myndigheten ansåg sig ha utfärdat
              myndighetsföreskrifter i strid med regeringens bemyndigande och
              att åtgärder från regeringen krävdes.
            </seg>
          </u>
          <u>
            <seg>
              När det gäller Skogsstyrelsens föreskrifter avseende nyckelbiotoper
              uttrycker utskottet därför att det ankommer på regeringen att
              hantera den uppkomna situationen. Nu finns en remissbehandling
              samt beredning inom Regeringskansliet, men vi skriver ändå att
              det inte har hanterats på ett tillfredsställande sätt.
            </seg>
          </u>
          <u>
            <seg>
              När det gäller SMHI:s försäljning av viss verksamhet är det en
              överlåtelse av statens egendom där regeringen har delegerat ansvaret
              för försäljningen till respektive myndighet under regeringen.
              Myndigheterna ansvarar för att försäljningen sker på ett korrekt
              sätt.
            </seg>
          </u>
          <u>
            <seg>
              Det var således i första hand SMHI:s ansvar att se till att försäljningen
              av tillgångar i samband med avvecklingen av affärsområdet Sjöfart
              skedde på ett korrekt sätt, det vill säga affärsmässigt. I det
              här fallet var det när Riksrevisionen fann att försäljningen av
              tillgångar inte uppfyllde kraven på affärsmässighet som läget
              klarnade.
            </seg>
          </u>
          <u>
            <seg>
              Utskottet noterar att SMHI informerade Miljödepartementet och
              att det pågick en process, men vi kan ändå konstatera att Miljödepartementet
              har brustit i fråga om att informera sig om hur SMHI avsåg att
              genomföra försäljningen affärsmässigt. Som nu skedde fick departementet
              information om upplägget först i efterhand.
            </seg>
          </u>
          <u>
            <seg>
              När det gäller ambassadörens roll i ärendet Gui Minhai är det
              ett oerhört omfattande och komplext ärende. Det är ett imponerande
              arbete som gjorts för att klarlägga omständigheterna. UD har en
              långtgående och detaljerad styrning av sina utlandsmyndigheter,
              även i konsulära ärenden, när så bedöms vara påkallat.
            </seg>
          </u>
          <u>
            <seg>
              Utskottet har mot bakgrund av vad som framkommit i utredningen,
              och med det faktum att ambassadören gör en annan bedömning i minne,
              kommit fram till slutsatsen att kommunikationen mellan UD och
              ambassadören i fråga om anhörigkontakter i ärendet Gui Minhai
              inte räckte till i tydlighet.
            </seg>
          </u>
          <u>
            <seg>
              Utskottet noterar den långa tidsutdräkten mellan UD:s bedömning
              att den dåvarande ambassadörens uppdrag skulle avslutas i förtid
              och att hennes uppdrag faktiskt avslutades.
            </seg>
          </u>
          <u>
            <seg>
              Utskottet har i granskningen framhållit vikten av en tydlig och
              situa ­ tionsanpassad dialog för att säkerställa att instruktioner
              uppfattas på rätt sätt. Omständigheterna i detta fall gör att
              det hade funnits skäl att vara mer utförlig samt i vissa avseenden
              mer uppmärksam och skyndsam i kontak ­ terna med den dåvarande
              ambassadören.
            </seg>
          </u>
          <u>
            <seg>
              Fru talman! Man ska vara väldigt ödmjuk inför alla beslut en
              regering måste ta, i synnerhet detta år. Att tempo, tajmning och
              tydlighet är av största betydelse är min lärdom av den här vårens
              arbete. Efter granskningen är min slutsats därför att det är på
              dessa områden – tempo, tajmning och tydlighet – som kärnan i utskottets
              ställningstagande i detta kapitel ligger.
            </seg>
          </u>
          <u>
            <seg>
              Jag vill avsluta med att rikta ett varmt tack till presidiet,
              till kollegor och till ett fantastiskt kansli. Jag önskar er en
              glad sommar.
            </seg>
          </u>
          <note>
            Anf. 32 MIA SYDOW MÖLLEBY (V):
          </note>
          <u>
            <seg>
              Fru talman! Jag har helt glömt att tacka alla inblandade de gånger
              jag tidigare har varit uppe. Tack till utskottsledamöter, till
              vårt fantastiska kansli och till presidiet här i kammaren, med
              talmän och övrig personal. Detta är väl den sista debatt som vi
              är uppe i under detta riksmöte, så jag säger tack och trevlig
              sommar till alla.
            </seg>
          </u>
          <u>
            <seg>
              Nu har vi gått över till regeringens ansvar för förvaltningen.
              Jag kommer bara att beröra två av de tre ärendena här. Jag har
              ingenting att tillägga i ärendet om Sk ogsstyrelsens föreskrifter
              avseende nyckelbiotoper . Det är dock klart att det är anmärkningsvärt
              när man hamnar i limbo – man kan varken följa dem eller säga upp
              dem, och regeringen gör ingenting. Det är väl bra att KU påpekar
              att man måste agera på de signaler man får från myndigheter när
              saker blir tokiga.
            </seg>
          </u>
          <u>
            <seg>
              Jag tänkte kommentera SMHI:s försäljning av en del av affärsområdet
              Sjöfart. Detta har varit uppe väldigt tydligt, men jag tänker
              ändå säga det jag hade tänkt säga från början.
            </seg>
          </u>
          <u>
            <seg>
              Jag tycker att det här är ett otroligt anmärkningsvärt ärende.
              Det är ju inte bara KU som har intresserat sig för denna försäljning,
              utan Riksrevi ­ sionen har som sagt tidigare granskat försäljningen
              ur sitt perspektiv och konstaterat att den inte har levt upp till
              kravet på affärsmässighet. Jag kom ­ mer att upprepa de punkter
              av kritiken som har nämnts härifrån tidigare.
            </seg>
          </u>
          <u>
            <seg>
              Man har alltså inte gjort någon extern värdering av de tillgångar
              som skulle försäljas. Man har heller inte lagt ut dessa till allmän
              försäljning. Man har inte sagt: Hallå, titta här! Det här ska
              vi sälja nu. Vad vill ni pröj ­ sa?
            </seg>
          </u>
          <u>
            <seg>
              Man har låtit en tidigare chef inom området köpa verksamheten
              och, innan affären varit klar, låtit honom kolla med tidigare
              kunder om de tänkt vara kvar.
            </seg>
          </u>
          <u>
            <seg>
              Detta är verkligen anmärkningsvärt och helt emot det regelverk
              som finns för försäljning av statlig egendom. Vi kan diskutera
              hur det kunde vara i stället, vilka andra regler som kunde gälla,
              om man borde få sälja över huvud taget eller om det skulle vara
              på något annat vis, men det här är förstås helgalet. Det som poppar
              upp i mitt huvud är ordet korruption. Det här har dock Riksrevisionen
              granskat.
            </seg>
          </u>
          <u>
            <seg>
              Vi i KU har granskat ministerns agerande och kännedom om ärendet.
              Det var i första hand SMHI:s ansvar att försäljningen skulle ske
              på ett korrekt sätt, eftersom det är SMHI som har fått detta delegerat
              till sig, men Miljödepartementet var informerade om att försäljningen
              skulle ske. Vid ett möte med SMHI konstaterades också att den
              måste göras affärsmässigt. SMHI informerade om att man förhandlade
              med en extern intressent.
            </seg>
          </u>
          <u>
            <seg>
              Miljödepartementet har inte frågat vidare om hur försäljningen
              skulle göras affärsmässigt och hur det hela skulle gå till. Miljöministern
              skaffade sig information om upplägget först när det var genomfört
              och när riksdagsledamöter började fråga efter information om försäljningen.
              Detta är förstås en brist. Det är bra att vi är överens om det,
              så får man lära sig för framtiden.
            </seg>
          </u>
          <u>
            <seg>
              Det är ganska vanligt i KU:s granskningar att vi noterar att
              kommunikationen brister. KU har gjort en granskning av den före
              detta utrikesministern Margot Wallström med anledning av det möte
              som ägde rum på ett hotell i Stockholm mellan dåvarande Kinaambassadören
              Anna Lindstedt, ett antal kinesiska affärsmän och Angela Gui,
              som är dotter till Gui Minhai, en svensk medborgare som är fängslad
              i Kina.
            </seg>
          </u>
          <u>
            <seg>
              Det får väl anses ganska klart att ambassadören har agerat självsvåldigt
              och utan att informera UD om att hon planerade och genomförde
              mötet på Sheraton. UD menar att de har haft en ingående styrning,
              men trots det kan man inte säga att kommunikationen har varit
              tillräckligt tydlig. Man kan undra om det är så att UD:s diplomatiska
              språkbruk i externa kontakter också gör att det blir väl luddigt
              och diplomatiskt internt.
            </seg>
          </u>
          <u>
            <seg>
              UD anser att instruktionerna till den dåvarande ambassadören
              har varit väldigt tydliga, men hon har inte uppfattat det så.
              Utifrån de svar som KU har fått på var och hur detta framförts
              till den före detta ambassadören måste jag säga att det för mig,
              som inte är van vid UD-språk, inte alls är särskilt tydligt att
              alla kontakter med Angela Gui skulle skötas via UD. Vi fick vid
              utfrågningen ett citat från e-post av den före detta utrikesministern,
              och det var verkligen inte solklart för mig.
            </seg>
          </u>
          <u>
            <seg>
              Det sirliga UD-språket, som var den term som den före detta ministern
              använde, kanske funkar bra i normalfallet. Men i det här fallet
              hade ju UD redan tidigare konstaterat att ambassadören inte funkade
              i sin roll gentemot Angela Gui, och då borde de kanske varit än
              mer tydliga i sin kommunikation.
            </seg>
          </u>
          <u>
            <seg>
              UD har inte heller agerat tillräckligt snabbt på de problem som
              fanns. Det gick lång tid från det att man gjorde bedömningen att
              ambassadörens uppdrag skulle avslutas i förtid till det att man
              agerade, och detta innebar att mötet på Sheraton kunde äga rum.
            </seg>
          </u>
          <u>
            <seg>
              Det kan finnas många skäl till att det drar ut på tiden, och
              vid utfrågningen av den före detta utrikesministern Margot Wallström
              angav hon att det inte var något särskilt anmärkningsvärt med
              det i detta fall. Men faktum kvarstår: Tidsutdräkten från att
              UD konstaterade att ambassadören inte kunde vara kvar på sitt
              uppdrag till att hon sedan faktiskt slutade möjliggjorde det möte
              som nog de allra flesta anser var klart olämpligt och som låg
              långt utanför ambassadörens uppgift och det UD ansåg skulle göras
              i fallet.
            </seg>
          </u>
          <u>
            <seg>
              UD har signalerat, men sedan har man inte agerat tillräckligt
              snabbt när ambassadören uppenbarligen inte har uppfattat signalerna.
              Enligt den före detta utrikesministern hade man tio till tolv
              samtal med ambassadören om hur kontakterna med Angela Gui skulle
              skötas, men trots detta slutade det med ett hemligt möte, utan
              UD:s vetskap, som gjorde att Angela Gui blev orolig för sin egen
              säkerhet.
            </seg>
          </u>
          <u>
            <seg>
              UD ville se till att förflyttningen av ambassadören skulle bli
              bra för henne och att den inte skulle påverka Sveriges relation
              till Kina negativt, men den långsamma hanteringen resulterade
              i stället i att det blev ett helt abrupt avslut som dessutom blev
              riktigt dåligt.
            </seg>
          </u>
          <u>
            <seg>
              Utskottet konstaterar att det hade funnits skäl att vara mer
              utförlig samt i vissa avseenden mer uppmärksam och skyndsam i
              kontakterna med den dåvarande ambassadören.
            </seg>
          </u>
          <note>
            Anf. 33 TUVE SKÅNBERG (KD):
          </note>
          <u>
            <seg>
              Fru talman! När det gäller Vissa frågor om regeringens ansvar
              för förvaltningen har utskottet funnit brister i tre frågor.
            </seg>
          </u>
          <u>
            <seg>
              I granskningsärendet Skogsstyrelsens föreskrifter avseende nyckelbiotoper
              tar utskottet upp att Skogsstyrelsen har gjort bedömningen att
              den utfärdat myndighetsföreskrifter i strid med regeringens bemyndigande
              och att åtgärder från regeringen krävdes eftersom den inte själv
              kunde upphäva föreskrifterna.
            </seg>
          </u>
          <u>
            <seg>
              Skogsstyrelsen har sedan hanterat situationen genom att på sin
              webbplats informera om att den inte avser att tillämpa de aktuella
              föreskrifterna, trots att de formellt sett gäller. Detta innebär
              att det finns formellt giltiga myndighetsföreskrifter som myndigheten
              varken anser sig kunna tillämpa eller har behörighet att upphäva.
            </seg>
          </u>
          <u>
            <seg>
              Enligt utskottet ankommer det på regeringen att hantera den uppkomna
              situationen. Detta har inte gjorts på ett tillfredsställande sätt,
              fru talman.
            </seg>
          </u>
          <u>
            <seg>
              Vi har ett ärende om SMHI:s försäljning av viss verksamhet, som
              bland annat föranleddes av en KU-anmälan från en ledamot för Kristdemokraterna.
              KU har granskat ärendet och den dåvarande miljö- och klimatministerns
              hanterande av SMHI:s försäljning av viss verksamhet, och detta
              är vad vi har kommit fram till.
            </seg>
          </u>
          <u>
            <seg>
              I första hand var det SMHI:s ansvar att se till att försäljningen
              av tillgångar i samband med avvecklingen av en del av det aktuella
              affärsområdet skedde på ett korrekt sätt, däribland affärsmässigt.
            </seg>
          </u>
          <u>
            <seg>
              Riksrevisionen fann vid den årliga revisionen att den aktuella
              försäljningen inte uppfyllde kraven på affärsmässighet. SMHI informerade
              Miljödepartementet om att myndigheten övervägde att avveckla den
              aktuella verksamheten och tog upp olika handlingsalternativ med
              departementet. Departementet konstaterade att en försäljning av
              lös egendom måste göras affärsmässigt. SMHI informerade senare
              om att myndigheten förhandlade med en extern part om försäljning
              av tillgångarna.
            </seg>
          </u>
          <u>
            <seg>
              Mot den bakgrunden anser utskottet att departementet i den dialog
              som förevar har brustit i frågan om att informera sig om hur SMHI
              avsåg att genomföra försäljningen affärsmässigt. Departementet
              fick information om upplägget först i efterhand.
            </seg>
          </u>
          <u>
            <seg>
              Sedan har vi fallet i ärendet Gui Minhai. Utskottet har granskat
              dåvarande utrikesminister Margot Wallströms agerande, och vår
              granskning visar att styrningen av ambassaden har varit ingående
              och involverat såväl utrikesministern som kabinettssekreteraren.
            </seg>
          </u>
          <u>
            <seg>
              Genom att arrangera det i granskningen aktuella mötet i Stockholm
              mellan Gui Minhais dotter och kinesiska affärsmän har den dåvarande
              svenska ambassadören i Kina ansetts agera på ett sätt som gick
              utanför de instruktioner som getts till henne.
            </seg>
          </u>
          <u>
            <seg>
              KU konstaterar mot bakgrund av vad som har framkommit att så
              tycks vara fallet men kan samtidigt notera att den dåvarande ambassadören
              gör en annan bedömning. Det får enligt utskottet därför anses
              att kommunika ­ tionen mellan Utrikesdepartementet och ambassadören
              i fråga om anhörigkontakter i ärendet Gui Minhai inte räckte till
              i tydlighet.
            </seg>
          </u>
          <u>
            <seg>
              Vidare noterar utskottet den långa tid som förflöt från det att
              departementet gjorde bedömningen att den dåvarande ambassadörens
              uppdrag skulle avslutas i förtid till dess att hennes uppdrag
              faktiskt avslutades. Uppgifter i granskningen talar för att det
              har funnits välgrundad anledning att hantera ambassadörens situation
              på ett visst sätt men att tidsutdräkten innebar att det händelseförlopp
              som ledde fram till mötet i Stockholm kunde fullföljas.
            </seg>
          </u>
          <u>
            <seg>
              Sammantaget framhåller utskottet vikten av en tydlig och vid
              behov situationsanpassad dialog för att säkerställa att instruktioner
              som utgår från Utrikesdepartementet uppfattas på rätt sätt. Med
              hänsyn till de omständigheter som rådde hade det funnits skäl
              att vara mer utförlig samt i vissa avseenden mer uppmärksam och
              skyndsam i kontakterna med den dåvarande ambassadören.
            </seg>
          </u>
          <u>
            <seg>
              Fru talman! Såvitt jag kan bedöma är detta mitt sista anförande
              den här våren. Då är det lämpligt att passa på att önska fru talmannen,
              talmanspresidiet, utskottet med dess ordförande och vice ordförande
              och alla ledamöter samt kansliet en god och glad sommar. Tack
              för gott samarbete!
            </seg>
          </u>
          <note>
            Anf. 34 TINA ACKETOFT (L):
          </note>
          <u>
            <seg>
              Fru talman! Det är ett enigt utskott som står bakom granskningsbetänkandet.
              Mycket, om inte allt, är väl därför sagt ett antal gånger. Låt
              mig ändå lyfta två granskningsområden som jag tycker är speciellt
              intressanta i den här omgången.
            </seg>
          </u>
          <u>
            <seg>
              Det första är en anmälan till KU där man begärde att utskottet
              skulle granska hur dåvarande miljö- och klimatminister Isabella
              Lövin hanterade SMHI:s försäljning av SMHI Sjöfart.
            </seg>
          </u>
          <u>
            <seg>
              Under sommaren 2020 kunde vi läsa i Dagens Nyheters spännande
              politiska reportage att SMHI hade sålt den del av myndighetens
              verksamhet som säljer prognoser till internationell sjöfart, det
              så kallade SMHI Sjöfart. Köparen var en före detta chef för verksamheten,
              och det genomfördes inte någon oberoende värdering av egendomen
              trots att SMHI Sjöfart under många år hade stått för en stor del
              av SMHI:s affärsintäkter.
            </seg>
          </u>
          <u>
            <seg>
              Verksamheten köptes för 5 ½ miljon kronor, vilket onekligen låter
              billigt om man till det lägger informationen att verksamheten
              genererade intäkter på 43–49 miljoner kronor årligen. Jag skulle
              vilja säga att det är ett kap!
            </seg>
          </u>
          <u>
            <seg>
              Det är i första hand SMHI:s ansvar att se till att försäljningen
              av tillgångar sker affärsmässigt och på ett korrekt sätt. SMHI
              informerade Miljö ­ departementet om att myndigheten övervägde
              att avveckla SMHI Sjöfart och tog upp olika handlingsalternativ
              med departementet.
            </seg>
          </u>
          <u>
            <seg>
              Men SMHI informerade departementet först senare, efter försäljning
              ­ en, när departementet hämtade in uppgifter av en helt annan
              orsak – man ville formulera ett svar på skriftliga frågor och
              en interpellation om hur affären hade gått till. Detta är naturligtvis
              frågor som departementet rimligen borde ha ställt redan i samband
              med att de fick informationen om att SMHI avsåg att sälja enheten
              och på så sätt uppmärksammat att försäljningen knappast kan kallas
              för affärsmässig. Detta menade också Riksrevisionen vid sin årliga
              revison.
            </seg>
          </u>
          <u>
            <seg>
              Fru talman! Det finns en annan tidningsstory som vi har kunnat
              följa, och jag tror att vi var många som förbluffat följde rapporteringen
              i medierna om detta. Sveriges dåvarande ambassadör i Kina, Anna
              Lindstedt, Angela Gui – dotter till den av Kina frihetsberövade
              svenska medborgaren, författaren och förläggaren Gui Minhai –
              och kinesiska affärsmän hade ett möte på ett hotell i Stockholm
              för att diskutera Gui Minhais situation.
            </seg>
          </u>
          <u>
            <seg>
              I en anmälan till KU fick vi i uppdrag att granska dåvarande
              utrikesminister Margot Wallströms agerande i detta fall. Och vad
              vi har granskat, och vad vi har tagit del av både offentlig och
              icke offentlig dokumentation, och vad vi har undrat och frågat
              och undrat igen! För det var onekligen lätt att gå vilse i allt
              detta, men som alltid gäller det att hålla sig till sitt uppdrag
              och påminna sig om att KU varken är en domstol eller en ledarredaktion.
              Vad vi skulle granska var om UD och utrikesministern kan anses
              ha styrt den svenska ambassaden och ambassadören i Kina tydligt
              och korrekt.
            </seg>
          </u>
          <u>
            <seg>
              Vi kom fram till att styrningen hade varit frekvent och involverat
              både utrikesministern och kabinettssekreteraren och att den dåvarande
              svenska ambassadören i Kina agerat utanför de instruktioner som
              getts till henne genom att arrangera mötet i Stockholm. Men vi
              kunde samtidigt notera att den dåvarande ambassadören gör en helt
              annan bedömning av läget, vilket per definition innebär att kommunikationen
              mellan UD och ambassadören inte har varit tillräckligt tydlig.
            </seg>
          </u>
          <u>
            <seg>
              Det tog också för lång tid för UD från det att man gjorde bedömningen
              att den dåvarande ambassadörens uppdrag skulle avslutas i förtid
              till dess att hennes uppdrag faktiskt avslutades, oavsett de uppgifter
              som har framkommit och som talar för att det har funnits välgrundade
              anledningar att hantera ambassadörens situation på detta sätt
              med hänsyn till ärendet Gui Minhai. Om UD hade agerat snabbare
              hade mötet i Stockholm kunnat undvikas. Diplomati är som vi vet
              en svår konst, men den är tack och lov inte omöjlig.
            </seg>
          </u>
          <u>
            <seg>
              Med detta, fru talman, vill också jag sälla mig till sommarkören
              och tacka kollegorna för ett intensivt och väl utfört arbete –
              det får jag väl säga även om jag själv har varit delaktig. Jag
              vill tacka kansliet, utan vars hjälp jag kanske inte ens hade
              klarat av att komma till mötena i tid. Tack också till fru talmannen!
            </seg>
          </u>
          <note>
            Anf. 35 ANNA SIBINSKA (MP):
          </note>
          <note>
            Fru talman! Kapitel 3 handlar om regeringens ansvar för förvaltningen.
            Konstitutionsutskottet har granskat bland annat Skogsstyrelsens
            föreskrifter avseende nyckelbiotoper och SMHI:s försäljning av
            viss verksamhet.
          </note>
          <u>
            <seg>
              Först vill jag säga några ord om SMHI:s försäljning av viss verksamhet.
              Anmälan hänvisar till uppgifter i medierna som pekar på att försäljningen
              har haft flera märkliga inslag.
            </seg>
          </u>
          <u>
            <seg>
              Det är viktigt att påminna oss om att utskottet har att granska
              reger ­ ingen, inte myndigheterna. KU kan konstatera att regeringen
              har delegerat ansvaret för försäljningen av statens lösa egendom
              till SMHI. Det var således i första hand myndighetens ansvar att
              se till att försäljning av tillgångar i samband med avvecklingen
              av en del av affärsområdet Sjöfart skedde på ett korrekt sätt.
              En viktig princip är att sådana försäljningar ska ske affärsmässigt.
            </seg>
          </u>
          <u>
            <seg>
              Granskningen visar att SMHI informerade Miljödepartementet om
              att myndigheten övervägde att avveckla den aktuella verksamheten
              och tog upp olika handlingsalternativ med departementet. Vid ett
              möte med departementet konstaterades att en försäljning av lös
              egendom måste göras affärsmässigt.
            </seg>
          </u>
          <u>
            <seg>
              Mot bakgrund av detta anser utskottet att Miljödepartementet
              i den dialog som förevar har brustit i fråga om att informera
              sig om hur SMHI avsåg att genomföra försäljningen affärsmässigt.
            </seg>
          </u>
          <note>
            Det andra ärendet handlar om Skogsstyrelsens föreskrifter om
            biotoper. Anmälaren hänvisar till Skogsutredningen och menar att
            begreppet nyckelbiotop har fått mycket stor betydelse i bland
            annat ärenden om tillsyn enligt skogsvårdslagen och miljöbalken.
          </note>
          <note>
            Eftersom kunskapen om skyddsvärda områden är en förutsättning
            för ett strategiskt skyddsarbete tilldelade s Skogsstyrelsen medel
            redan i 1990 år s budgetproposition. Syftet var att påbörja inventeringen
            av värdefulla biotoper som hyser sällsynta växt- eller djurarter
            i våra vidsträckta skogar.
          </note>
          <note>
            Därefter följde fler inventeringar i hela landet. Resultaten
            från dessa är ett kunskapsunderlag inom svenskt miljö- och naturvårdsarbete
            och ger en bild av var i skogslandslandskapet det bedömdes finnas
            biologiskt särskilt värdefulla miljöer. Denna information om nyckelbiotoper
            används av myndigheter vid beslut om formellt skydd och av markägare
            vid ställningstaganden om frivilliga avsättningar.
          </note>
          <u>
            <seg>
              Skogsutredningen från 2020 har inte kunnat hitta något uttalat
              stöd i rättsordningen för Skogsstyrelsen att inventera landets
              skogar efter nyckelbiotoper. Det råder dock ingen tvekan om att
              Skogsstyrelsen genom olika uttalanden och riktade anslag haft
              regeringens uppdrag att genomföra inventeringar.
            </seg>
          </u>
          <note>
            Skogsutredningen föreslog att nyckelbiotopsregistret gallras
            och att en annan metod utvecklas för inventering. Utredaren ansåg
            också att föreskriften om anmälan om samråd omedelbart borde upphävas.
            Skogsstyrelsen gjorde därefter bedömningen att de agerade utanför
            bemyndigandet, det vill säga att de utfärdade myndighetsföreskrifter
            i strid med regeringens bemyndigande.
          </note>
          <u>
            <seg>
              I granskningen framkommer det att någon begäran från Skogsstyrelsen
              om att föreskrifterna ska upphävas inte har inkommit till regeringen.
              Skogsutredningen har varit på remiss och bereds för närvarande
              inom Regeringskansliet.
            </seg>
          </u>
          <u>
            <seg>
              Konstitutionsutskottet konstaterar att det finns formellt giltiga
              myndighetsföreskrifter som Skogsstyrelsen varken kan tillämpa
              eller upphäva. Detta är inte tillfredsställande enligt utskottet.
            </seg>
          </u>
          <note>
            Vissa frågor om statsråds tjänsteutövning (kapitel 4)
          </note>
          <note>
            Anf. 36 PER-ARNE HÅKANSSON (S):
          </note>
          <u>
            <seg>
              Fru talman! Det är dags för sista kapitlet i dagens granskningsdebatt,
              som handlar om statsråds uttalanden i olika sammanhang eller i
              alla fall vissa frågor om statsråds tjänsteutövning, som rubriken
              lyder.
            </seg>
          </u>
          <u>
            <seg>
              Konstitutionsutskottet har i flera ärenden genom åren granskat
              just statsråds uttalanden i olika sammanhang. Som tidigare också
              har slagits fast utifrån dessa granskningar har statsråd, i likhet
              med alla andra medborgare, rätt att uttala sig. Just för statsråd
              kan dock särskilda hänsyn behöva tas, detta oavsett om det handlar
              om uttalanden på egna sociala medier eller i mer officiella och
              formella sammanhang.
            </seg>
          </u>
          <u>
            <seg>
              I en digital och ständigt uppkopplad tid, där snabb kommunikation
              och närmast omedelbara reaktioner blivit en betydelsefull del
              av det offentliga samtalet, såväl det som förs här i kammaren
              som det som sker i olika medier, kan kanske ord som saklighet
              och balans ibland vara värda att betona. Det kan förvisso vara
              värt att beakta för såväl statsråd som var och en av oss andra
              som agerar i den offentliga debatten på olika sätt. Och varje
              ord kan kanske inte alltid vägas på guldvåg.
            </seg>
          </u>
          <u>
            <seg>
              För konstitutionsutskottets bedömningar får de uttalanden som
              vi får in anmälningar om dock vägas mot tillgängliga fakta- och
              sakuppgifter som kan vidimeras efter ytterligare frågor och inhämtning
              av uppgifter.
            </seg>
          </u>
          <u>
            <seg>
              När det gäller de frågor som vi har tittat på här handlar en
              om justitie ‑ och migrationsministerns uttalande rörande statistik
              om elevresultat, en andra om antalet frihetsberövade, en tredje
              om socialförsäkringsminis ­ terns uttalande om tillfälliga spelregleringar,
              en fjärde om utbildningsministerns uttalande om ett partis inställning
              i en fråga i riksdagen och en femte om näringsministerns samt
              dåvarande finansmarknadsministerns och nuvarande klimatministerns
              uttalande n om Arlanda.
            </seg>
          </u>
          <u>
            <seg>
              När det gäller de granskningar som har gjorts utifrån dessa frågeställningar
              och anmälningar har det arbete som konstitutionsutskottet genomfört
              lett till både förtydligande och ytterligare insikt i de sakfrågor
              som har lagts fram.
            </seg>
          </u>
          <u>
            <seg>
              Fru talman! En fråga som jag särskilt kan lyfta fram är den om
              dåvarande finansmarknadsminister Bolunds uttalande om Arlanda,
              detta med anledning av en tidigare granskning där utskottet hänvisas
              till bland annat förarbetena i regeringsformen om huruvida det
              förutsätts att regeringen ska uppträda som en enhet. Några formella
              regler om enighet finns dock inte. Men i denna fråga handlar det
              om huruvida regeringen stod bakom det statliga bolaget Swedavias
              beslut om att inte gå vidare med en utbyggnad av Arlanda. Dåvarande
              finansmarknadsministerns uttalande gav kan ­ ske intryck av att
              planerna helt eller delvis skulle ställas in. Uttalandet får dock
              ses i relation till uppgiften att bolaget Swedavia inte det närmaste
              året såg något behov av ny terminal eller bankapacitet, men att
              det ansågs viktigt att behålla flexibilitet och beredskap för
              att kunna fortsätta utveckla flygplatsen på längre sikt.
            </seg>
          </u>
          <u>
            <seg>
              Man kan säga att den granskning som konstitutionsutskottet gjorde
              klargjorde inriktningen också i denna fråga.
            </seg>
          </u>
          <u>
            <seg>
              I och med detta har jag också kommit fram till en avrundning
              och vill därmed tacka presidiet, talmannen, ledamöterna i salen
              och medarbetare för ett mycket fint och gediget arbete och önska
              en fin sommar.
            </seg>
          </u>
          <note>
            Anf. 37 LARS JILMSTAD (M):
          </note>
          <u>
            <seg>
              Fru talman! Innan jag glömmer bort det vill jag naturligtvis
              instämma i alla de tack som tidigare ledamöter har framfört här
              från talarstolen och tillönska en trevlig sommar.
            </seg>
          </u>
          <u>
            <seg>
              Kapitel 4 behandlar det som på KU-prosa benämns vissa frågor
              om statsråds tjänsteutövning. Det handlar genomgående om uttalanden
              som statsråd gjort och att ledamöter begärt att utskottet ska
              granska om de har varit korrekta och rättvisande.
            </seg>
          </u>
          <u>
            <seg>
              Utskottet brukar påpeka att statsråd, liksom politiker i övrigt,
              naturligtvis ska kunna göra uttalanden och att det också kan vara
              förståeligt om de i stridens hetta blir tillspetsade. Samtidigt
              kan statsråd behöva ta särskilda hänsyn. En självklar utgångspunkt
              för utskottet är att uttalanden ska vara korrekta.
            </seg>
          </u>
          <u>
            <seg>
              Jag tar inte här upp alla uttalanden som anmälts och som granskats,
              utan jag väljer att ta upp tre stycken.
            </seg>
          </u>
          <u>
            <seg>
              Ett av de granskade ärendena rör ett kritiskt Twitteruttalande
              av justitie- och migrationsminister Morgan Johansson med innebörd
              att friskolorna skulle ha motsatt sig en ordning som innebär att
              offentlighetsprincipen ska gälla i deras verksamhet.
            </seg>
          </u>
          <u>
            <seg>
              Utskottet kan konstatera att det i granskningen inte har redovisats
              några uppgifter som kan tjäna som grund för att tillskriva friskolorna
              denna uppfattning. Och att uttalandet har gjorts på ministerns
              personliga Twitterkonto saknar, precis som utskottet har påpekat
              i ett annat ärende, betydelse i sammanhanget.
            </seg>
          </u>
          <u>
            <seg>
              I ett annat ärende, som också rör Morgan Johansson, handlar det
              om huruvida antalet misstänkta frihetsberövade brottslingar är
              högre än någonsin tidigare.
            </seg>
          </u>
          <u>
            <seg>
              Här nöjer sig utskottet med att peka på att det kan vara knepigt
              med vad som inkluderas i sådan statistik och vilket jämförelseår
              som ligger till grund för de slutsatser som dras. Utskottet menar
              att det för det politiska samtalet självfallet är en fördel om
              det för alla inblandade står klart vilka uppgifter som ligger
              till grund för ett uttalande.
            </seg>
          </u>
          <u>
            <seg>
              Däremot ser utskottet en brist när det gäller socialförsäkringsminist
              ­ erns uttalande i april 2020 om ökat spelande på nätkasinon som
              en följd av att coronapandemin lett till att många förlorat sina
              jobb eller arbetade hemifrån. Detta var enligt ministern skäl
              för att införa tillfälliga spelregleringar.
            </seg>
          </u>
          <u>
            <seg>
              Anmälaren pekar på att statsrådet har grundat sitt uttalande
              på uppgifter som inte ger utrymme för någon säker slutsats om
              huruvida spelandet hade ökat eller inte. Utskottet kommer efter
              sin granskning fram till samma sak och säger som brukligt att
              statsråds uttalanden ska vara korrekta och att statsrådet ansvarar
              för sina yttranden och därmed också för att de uppgifter som lämnas
              är korrekta.
            </seg>
          </u>
          <u>
            <seg>
              Fru talman! De uttalanden som jag här har tagit upp, och även
              de övriga som har granskats, kan vart och ett för sig te sig som
              inte särskilt belastande. Samtidigt menar jag att det är av stor
              vikt att konstitutionsutskottet fortsatt och närmast pedantiskt
              granskar om våra främsta politiska företrädare är noggranna i
              sina uttalanden. De ska kunna göra uttalanden och dessa kan vara
              tillspetsade, men de ska vara korrekta.
            </seg>
          </u>
          <u>
            <seg>
              Skulle utskottet vara mindre nitiskt skulle vi, enligt min uppfattning,
              hamna på ett sluttande plan, ett plan där politiker med fog skulle
              kunna ifrågasättas på ett mer fundamentalt sätt än det som har
              att göra med att väljare låter sina partipolitiska preferenser
              avgöra vad man har för åsikt om olika politiker.
            </seg>
          </u>
          <u>
            <seg>
              Slutligen ska sägas att det är än viktigare i sammanhanget att
              det finns en sådan noggrannhet i statsrådens sätt att bedriva
              sin tjänsteutövning att beslut som fattas i olika politiska frågor
              blir både välgrundade och kloka. Om KU:s verksamhet kan främja
              detta är mycket vunnet.
            </seg>
          </u>
          <note>
            Anf. 38 FREDRIK LINDAHL (SD):
          </note>
          <u>
            <seg>
              Fru talman! Vi är nu inne på vissa frågor om statsråds tjänsteutövning.
              KU har som tidigare sagts till uppgift att granska dessa, får
              man förmoda, ganska hastigt utkastade påståenden och tweetar från
              statsråd. En självklar utgångspunkt är att statsrådens uttalanden
              ska vara korrekta, en utgångspunkt som KU upprepat genom åren
              och upprepar också i denna granskning.
            </seg>
          </u>
          <u>
            <seg>
              Vi börjar med justitie- och migrationsminister Morgan Johansson.
              Statsrådet påstod nämligen på Twitter att svenska friskolor vill
              dölja för allmänheten hur bra eller dåliga de är och om de skulle
              driva på en eventuell betygsinflation, samt att detta då skulle
              försvåra för föräldrar och barn att välja skola. Problemet, fru
              talman, är bara att utskottet inte funnit några uppgifter som
              kan tjäna som grund för att tillskriva friskolorna denna uppfattning
              på det sätt som Morgan Johansson gjorde i sitt inlägg på Twitter.
            </seg>
          </u>
          <u>
            <seg>
              Statsrådet har under granskningsperioden även passat på att svinga
              i den viktiga debatten om hur samhället betvingat de kriminella.
              Han har sedan i efterhand försvarat uttalandet med hänvisning
              till statistik som han hade tillgänglig på departementet. Som
              alltid när man hänvisar till statistik är det viktigt att man
              är noggrann och redovisar vilken statistik man hänvisar till och
              över vilken tid den förts. Detta gäller i synnerhet när man drar
              slutsatser från olika jämförelseår.
            </seg>
          </u>
          <u>
            <seg>
              KU konstaterar att det för det politiska samtalet självfallet
              är en fördel om det står klart för alla inblandade vilka uppgifter
              som ligger till grund för bedömningarna som görs av utvecklingen
              på olika områden.
            </seg>
          </u>
          <u>
            <seg>
              Liknande slutsatser har KU dragit av statsrådet Ardalan Shekarabis
              påståenden vid en presskonferens där han sa att problemspel på
              internet ökade i pandemins spår. Även här finns det motstridiga
              uppgifter om utvecklingen, varför KU uttalar att statsrådet har
              grundat sitt uttalande på uppgifter som inte ger utrymme för någon
              säker slutsats om huruvida spelandet ökat eller inte.
            </seg>
          </u>
          <u>
            <seg>
              Fru talman! Ett kliv från kreativ användning av statistik till
              något mer häpnadsväckande är när utbildningsminister Anna Ekström
              den 10 november 2020 postade på Facebook och Twitter: ” Att islamister
              inte ska driva skolor håller nästan alla med om – även SD:s väljare.
              Men när regeringens förslag med förbud för olämpliga och kriminella
              personer att driva skolor kom till riksdagen så röstade varenda
              sverigedemokrat nej. Undrar om partiets väljare vet om det. ”
              Det är ett anmärkningsvärt påstående. Jag kommer strax till varför.
            </seg>
          </u>
          <note>
            Till inlägget hade bifogats en bild från riksdagens hemsida som
            visar hur partierna röstat i en huvudvotering där utbildningsutskottets
            förslag hade ställts mot en reservation. Av bilden framgår inte
            vilket ärende som omröstningen avsåg. I ett tillkommande inlägg
            på Facebook publicerade Anna Ekström en länk till riksdagens protokoll.
          </note>
          <u>
            <seg>
              När KU granskade detta påstående framkom det att utbildningsminis
              ­ tern valt att endast lyfta fram hur ledamöterna hade röstat
              i den förberedande voteringen, det vill säga när riksdagen tog
              ställning till regeringens lagförslag i den aktuella propositionen.
              Utbildningsministern förteg de skäl som hade anförts i Sverigedemokraternas
              reservation, där det klart och tydligt framkom att partiet ställde
              sig bakom hårdare krav för att starta en skola. På KU-språk formuleras
              detta som att Anna Ekström därmed inte gav en fullt ut rättvisande
              bild av den inställning som fanns i frågan.
            </seg>
          </u>
          <u>
            <seg>
              Så här när vi börjar närma oss slutet av debatten vill jag också
              passa på att tacka mina kollegor i utskottet och kanslipersonalen
              för deras hårda arbete genom den här omfattande granskningen under
              våren och därmed också önska en glad sommar till er alla.
            </seg>
          </u>
          <note>
            Överläggningen var härmed avslutad.
          </note>
          <note>
            Utskottets anmälan lades till handlingarna.
          </note>
          <note>
            § 8 Behandlingen av riksdagens skrivelser
          </note>
          <note>
            Konstitutionsutskottets betänkande 2020/21:KU21
          </note>
          <note>
            Behandlingen av riksdagens skrivelser (skr. 2020/21:75 och redog.
            2020/21:RS4)
          </note>
          <note>
            föredrogs.
          </note>
          <note>
            Anf. 39 DANIEL ANDERSSON (S):
          </note>
          <note>
            Fru talman! Det parlamentariska läget innebär en rad utmaningar
            för ansvarsfördelningen mellan riksdag och regering – å ena sidan
            vad gäller riksdagens uppgift att stifta lagar, besluta om skatter
            till staten och bestäm ­ ma hur statens medel ska användas i enlighet
            med 1 kap. 4 § regeringsformen, å andra sidan vad gäller regeringens
            uppgift att styra riket och ständigt ansvara inför riksdagen i
            enlighet med 1 kap. 6 § regeringsformen, samt till syvende och
            sist vårt gemensamma ansvar att värna och ta hand om vårt land,
            Sverige, med allt vad det innebär.
          </note>
          <u>
            <seg>
              Detta ställer krav på samvaron och relationen mellan riksdag
              och regering för att säkerställa en respekt för regeringsformens
              bestämmelser och ett fungerande styresskick. Det är just vad detta
              ärende till stor del handlar om.
            </seg>
          </u>
          <u>
            <seg>
              I regeringens skrivelse 75 redogör regeringen för vilka åtgärder
              den vidtagit med anledning av de tillkännagivanden riksdagen har
              beslutat om. Och i vårt betänkande, KU21, behandlar vi hur riksdagen
              ser på just regeringens hantering av våra tillkännagivanden. Kortfattat:
              Detta dokument handlar om huruvida riksdagen är nöjd eller inte
              med vad regeringen gjort för att följa våra beslut här i kammaren.
            </seg>
          </u>
          <u>
            <seg>
              Fru talman! Också i år vill vi i konstitutionsutskottet upprepa
              vad vi har sagt tidigare, nämligen att vi konstaterar att regeringens
              redogörelse för behandlingen av riksdagens skrivelser sedan flera
              år tillbaka ger en mer utförlig redovisning av åtgärder vidtagna
              av regeringen och kan anses ge en korrekt bild av riksdagens skrivelser
              till regeringen. Vi ser självklart positivt på denna utveckling.
            </seg>
          </u>
          <u>
            <seg>
              När det gäller behandlingen av riksdagens skrivelser på konstitutionsutskottets
              område redovisas sex tillkännagivanden som slutbehandlade. Vi
              i KU gör när det gäller dessa ingen annan bedömning än regeringen.
            </seg>
          </u>
          <u>
            <seg>
              Fru talman! I yttrandena från övriga utskott framhålls ett antal
              synpunkter på regeringens hantering av riksdagens skrivelser.
              Bland annat framhålls vikten av att regeringen är skyndsam i sin
              behandling av riksdagens tillkännagivanden och undviker onödig
              tidsåtgång.
            </seg>
          </u>
          <u>
            <seg>
              I förra årets betänkande framhöll också konstitutionsutskottet
              vikten av att regeringen behandlar riksdagens skrivelser skyndsamt.
              Frågan om huruvida den redovisade tidsåtgången är rimlig bör bedömas
              med hänsyn till tillkännagivandets innehåll och de beredningsåtgärder
              som behöver vidtas. Utskottet vill också påminna om vikten av
              att regeringen är utförlig i sina redogörelser för vidtagna, pågående
              och planerade åtgärder.
            </seg>
          </u>
          <u>
            <seg>
              Fru talman! Låt mig säga några ord om sådant som justitieutskottet
              lyfter fram i sitt yttrande till KU. Där ifrågasätts nämligen
              att regeringen anser att tillkännagivandena är slutbehandlade
              trots att de åtgärder som vidtagits inte kan anses tillgodose
              det som riksdagen efterfrågar.
            </seg>
          </u>
          <u>
            <seg>
              KU har tidigare uttalat att det inte kan sägas vara konstitutionellt
              fel av regeringen att i skrivelsen göra bedömningen att vissa
              tillkännagivanden är slutbehandlade även om de inte skulle vara
              tillgodosedda. Det kan dock förutsättas vara ovanligt att så sker
              eftersom utgångspunkten är att regeringen tillgodoser ett tillkännagivande.
            </seg>
          </u>
          <u>
            <seg>
              Justitieutskottet lyfter även frågan om när ett tillkännagivande
              kan anses vara slutbehandlat. Det framhåller att tillkännagivanden
              som efterfrågar utredningsinsatser från regeringen inte kan anses
              vara slutbehandlade förrän utredningen är klar, bland annat eftersom
              en utredning kan läggas ned.
            </seg>
          </u>
          <u>
            <seg>
              Återigen kan det därför vara bra att påminna om vad vi i KU tidigare
              har sagt om detta: Vilka åtgärder som ska krävas för att ett tillkännagivande
              ska anses vara slutbehandlat varierar naturligtvis. Har riksdagen
              endast begärt en utredning kan det räcka med att en utredning
              tillsätts, men om riksdagen har begärt förslag krävs normalt att
              förslag läggs fram av regeringen för att tillkännagivandet ska
              anses vara slutbehandlat.
            </seg>
          </u>
          <u>
            <seg>
              KU vill påminna om vikten av att regeringen är tydlig med hur
              dess behandling av ett tillkännagivande förhåller sig till det
              som efterfrågas i tillkännagivandet. För att regeringen ska kunna
              vara tydlig krävs att tillkännagivandet från riksdagen är tydligt.
            </seg>
          </u>
          <u>
            <seg>
              Jag vill gärna rekommendera såväl regering som kollegor i andra
              utskott att läsa vårt ställningstagande i sin helhet både i detta
              betänkande och i de senaste årens betänkanden vad gäller regeringens
              skrivelse 75 för att på så vis se vårt fulla resonemang och den
              konstitutionella karta vi försökt framskapa för att tydliggöra
              vad som kan sägas gälla i den tuffa terräng som detta är.
            </seg>
          </u>
          <u>
            <seg>
              Fru talman! Låt mig också passa på att säga att vi i konstitutionsutskottet
              konstaterar att övriga utskott i sina yttranden i vissa fall har
              gjort en annan bedömning än regeringen av huruvida ett tillkännagivande
              är slutbehandlat eller inte. Konstitutionsutskottet gör inte någon
              egen bedömning av de aktuella fallen utan hänvisar till vad som
              anförts av respektive utskott i deras yttranden.
            </seg>
          </u>
          <note>
            Avslutningsvis, fru talman, vill jag yrka bifall till konstitutionsutskottets
            betänkande 21 Behandlingen av riksdagens skrivelser .
          </note>
          <note>
            Anf. 40 IDA DROUGGE (M):
          </note>
          <u>
            <seg>
              Fru talman! Det här är ett väldigt viktigt betänkande och ärende.
              Om man ska försöka förklara det här på ett så enkelt sätt som
              möjligt kan man säga att det handlar om att regeringen redovisar
              för riksdagen hur den har agerat på diverse olika beslut som vi
              har tagit här , exempelvis beslut om ett tillkännagivande.
            </seg>
          </u>
          <u>
            <seg>
              Utskotten svarar sedan, och det går att läsa om den redogörelsen
              i det här betänkandet, på vad man tycker om det här. Ibland är
              vi överens om att ärenden är slutbehandlade, och ibland är vi
              inte det.
            </seg>
          </u>
          <u>
            <seg>
              I de fall då riksdagen inte instämmer i regeringens bedömning
              bollas frågan tillbaka till regeringen, och då blir det upp till
              regeringen att ytterligare redovisa och vidta nya åtgärder eller
              säga till riksdagen: Vi avser inte att göra som riksdagen har
              beslutat i den här frågan på grund av de här och de här skälen.
              Den möjligheten finns alltid för regeringen. Ytterst blir då såklart
              frågan för oss i riksdagen vilket förtroende vi har för en sådan
              regering.
            </seg>
          </u>
          <u>
            <seg>
              Så fungerar balansen och makten mellan riksdag och regering i
              de här frågorna.
            </seg>
          </u>
          <u>
            <seg>
              Utan en sådan här redovisning och uppföljning bli r dessa frågor
              och den här processen extremt svår att följa och ansvaret svårt
              att utkräva. Därför är det här betänkandet viktigt.
            </seg>
          </u>
          <u>
            <seg>
              Vi kan titta på exempelvis justitieutskottets uttalande och redovisning
              här, som även min kollega var inne på. Jag tänkte lyfta fram en
              annan del i detta, för det finns exempel där på en fråga som justitieutskottet
              inte anser är slutbehandlad. Det gäller implementeringen av ändringarna
              av EU:s vapendirektiv.
            </seg>
          </u>
          <u>
            <seg>
              År 2017 kom EU med ändringsdirektiv, och riksdagen beslutade
              om ett tillkännagivande till regeringen om att dessa ska implementeras
              i så liten utsträckning som möjligt. Man ska alltså inte gå längre
              än vad som krävs för att genomföra det här direktivet. Sverige
              är annars känt för att använda sig av så kallad gold-plating –
              vi ska v ara bäst i klassen och göra betydligt mer än vad som
              krävs. Det går ofta ut över konkurrensen, företagandet och diverse
              olika verksamheter. Det vill riksdagen inte ska ske på det här
              området.
            </seg>
          </u>
          <u>
            <seg>
              Regeringen har motiveringen att den lade fram en proposition
              om änd ­ ring av vapendirektivet 2020, och därmed har man slutbehandlat
              tillkänna ­ givandet. Det är bara det, som justitieutskottet nu
              konstaterar, att den pro ­ positionen avslogs av riksdagen. Alltså
              kan detta inte vara slutbehandlat. Nu behöver alltså regeringen
              återkomma med ytterligare åtgärder eller förklara huruvida man
              avser att leva upp till tillkännagivandet eller inte.
            </seg>
          </u>
          <u>
            <seg>
              Detta är ett ganska bra exempel som också tydliggör hur ordningen
              i de här frågorna ser ut.
            </seg>
          </u>
          <u>
            <seg>
              I konstitutionsutskottet gör vi också olika statistiska redogörelser.
              Det ­ ta beskrivs i diverse olika tabeller i det här betänkandet.
              Jag skulle vilja rikta särskild uppmärksamhet mot tabellerna 3
              och 4. I tabell 3 har vi en sammanställning av antalet redovisade
              och antalet ej slutbehandlade skrivelser. Man kan se att under
              de sex år som vi har haft Stefan Löfven som statsminister är över
              40 procent av tillkännagivandena inte slutbehandlade: 44 procent,
              43 procent, 46 procent, 44 procent, ett rekord på 49 procent förra
              året och i år nästan samma siffra, 48 procent.
            </seg>
          </u>
          <u>
            <seg>
              En så här hög procentandel icke slutbehandlade tillkännagivanden
              har vi aldrig haft tidigare. Den tidigare toppnoteringen gjordes
              2001, och den låg på 40 procent.
            </seg>
          </u>
          <u>
            <seg>
              Regeringen hänvisar till två saker som svar på detta. Den ena
              är pandemin. Man kan ganska enkelt se att det här är siffror som
              har funnits länge och därmed säga att detta inte är en fullgod
              förklaring. Den andra är att riksdagen har utfärdat väldigt många
              tillkännagivanden. Det senare stämmer visserligen. Riksdagen har
              fattat väldigt många beslut om tillkännagivanden och har funnit
              skäl för att det behövs.
            </seg>
          </u>
          <u>
            <seg>
              Man kan också utifrån tabell 4 konstatera att det även på 90-talet
              fattades beslut om många tillkännagivanden, faktiskt fler än i
              nutid. Och då var siffrorna inte desamma som i dag.
            </seg>
          </u>
          <u>
            <seg>
              Vi kan också se att det i dag finns ganska många tillkännagivanden
              som har legat i över 10 år. Det är väldigt lång tid. Det finns
              även några som inte slutbehandlats på över 20 år. Mot bakgrund
              av att regeringen ska redovisa vilka åtgärder man vidtar och dessutom
              göra det skyndsamt blir det extra allvarligt i de fall riksdagen
              kan konstatera att den långa tiden beror på att regeringen inte
              har agerat alls. Det är skillnad om ett ärende är väldigt komplicerat,
              om man vidtar åtgärd efter åtgärd och det tar tid för att man
              behöver utreda många olika saker. Då kan riksdagen vara mer överseende
              med att det tar tid.
            </seg>
          </u>
          <u>
            <seg>
              I ett flertal ärenden kan vi dock se att så inte är fallet nu,
              utan det finns tillfällen då regeringen helt enkelt är passiv.
              Det skriver vi också om i vårt ställningstagande. Det här är något
              som man behöver känna till och fundera särskilt på framöver.
            </seg>
          </u>
          <u>
            <seg>
              Med det vill jag yrka bifall till konstitutionsutskottets förslag
              i betänkandet.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 juni.)
          </note>
          <note>
            § 9 Undantag från sekretess för vissa beslut som rör stöd vid
            korttidsarbete
          </note>
          <note>
            Konstitutionsutskottets betänkande 2020/21:KU32
          </note>
          <note>
            Undantag från sekretess för vissa beslut som rör stöd vid korttidsarbete
            (prop. 2020/21:168)
          </note>
          <note>
            föredrogs.
          </note>
          <note>
            Anf. 41 DANIEL ANDERSSON (S):
          </note>
          <u>
            <seg>
              Fru talman! Korttidspermitteringar innebär att anställda går
              ned i arbetstid samtidigt som arbetsgivaren får ekonomiskt stöd
              av staten. De anställda får behålla en stor del av sin lön samtidigt
              som företagets personalkostnader minskar. För att använda korttidspermitteringen
              måste arbetsgivare och arbetstagare vara överens om det.
            </seg>
          </u>
          <note>
            Företagen har kunnat permittera från mitten av mars 2020, och
            systemet har både förstärkts och förlängts. Det gäller fram till
            och med den 30 juni 2021. Regeringen har föreslagit att förlänga
            stödet ytterligare under månaderna juli, augusti och september
            2021.
          </note>
          <u>
            <seg>
              Med möjligheten till korttidsarbete slipper personalen bli uppsagd,
              och företaget kan snabbt komma igång igen när läget vänder. I
              stället för omfattande uppsägningar hos en arbetsgivare vid allvarliga
              ekonomiska problem som orsakats av omvärldshändelser, exempelvis
              en pandemi eller extremväder, kan fler få behålla jobbet.
            </seg>
          </u>
          <u>
            <seg>
              Fru talman! Att även staten ska gå in med stöd vid korttidsarbete
              är för oss socialdemokrater en självklarhet och något som vi länge
              kämpat för. Stefan Löfven har själv drivit detta under flera år,
              inte minst under lågkonjunkturen 2008 då han var IF Metalls ordförande.
              Då tecknade han ett krisavtal för att rädda svenska jobb utan
              statens hjälp. Avtalet räddade uppemot 15 000 svenska jobb. Men
              65 000 försvann. Sverige förlorade betydligt fler jobb än Tyskland,
              där det redan då fanns ett permanent stöd för korttidsarbete.
            </seg>
          </u>
          <u>
            <seg>
              Vi har nu sett till att det finns en svensk motsvarighet som
              kan rädda jobb vid kriser. Att detta har blivit verklighet ger
              en utökad trygghet för alla Sveriges arbetare. Stödet har funnits
              där både för arbetstagare och företag under pandemin.
            </seg>
          </u>
          <u>
            <seg>
              Fru talman! Det ärende som nu behandlas innebär att regeringen
              föreslår att sekretess inte ska gälla beslut om stöd i ärenden
              enligt lagen om stöd vid korttidsarbete eller föreskrifter som
              har meddelats i anslutning till den lagen. Bakgrunden är att många
              företag med anledning av spridningen av covid-19 har hamnat i
              sådana tillfälliga och allvarliga ekonomiska svårigheter som är
              en av förutsättningarna för att en arbetsgivare ska kunna godkännas
              av Tillväxtverket för stöd vid korttidsarbete.
            </seg>
          </u>
          <note>
            Stödet, som finansieras av allmänna medel, kan omfatta väldigt
            stora belopp per företag. Enligt Tillväxtverket hade fram till
            den 4 februari i år stöd preliminärt beviljats på sammanlagt 32
            miljarder kronor. Det finns därför ett tydligt behov av att allmänheten
            och massmedierna ges möjlighet till insyn i hur lagen om stöd
            vid korttidsarbete tillämpas och i handläggningen av ärenden om
            stöd vid korttidsarbete. Det framhölls redan i samband med införandet
            av lagen om stöd vid korttidsarbete.
          </note>
          <note>
            Det berättigade behovet av insyn kan med hänvisning till rådande
            rättspraxis inte tillgodoses i dessa ärenden, vilket också har
            lyfts fram i den allmänna debatten. Regeringens slutsats är att
            det behövs ett undantag från den sekretess enligt 28 kap. 12 §
            OSL som gäller för uppgift om en enskilds affärs- och driftförhållanden
            i ärenden enligt regleringen om stöd vid korttidsarbete.
          </note>
          <u>
            <seg>
              Behovet av insyn bedömer regeringen vara klart störst i fråga
              om de beslut om stöd som fattas. Om det införs ett undantag från
              sekretessen för sådana beslut i ärenden om stöd vid korttidsarbete
              blir det enligt regeringen möjligt att granska till exempel vilka
              företag som beviljats stöd och med vilka belopp. Undantaget föreslås
              enbart omfatta sådana beslut som innebär att ett ärende avgörs
              i sak, det vill säga beslut om godkännande för stöd vid korttidsarbete,
              beslut om preliminärt och slutligt stöd samt beslut om återkrav
              av stöd vid korttidsarbete.
            </seg>
          </u>
          <u>
            <seg>
              För den som är extra intresserad vill jag rekommendera läsning
              av regeringens proposition och KU:s betänkande.
            </seg>
          </u>
          <note>
            Fru talman! Regeringen föreslår att ändringen ska träda i kraft
            den 1 augusti 2021. En övergångsbestämmelse föreslås. Den innebär
            att äldre bestämmelser fortfarande gäller för beslut om stöd som
            avser ansökningar som kommit in före den 22 oktober 2020. Övergångsbestämmelsen
            föreslås dock upphöra att gälla den 21 oktober 2021.
          </note>
          <u>
            <seg>
              Konstitutionsutskottet har ställt sig bakom de överväganden som
              redovisas i propositionen och föreslår att riksdagen antar regeringens
              förslag.
            </seg>
          </u>
          <note>
            Fru talman! Avslutningsvis vill jag yrka bifall till konstitutionsutskottets
            förslag i utskottets betänkande 32.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 juni.)
          </note>
          <note>
            § 10 Hållbarhetskriterier – genomförande av det omarbetade förnybartdirektivet
          </note>
          <note>
            Miljö- och jordbruksutskottets betänkande 2020/21:MJU24
          </note>
          <note>
            Hållbarhetskriterier – genomförande av det omarbetade förnybartdirektivet
            (prop. 2020/21:185)
          </note>
          <note>
            föredrogs.
          </note>
          <note>
            Anf. 42 BETTY MALMBERG (M):
          </note>
          <u>
            <seg>
              Fru talman! För tio år sedan beslutade EU om att införa hållbarhetskriterier
              för alla biodrivmedel. Syftet var att främja användningen av hållbara
              biobränslen. Denna debatt handlar om en utökning av det direktivet,
              som nu även ska omfatta kriterier för fasta biobränslen och biogas
              som används för produktion av el, värme och kyla.
            </seg>
          </u>
          <u>
            <seg>
              Det intressanta med förslaget är att det nu kommer att finnas
              hållbarhetskriterier för alla typer av bioenergi. Inget annat
              energislag kommer att ha motsvarande miljökrav, och det ska gälla
              lika i hela EU. Det blir spännande att se hur det kommer att tas
              emot.
            </seg>
          </u>
          <u>
            <seg>
              Moderaterna välkomnar EU:s förslag, och vi håller med regeringen
              om att den skogsbiomassa som produceras i Sverige ska anses som
              hållbar i förnybartdirektivets anda.
            </seg>
          </u>
          <u>
            <seg>
              Vi har dock några kommentarer som rör regeringens proposition.
              Det handlar dels om handläggningen av direktivet, dels om torvmark
              kopplad till äganderätt.
            </seg>
          </u>
          <u>
            <seg>
              Fru talman! När det gäller handläggningen tycker vi att det är
              anmärkningsvärt att regeringen har tagit mer än två år på sig
              att lägga fram ett förslag om kriterierna och att vi som lagstiftare
              får ärendet på vårt bord extremt sent. Det innebär att aktörerna
              inte riktigt hinner få koll på läget. De får kort tid på sig att
              anpassa sig till de nya krav som lagstiftningen innebär. Det inverkar
              också menligt på den demokratiska processen, enligt mig. Det känns
              helt klart otillfredsställande att besluta i frågor som forceras
              igenom riksdagen på detta sätt. Själva beslutet kommer alltså
              att tas i morgon, 15 dagar innan lagen ska träda i kraft.
            </seg>
          </u>
          <u>
            <seg>
              Moderaterna tycker också att det är anmärkningsvärt att det,
              trots att det tagit två år att handlägga ärendet, fortfarande
              saknas avgörande vägledningar. Det skapar en osäkerhet för de
              aktörer som omfattas. Det finns heller ingen uttalad långsiktighet
              i hållbarhetskriterierna i förnybartdirektivet. Därför föreslår
              och förutsätter vi moderater att regeringen kommer att agera inom
              EU så att kriterierna inte ändras på ett sätt som sedan omöjliggör
              för omställningen av bränslemarknaden. Bränslemarknaden är näm
              ­ ligen i behov av långsiktiga spelregler, vilket är särskilt
              viktigt i en tid då efterfrågan ökar.
            </seg>
          </u>
          <u>
            <seg>
              Vi moderater har också en direkt anmärkning mot regeringens förslag,
              och den handlar om att vi saknar en tydlig definition av begreppet
              odikad torvmark. Det kan synas vara en petitess, fru talman, men
              det torde bli desto mer angeläget då ni hör att det faktiskt kan
              handla om 13 ½ procent av all Sveriges mark.
            </seg>
          </u>
          <u>
            <seg>
              Trots detta har regeringen själv inte koll på begreppen utan
              beskriver effekter som riktar sig mer mot den dikade torvmarken
              än just den odikade. Okunskapen tycks total. Med tanke på de konsekvenser
              som dessa skriv ­ ningar kan få för ägare till de här markerna
              är det förvånansvärt att januari ­ partierna inte ens har brytt
              sig. Det här läget hade förmodligen inte uppstått om torvbranschen
              hade varit en av remissinstanserna redan från början, men så var
              inte fallet. Det är olyckligt.
            </seg>
          </u>
          <u>
            <seg>
              Vad spelar det då för roll? Jo, avsaknaden av definition innebär
              att ingen vet vilka torvmarker man de facto avser när man pratar
              om dessa kriterier. Enligt Moderaternas tolkning skulle förslaget
              alltså kunna innebära att 13 ½ procent av all mark nu inte kan
              räknas som hållbar och därmed inte heller kan komma i fråga för
              energiändamål. Det vi inte ska glöm ­ ma är nämligen att torven
              faktiskt är en inhemsk energikälla som skulle kunna vara behjälplig
              i den svenska beredskapen eller i andra tider av problem.
            </seg>
          </u>
          <u>
            <seg>
              Dessutom har torv redan nu en viktig funktion i värmekraftverk.
              Man får nämligen en bättre verkningsgrad, vilket i sin tur innebär
              att rökgaserna renas bättre. Finns det inte torv att använda till
              detta måste man i stället importera svavel som ett additiv, som
              det kallas. Det är alltså en extra ingrediens man använder för
              att kunna uppnå samma effekt som man i dag får med inhemsk torv.
              Hur hållbart är det?
            </seg>
          </u>
          <u>
            <seg>
              Torvbranschen anser att det nya förslaget innebär en överimplementering
              av direktivet. Det blir i realiteten ett stort intrång i äganderätten
              och markägarnas möjlighet att bruka och få avkastning från sin
              egen mark – mark som alltså, än en gång, motsvarar 13 ½ procent
              av all mark i Sverige. Ur ett markägarperspektiv innebär det i
              praktiken att staten tillskansar sig naturreservat utan att ge
              en krona i ersättning till markägaren.
            </seg>
          </u>
          <u>
            <seg>
              I propositionen antas dessutom all odikad torvmark ha samma egenskaper
              när det kommer till biologisk mångfald. Det stämmer inte heller,
              för detta varierar beroende på vilka marker vi tittar på. Sammantaget
              tyder alltså förslaget på att regeringen tyvärr har dålig kunskap
              om de speciella situationer som råder för svensk torv – och det
              trots att vi är ett av världens torvtätaste länder. Det är anmärkningsvärt.
            </seg>
          </u>
          <note>
            Fru talman! Jag yrkar bifall till Moderaternas reservation 1.
          </note>
          <note>
            Anf. 43 ELIN SEGERLIND (V):
          </note>
          <note>
            Fru talman! Vi har den här debatten med anledning av EU-parlamentets
            och rådets direktiv om främjande av användning av energi från
            förnybara energikällor och regeringens proposition om därav följande
            lagändringar.
          </note>
          <u>
            <seg>
              Regeringen föreslår bland annat hållbarhetskriterier för biobränslen
              som används för produktion av el eller bränsle. För att ett biobränsle
              ska kunna räknas som hållbart och få ett så kallat hållbarhetsbesked
              får det inte komma från mark med stor biologisk mångfald eller
              med stora kollager. I förslaget finns också begränsningar gällande
              hur höga utsläppen av växthusgaser får vara.
            </seg>
          </u>
          <u>
            <seg>
              Vid omarbetningen av förnybartdirektivet har nya markkriterier
              tagits fram för att minimera risken för användning av skogsbiomassa
              från ohållbar produktion vid framställningen av biobränsle och
              biodrivmedel. Om skogsbiomassan har avverkats i ett land med en
              nationell eller regional lagstiftning som är tillämplig inom avverkningsområdet
              och det finns övervaknings- och kontrollsystem som säkerställer
              vissa i artikeln angivna förutsättningar räcker det att visa på
              att skogsbiomassan kommer från ett sådant land för att skogsbiomassan
              ska anses vara hållbar. Ett sådant land klassas som A-land.
            </seg>
          </u>
          <u>
            <seg>
              Enligt regeringen är Sverige ett sådant land. Sverige ska enligt
              propositionen betraktas som A-land, och man tar stöd i miljöbalken
              och skogsvårdslagen. Regeringen menar att dagens skogspolitik
              med två jämställda mål för miljö och produktion efterlevs.
            </seg>
          </u>
          <u>
            <seg>
              Vänsterpartiet har en annan syn på det hela. Vi välkomnar hållbarhetskriterierna
              för att nyttja biomassan hållbart, men förutsättningen för ett
              hållbart nyttjande av biobränslen och biodrivmedel baserat på
              skogsbiomassa måste vara en reglering av skogsbruket i sin helhet
              – en reglering som värnar skogen som ekosystem med dess biologiska
              mångfald och livsmiljöer. Först i en sådan kontext har hållbarhetskriterierna
              verklig bäring.
            </seg>
          </u>
          <u>
            <seg>
              Vänsterpartiet delar inte regeringens uppfattning att vårt nuvarande
              nationella skogsbruk bedrivs hållbart och att skogspolitiken återspeglar
              att produktion och miljöhänsyn är jämställda. Sverige når inte
              vare sig natio ­ nella eller internationella åtaganden om att
              bevara den biologiska mångfalden i skogen. Vårt nationella miljömål
              Levande skogar har en negativ miljöutveckling bland annat på grund
              av att livsmiljöer för hotade och känsliga arter minskar. Antalet
              rödlistade arter där skogen utgör en livsviktig miljö uppgår till
              över 2 000 och har ökat med 13 procent sedan 2015. Avverkning
              av skyddsvärda skogar sker fortfarande, och enligt svensk rapportering
              till EU har Sverige gynnsam bevarandestatus för endast 1 av 15
              rapporterade skogstyper.
            </seg>
          </u>
          <u>
            <seg>
              Regeringen har trots detta inte vidtagit några åtgärder och ser
              inte heller några problem alls med att rakt av klassa det svenska
              skogsbruket som hållbart.
            </seg>
          </u>
          <u>
            <seg>
              Om ett land är ett så kallat A-land räcker det alltså att kunna
              visa att råvaran är producerad inom regionen för att den ska få
              det här hållbarhetsbeskedet, till skillnad från ett B-land där
              det för varje område måste finnas tillräcklig information som
              visar att det är hållbart. Vänsterpartiet menar att vi i dag inte
              med öppna ögon kan säga att svenskt skogsbruk aldrig avverkar
              skog från marker med stor biologisk mångfald eller med stora kollager,
              eftersom vi vet att avverkningen av våra gamla naturskogar fortsätter.
            </seg>
          </u>
          <u>
            <seg>
              I ett antal granskande nyhetsinslag har TV4 -n yheterna nyligen
              kunnat visa att flera drivmedel, om man ser till hela tillverkningskedjan,
              inte är fossilfria så som anges. Bland annat kan fossil vätgas
              ha tillförts i processen. Informationen har sedan använts i reklam
              för olika företag som vill marknadsföra sig som hållbara. Det
              är uppenbart att det behövs en tydligare märkning; det är svårt
              för oss som enskilda konsumenter att värdera och bedöma sanningshalten
              i ett påstående om att ett bränsle är förnybart eller fossilfritt.
              Det behövs en mer precis lagstiftning för att drivmedel som märks
              som förnybara verkligen också ska vara det.
            </seg>
          </u>
          <u>
            <seg>
              Därför är det inte heller hållbart att regeringen gör det möjligt
              att få hållbarhetsbesked utifrån premissen att svenskt skogsbruk
              alltid och i alla delar är hållbart. Vi vet att det inte är så.
              Därför menar Vänsterpartiet att regeringen snarast behöver återkomma
              med förslag till stärkt reglering inom skogsbruket, för att höja
              miljöhänsynen och göra det svenska skogsbruket hållbart rakt igenom.
            </seg>
          </u>
          <u>
            <seg>
              Med det yrkar jag bifall till vår enda reservation i det här
              betänkandet, nämligen reservation 3.
            </seg>
          </u>
          <note>
            Anf. 44 KJELL-ARNE OTTOSSON (KD):
          </note>
          <u>
            <seg>
              Fru talman! Med tanke på Vänsterpartiets representants frontalangrepp
              på den svenska skogen hade det varit lite intressant att nu i
              stället ha en debatt om det. Men vi får låta den bollen ligga.
              Mitt anförande handlar om hållbarhetskriterierna.
            </seg>
          </u>
          <u>
            <seg>
              Precis som min moderata kollega Betty Malmberg konstaterar även
              vi kristdemokrater att regeringen hanterat implementeringen av
              direktivet väldigt utdraget. Det har gått två år sedan direktivet
              antogs, och den långsamma implementeringen gör att berörda aktörer
              nu ställs inför en väldigt kort omställningstid för att anpassa
              sina verksamheter efter det nya regelverket.
            </seg>
          </u>
          <u>
            <seg>
              Regeringen tar utifrån det omarbetade förnybartdirektivet fasta
              på att markkriterierna syftar till att skydda mark med biologisk
              mångfald och förhindra markanvändning för agrobiomassa. Regeringen
              föreslår att bränsle inte får produceras av biomassa som den 1
              januari 2008 var torv ­ mark, om det inte visas att odling och
              skörd eller avverkning av råvaran inte medför dränering av tidigare
              odikad torvmark. Syftet är att förhindra att odikade marker dräneras
              med utsläpp av bundet kol som följd. Med detta skapas en ny skyddsklassning
              av mark som tas ur bruk från mark ­ ägares möjligheter till avkastning.
            </seg>
          </u>
          <u>
            <seg>
              Regeringens förslag måste betraktas som ett anmärkningsvärt intrång
              i den demokratiska processen liksom ett oacceptabelt intrång i
              äganderätten. Enligt Sveriges geologiska undersökning, SGU, är
              Sverige ett av världens mest torvtäta länder, och torvmarker utgör
              15 procent av den svenska land ­ arealen.
            </seg>
          </u>
          <u>
            <seg>
              Av torvmarkerna anses 90 procent vara odikade och blir med regeringens
              förslag undantagna från möjligheten att utgöra underlag för energitorv.
              Men det blir också en död hand för all framtid för bruk av dessa
              marker, och det måste verkligen ses som ett intrång i markägandet
              utan ersättning.
            </seg>
          </u>
          <u>
            <seg>
              Enligt SGU är Sverige en betydande producent av odlingstorv i
              Europa. Odlingstorven används till traditionell odlingsjord och
              som växtsubstrat vid storskalig växthusodling. Utvinningen av
              energitorv är i dag ungefär lika stor som utvinningen av odlingstorv
              räknat i kubikmeter. Energitorv används främst som bränsle vid
              fjärrvärmeanläggningar och alltid tillsammans med olika typer
              av träbränsle.
            </seg>
          </u>
          <u>
            <seg>
              Regeringen gör två antaganden som inte klarläggs. För det första
              hävdas att all odikad torvmark har biologisk mångfald som är skyddsvärd.
              Även om den biologiska mångfalden kan variera kraftigt appliceras
              det nu på all odikad torvmark i hela Sverige.
            </seg>
          </u>
          <u>
            <seg>
              Odikad torvmark är för det andra svagt definierat och kan uppträda
              i ett flertal former såsom varianter av diken, kantdiken och ägodelsdiken.
              Det uppstår därför svårigheter att avgränsa den odikade torvmarken.
            </seg>
          </u>
          <u>
            <seg>
              Införandet av ett nytt hållbarhetskriterium där biodrivmedel
              och bio ­ bränslen inte anses som hållbara om de produceras från
              mark som den 1 januari 2008 var torvmark där dränering kan ske
              av tidigare odikad mark beskär handlingsfriheten för markägare
              och undergräver äganderätten.
            </seg>
          </u>
          <u>
            <seg>
              Det bör också betraktas som en överimplementering av direktivet.
              För att få en tydlighet och säkra att markägare kan känna till
              om de omfattas av propositionens kriterier bör det komma en tydlig
              definition av vad som anses som odikad torvmark.
            </seg>
          </u>
          <u>
            <seg>
              Precis som vi hörde tidigare, fru talman, är det direkta felaktigheter
              i betänkandet. Man blandar korten gällande myrar och dikad och
              odikad torvmark och håller sig inte till rätt nomenklatur, och
              därmed blir vikten av riktiga och tydliga definitioner än större.
            </seg>
          </u>
          <note>
            Miljöbalkens definition av vattenverksamhet samt markavvattning
            måste iakttas. Genomförd dikning innebär ändrad markanvändning
            från våtmarksanvändning till markanvändning avseende skogsbruks-,
            jordbruks- eller torvskördsverksamhet.
          </note>
          <u>
            <seg>
              Efter genomförd dikning är det inte längre fråga om markavvattning
              enligt Miljöbalkens definition utan om bortledning av vatten.
              Bortledning av vatten omfattas inte av de bestämmelser som majoriteten
              skriver om i betänkandet. Det är inte fråga om markavvattning,
              för den har ju redan juridiskt skett i och med dikningen av våtmarken.
              Det var sådant som staten till och med gav bidrag till långt in
              på 90-talet. Då det är redan dikade torvmarker som det handlar
              om måste resonemanget utgå från den typen av mark.
            </seg>
          </u>
          <u>
            <seg>
              Slutligen, fru talman: Om det läggs en död hand över det svenska
              torvbruket, var ska då trädgårdsnäringen, grönsaksodlare etcetera
              hämta hem torv som har mindre klimatpåverkan än den svenska torven?
              Odlingstorven är för alla oss med trädgårdar helt omistlig. Vi
              köper odlingsjord till våra trädgårdar baserad på torv.
            </seg>
          </u>
          <u>
            <seg>
              Det gör hela vår trädgårdsbransch, som omsätter många miljarder.
              Utan torv stannar detta, och det blir ingen vinst för vår planet
              att försöka ersätta detta med kokosfiber eller andra ohållbara
              alterntiv som ska fraktas hit i stället.
            </seg>
          </u>
          <note>
            Jag avslutar med att yrka bifall till reservation nummer 2.
          </note>
          <note>
            Anf. 45 MARLENE BURWICK (S):
          </note>
          <u>
            <seg>
              Fru talman! En av de allra största frågorna i dag är klimathotet.
              Vi har talat om det många gånger här i riksdagen och om vikten
              av att ställa om och av hållbar utveckling.
            </seg>
          </u>
          <u>
            <seg>
              Effekterna av klimatförändringarna är redan här. Men vi har också
              många av lösningarna i sikte, och den tekniska utvecklingen går
              väldigt snabbt. Många svenska företag går i bräschen för omställningen
              med fossilfritt stål, hållbara batterier och elbilar.
            </seg>
          </u>
          <u>
            <seg>
              För omställningen och för Sverige är hållbara biobränslen och
              biodrivmedel väldigt viktiga. Att byta ut fossila komponenter
              mot förnybara är helt avgörande för att vi ska nå Sveriges uppsatta
              klimatmål.
            </seg>
          </u>
          <u>
            <seg>
              I EU:s nuvarande förnybartdirektiv finns krav på att biodrivmedel
              och flytande biobränslen ska uppfylla kriterier för hållbarhet
              och för minskade växthusgasutsläpp för att de ska kunna användas
              för vissa syften, bland annat stödgivning, förmånsbehandling inom
              EU ETS, elcertifikatsystem och reduktionsplikten, för att nämna
              några.
            </seg>
          </u>
          <u>
            <seg>
              Direktivet har ändrats vid flera tillfällen och omarbetades i
              sin helhet 2018. Det nu omarbetade förnybartdirektivet ska vara
              genomfört senast den 30 juni 2021. Jag vill börja med att yrka
              bifall till utskottets förslag till beslut.
            </seg>
          </u>
          <u>
            <seg>
              Det finns två hållbarhetskriterier i direktivet som behöver vara
              upp ­ fyllda för att biodrivmedlet ska räknas som hållbart. Det
              första är mark ­ kriteriet, som alltså rör marken som råvaran
              odlas på. Marken får inte ha hög biologisk mångfald eller höga
              kollager. Det andra kriteriet är att biodrivmedlet ska ge minst
              50 procents växthusgasreduktion i förhållande till utsläppen om
              fossila bränslen i stället hade använts. Det finns också specialregler
              om man använder sig av restprodukter eller avfall i produk ­ tionen.
              Huvudregeln är då att markkriterierna inte gäller för avfall och
              rest ­ produkter.
            </seg>
          </u>
          <u>
            <seg>
              Den stora förändringen efter omarbetningen av förnybartdirektivet
              är att det nu införs hållbarhetskriterier för användning av fasta
              och gasformiga biobränslen för produktion av el, värme, kyla eller
              bränslen. Både markkriterier och krav på minskade växthusgasutsläpp
              införs för dessa biobränslen. Därutöver höjs kraven på minskade
              växthusgasutsläpp för biodrivmedel och flytande biobränslen
            </seg>
          </u>
          <u>
            <seg>
              För biodrivmedel och biobränslen som framställs av skogsbiomassa
              föreslås särskilda hållbarhetskriterier. Kraven innebär att det
              ska finnas en lagstiftning i det land där biomassan produceras
              som bland annat säkerställer skogsföryngring och skydd av arealer
              som utsetts för naturskyddsändamål och att det vid avverkningen
              tas hänsyn till att jordbeskaffenheten och den biologiska mångfalden
              ska bevaras. I direktivet ställs även krav på att landet som skogsbiomassan
              kommer från ska vara part i Parisavtalet. Landet ska också ha
              en lagstiftning i enlighet med artikel 5 i Parisavtalet eller
              ha ett förvaltningssystem för ursprungsområdet som säkerställer
              att kollager och kolsänkor i skogen bibehålls eller förbättras
              på lång sikt.
            </seg>
          </u>
          <u>
            <seg>
              Vidare ställs krav på att det i fråga om avfall eller restprodukter
              som kommer från jordbruksmark ska finnas övervaknings- eller förvaltningsplaner
              för att hantera påverkan på jord och markens kollager.
            </seg>
          </u>
          <u>
            <seg>
              Fru talman! Det här är ett tekniskt och ganska krångligt direktiv,
              men det är viktigt. För omställningen – och för Sverige – är hållbara
              biobränslen och biodrivmedel väldigt viktiga. Att byta ut fossila
              komponenter mot förnybara är helt avgörande för att vi ska nå
              Sveriges uppsatta klimatmål. Och då behöver vi ha tydliga kriterier
              för vad som är hållbart.
            </seg>
          </u>
          <note>
            Anf. 46 BETTY MALMBERG (M) replik:
          </note>
          <u>
            <seg>
              Fru talman! Tack, Marlene Burwick, för anförandet! Detta är onekligen
              ett tekniskt och krångligt betänkande, Marlene Burwick. Jag instämmer
              till fullo i detta. Jag hoppas att Marlene Burwick också förstod
              att vi i sak är överens när det gäller regeringens förslag. Men
              det finns en demokratiaspekt som stör mig och Moderaterna. Det
              handlar just om den korta handl äggn ingstid som vi i riksdagen
              får. Vi är alltså lagstiftande församling, och vi ska hantera
              detta på nästan ingen tid alls. Marlene Burwick känner till hur
              kort tid vi har haft även i utskottet för detta ändamål.
            </seg>
          </u>
          <u>
            <seg>
              Dessutom rör det en demokratiaspekt, eftersom det är otydligt
              och kan ­ ske inte tillräckligt berett. Det gäller den otydliga
              definitionen av odikad torvmark, som alltså rör 13,5 procent av
              Sveriges totala markyta. Det kan inte anses demokratiskt att man
              kan köra igenom ett sådant förslag utan att man tydligt definierar
              vilka markägare som blir berörda av det. Då är det ett ingrepp
              i äganderätten.
            </seg>
          </u>
          <u>
            <seg>
              Jag skulle vilja höra Marlene Burwicks syn på dessa två demokratiska
              aspekter.
            </seg>
          </u>
          <u>
            <seg>
              Sedan vill jag bara förtydliga, fru talman, att det är reservation
              1 jag har yrkat bifall till, så att det inte blir fel.
            </seg>
          </u>
          <note>
            Anf. 47 MARLENE BURWICK (S) replik:
          </note>
          <u>
            <seg>
              Fru talman! Tack, Betty Malmberg, för frågan! Betty Malmberg
              och jag brukar diskutera krångliga och tekniska frågor, och det
              fortsätter jag gärna med.
            </seg>
          </u>
          <u>
            <seg>
              Jag skulle vilja börja i den här änden: Det finns som sagt två
              stycken hållbarhetskriterier som är oerhört väsentliga i det hela.
              Det ena gäller förstås hur mycket vi ska reducera växthusgasutsläppen
              med. Det andra gäller markkriteriet.
            </seg>
          </u>
          <u>
            <seg>
              Jag tror att Betty Malmberg och jag är helt överens om vikten
              av att ha hållbarhetskriterier och av att ha hållbara biobränslen.
              Det handlar också om vikten av att vi har en harmoniserad lagstiftning
              i EU och att vi kan vara eniga om hur de reglerna ska se ut för
              att vi ska kunna känna trygghet i hållbarheten i dessa frågor.
              Vi tillhör ju båda partier som tycker att biodrivmedel och biobränslen
              är väldigt viktiga i omställningen, och då behöver vi också detta.
            </seg>
          </u>
          <u>
            <seg>
              Min uppfattning är att det är precis det som regeringen svarar
              i denna proposition, utifrån de markkriterier som finns i direktivet.
            </seg>
          </u>
          <u>
            <seg>
              När det gäller frågan om tidsaspekten vill jag faktiskt instämma
              i Betty Malmbergs kritik. Jag tycker också att det är sent. Det
              är klart att det är bekymmersamt för riksdagen att det blir en
              så pass kort tid. Nu finns det ett antal goda skäl till att det
              är sent. Men jag håller med. Det ska inte vara så här kort tid
              för en så här viktig fråga.
            </seg>
          </u>
          <note>
            Anf. 48 BETTY MALMBERG (M) replik:
          </note>
          <u>
            <seg>
              Fru talman! Tack, Marlene Burwick, för svaret! Marlene Burwick
              och jag brukar inte bara diskutera tekniskt krångliga dokument,
              utan vi brukar också ha någon form av konsensus i en hel del frågor.
              Det gläder mig att Marlene Burwick faktiskt kan tillstå att den
              korta handläggningstid som vi har haft för detta viktiga ärende
              inte är till fyllest. Och det handlar inte bara om riksdagen,
              utan det handlar faktiskt också om aktörerna där ute, som på något
              vis ska hinna ställa om. Det finns inte ens färdiga vägledningsdokument
              på dessa områden. Det känns inte rätt. Och, som sagt, det handlar
              om 15 dagar innan lagen ska träda i kraft.
            </seg>
          </u>
          <u>
            <seg>
              Däremot noterar jag, fru talman, att Marlene Burwick väljer att
              bortse från demokratifrågan om äganderätten. Det är de facto så
              att detta dokument inte är till fyllest. Det är otydligt. Det
              blir en demokratisk aspekt. Man kan inte ens berätta vilka marker
              man faktiskt avser. Vi är överens om att torvtäkt ska bedrivas
              på redan dikade marker. Vi är överens om hållbarhetskriterier.
              Vi är alltså överens om det tekniska. Men vi är inte överens om
              att man inte här och nu kan presentera vilka marker det är som
              man faktiskt kommer att lägga en död hand över . Det tycker jag
              är en viktig demokratiaspekt som markägarna har all rätt att känna
              till.
            </seg>
          </u>
          <u>
            <seg>
              Jag tycker att Marlene Burwick ska ta tillbaka detta hem till
              regeringen och säga: Det här måste vi korrigera och definiera.
            </seg>
          </u>
          <note>
            Anf. 49 MARLENE BURWICK (S) replik:
          </note>
          <u>
            <seg>
              Fru talman! Tack, återigen, Betty Malmberg, för frågan! När det
              gäller diskussionen kring implementeringen av det omarbetade förnybartdirektivet
              har det funnits en bra debatt eller en bra diskussion mellan regeringen
              och många parter. Det kan vara viktigt att säga det. Efter beslutet
              i riksdagen är tiden väldigt knapp innan lagen träder i kraft
              – det är helt korrekt. Men det har funnits en dialog som har varit
              bra. Många parter är alltså väl informerade om vad detta innebär.
            </seg>
          </u>
          <u>
            <seg>
              En av Moderaternas reservationer handlar om begreppet odikad
              torvmark. Där hänvisar utskottet till att det sedan länge är etablerat
              vad det innebär. Det är en av anledningarna till att vi lämnar
              den motionen utan åtgärd.
            </seg>
          </u>
          <u>
            <seg>
              Men till sist, fru talman, vill jag instämma i det som Betty
              Malmberg säger just om tiden och vikten av att respektera den
              arbetsgång som riksdagen har. Det gäller både vårt arbete och
              aktörerna där ute.
            </seg>
          </u>
          <note>
            Anf. 50 LORENTZ TOVATT (MP):
          </note>
          <u>
            <seg>
              Fru talman! Jag ber om ursäkt för att jag hastar in här på slutet.
              Jag trodde att den tidigare debatten skulle ta längre tid. Det
              är tur att man har en cykel så att man snabbt kan ta sig hit.
            </seg>
          </u>
          <u>
            <seg>
              Först och främst yrkar jag bifall till utskottets förslag. Det
              handlar egentligen om hur vi ska använda skog och mark och hur
              vi ska planera vår energiproduktion och energikonsumtion. De frågorna
              är alltid knepiga. När man in för nya styrmedel tenderar det att
              få en effekt på marknaden som innebär att vissa typer av drivmedel
              ökar i värde eller får ökad försäljning. Det får alltid konsekvenser
              i ett annat led.
            </seg>
          </u>
          <u>
            <seg>
              Jag kan ta ett exempel. När vi införde reduktionsplikten i Sverige
              ökade palmoljan ganska mycket. Vi från Miljöpartiet tyckte rent
              ut sagt att detta var dumheter. Vi kan ju inte ha en situation
              där svenska bilar ska gå från fossilt till att tanka palmolja,
              som får fasansfulla konsekvenser för både den biologiska mångfalden
              och klimatpåverkan. Det där har vi åtgärdat i ganska stor utsträckning.
              EU jobbar ganska intensivt med bland annat hållbarhetskriterier
              för att hålla undan sådana ohållbara bränslen från marknaden.
            </seg>
          </u>
          <u>
            <seg>
              I den situation vi nu är i ser vi att energibehovet, framför
              allt när det gäller flytande drivmedel och drivmedel som kommer
              från bioråvara, ökar kraftigt. Då måste man hela tiden vara där
              med lagstiftning och se till att man håller borta det som är ohållbart.
              Att EU tar fram sådana krav på medlemsstaterna är väldigt bra.
            </seg>
          </u>
          <u>
            <seg>
              Detta är skälet till att vi behöver de här kraven. Det är väldigt
              positivt att vi nu ställer skarpare klimatkrav på de drivmedel
              som vi ska tanka och använda som bränsle i olika sammanhang. Det
              behövs krav på hur vi använder marken. Det behövs också hållbarhetskrav,
              så att de bränslen som vi använder är så hållbara som det bara
              är möjligt.
            </seg>
          </u>
          <u>
            <seg>
              När jag inte var här i salen lyssnade jag på den här debatten
              i hörlurar. Jag tycker att diskussionen om torv blir lite märklig.
              Jag trodde inte att jag skulle säga det här, fru talman, men ibland
              är det på sin plats: Tack gode Gud för EU! EU ligger ibland mycket
              längre framme än vad Sverige historiskt sett har gjort gällande
              vissa energifrågor och hållbarhetsfrågor. Det är jättebra att
              vi kan få skarpare regler som gör att vi minskar torvanvändningen
              i svensk energiproduktion.
            </seg>
          </u>
          <u>
            <seg>
              Delvis handlar det om biologisk mångfald. Man kan naturligtvis
              diskutera att olika marker har olika hög biologisk mångfald. Det
              är en jätteviktig aspekt. Men det som inte alls har nämnts i den
              här debatten är att torv är ett fossilt bränsle. Det verkar många
              ha passerat utan att notera. Det går inte att säga att torv är
              ett förnybart bränsle. Svensk lagstiftning har historiskt sett
              delvis hanterat torv som ett förnybart bränsle, men det är för
              att vi helt enkelt ligger efter.
            </seg>
          </u>
          <u>
            <seg>
              Miljöpartiets ingång har hela tiden varit att torv bör anses
              som ett fossilt bränsle som inte bidrar till klimatarbetet i Sverige.
              Vi tycker absolut att man ska ställa de här kraven på torvmarker,
              och vi vill gå längre än så. Vi har infört styrmedel för att öka
              återvätningen av torvmark. Det i sig är naturligtvis en stor insats
              för den biologiska mångfalden men inte minst ett väldigt bra sätt
              att fortsätta att binda kvar koldioxid i marken.
            </seg>
          </u>
          <u>
            <seg>
              Jag har inte så mycket mer att säga, men jag yrkar bifall till
              utskottets förslag.
            </seg>
          </u>
          <note>
            Anf. 51 BETTY MALMBERG (M) replik:
          </note>
          <u>
            <seg>
              Fru talman! Jag tackar Lorentz Tovatt för anförandet. Vi är överens
              om det mesta i detta. Det handlar inte om kriterier på något sätt,
              utan om en definitionsfråga. Den socialdemokratiska representanten
              menar på att det är väldigt tydligt definierat och etablerat vad
              som räknas som odikad torvmark. Saken är den att det inte är så.
              Enligt torvbranschen själv finns det ingen rejäl definition av
              detta. Det är i det läget som det är viktigt att någonting händer.
            </seg>
          </u>
          <u>
            <seg>
              A v Sveriges totala markyta utgörs 13 ½ procent av odikad torvmark.
              Den dikade berör vi inte; det är en annan fråga. När den odikade
              torvmarken berörs av detta läggs det en död hand över den markytan.
              Det innebär också ett intrång i äganderätten, som är en grundläggande
              rättighet. I ett sådant läge hastas ett betänkande igenom här
              i riksdagen, och de berörda får inte chansen att yttra sig. Torvbranschen
              fick inte ens det här sänt till sig. Det är en demokratiaspekt,
              Lorentz Tovatt, och det är det som frågan handlar om.
            </seg>
          </u>
          <note>
            Anf. 52 LORENTZ TOVATT (MP) replik:
          </note>
          <u>
            <seg>
              Fru talman! Jag tackar Betty Malmberg för frågorna. Vad gäller
              det här med att det hastats igenom har jag inte den överblicken
              att jag helt kan bemöta det. Men jag litar väl på Betty Malmberg
              och Marlene Burwick, som har uppfattat det som att det har hastats
              igenom. Det är i så fall verkligen beklagligt.
            </seg>
          </u>
          <u>
            <seg>
              Betty Malmberg säger att vi delvis är på samma linje. Det tror
              jag att vi i ganska stor utsträckning är. Men jag tror också att
              det finns vissa skillnader i synen på bland annat torv. Som jag
              nämnde i mitt huvudanförande är det för mig väldigt viktigt att
              se torvmarker som en källa till den biologiska mångfald som i
              dag finns – månde den vara av olika kvalitet på olika sätt. Det
              finns stora värden avseende biologisk mångfald i mycket av den
              torvmark som finns i Sverige i dag. Men utöver det är torv en
              energikälla som orsakar ganska allvarlig klimatskada.
            </seg>
          </u>
          <u>
            <seg>
              Vi kanske inte ska lägga en död hand över den markytan, men jag
              och Miljöpartiet tycker att det är bra om vi åtminstone kan minska
              den energi som kommer från den marken på det sättet av det skälet
              att det är skadligt för klimatet. Äganderätten är naturligtvis
              jätteviktig och central, men klimathotet är viktigare.
            </seg>
          </u>
          <note>
            Anf. 53 BETTY MALMBERG (M) replik:
          </note>
          <u>
            <seg>
              Fru talman! Jag tackar för svaren. Det gläder mig att Lorentz
              Tovatt ändå instämmer i att äganderätten är en viktig fråga. Det
              är faktiskt en grundläggande mänsklig rättighet som finns inskriven
              i dokument natio ­ nellt, inom EU och globalt.
            </seg>
          </u>
          <u>
            <seg>
              Det vi är ute efter är varför det saknas en definition av begreppet.
              Det är inga konstigheter. Utskottet fick en ny definition av begreppet
              agrobiomassa därför att departementet hade missat det. Då fick
              vi acceptera att man kom in och ändrade detta – fine! Men detta
              vill man inte ens definiera, fast det handlar om 13 ½ procent
              av Sveriges totala markyta.
            </seg>
          </u>
          <u>
            <seg>
              Jag vill passa på att bemöta det som Lorentz Tovatt säger om
              att det här är en dålig energikälla. Vissa diskuterar om det är
              en halvfossil energi ­ källa eftersom det ändå finns en omsättningsgrad.
              Det vill jag ha sagt. Jag vill också lyfta fram ett exempel från
              mitt huvudanförande som Tovatt kanske inte hörde. Man använder
              energitorv i värmekraftverk för att få renare rökgaser och minska
              utsläppen när man eldar med träbränsle, Lo ­ rentz Tovatt. Helt
              förkastligt är alltså inte detta. Vad man får göra nu, när man
              inte kan utvinna mer, är att importera svavel. Hur hållbart kan
              Lorentz Tovatt anse det vara? Och varför säger vi nej till att
              ha dessa marker för beredskap med en inhemsk råvara i händelse
              av kris? Det tycker jag vore viktigt att höra.
            </seg>
          </u>
          <note>
            Anf. 54 LORENTZ TOVATT (MP) replik:
          </note>
          <u>
            <seg>
              Fru talman! Jag tackar Betty Malmberg för replikskiftet. Det
              var många frågor. Vi får se om jag hinner gå igenom dem.
            </seg>
          </u>
          <u>
            <seg>
              Nu vet jag inte den exakta tågordningen för hela det här ärendet
              framöver, men som jag uppfattade det kommer det att komma definitioner
              genom att ansvariga myndigheter skriver föreskrifter. Man kan
              naturligtvis ifrågasätta rimligheten i det. Men jag tror att ett
              av skälen till det är att man ska kunna ha en differentiering
              och kunna behandla olika marker på olika sätt. Det tror jag faktiskt
              att expertmyndigheter är bättre lämpade att göra än politiker.
              Jag tror att den ordningen nog ändå är att föredra i det här fallet.
            </seg>
          </u>
          <u>
            <seg>
              Jag går över till klimatargumentet och vad vi ska ha i kraftvärmeverken.
              Ja, omloppstiden är kortare för torv än för olja och kol, som
              är helt fossila bränslen. Men den är ändå väldigt lång. Problemet
              är att klimatkrisen är akut. Vi måste minska utsläppen drastiskt
              här och nu. Då kan vi tyvärr inte unna oss, så att säga, energikällor
              som har en omloppstid på 100 år och uppåt och så vidare, utan
              då får vi fokusera på att elektrifiera och i andra hand använda
              biodrivmedel som har en snabbare omloppstid.
            </seg>
          </u>
          <u>
            <seg>
              Sedan var det frågan om värmekraftverken. Nu är jag inte tillräckligt
              tekniskt bevandrad för att veta exakt vad man kan använda för
              insatsvara i stället för torv, men låt oss snabbt konstatera att
              torv står för en liten del av det som används i våra kraftvärmeverk
              i Sverige. Många har klarat sig utan. Naturligtvis finns insatsvaror
              och andra ämnen som man kan använda, och jag tror inte alls att
              det är ett problem för kraftvärmeverken att konvertera och upprusta
              sina anläggningar så att de faktiskt klarar en helt fossilfri
              energiproduktion.
            </seg>
          </u>
          <note>
            Anf. 55 KJELL-ARNE OTTOSSON (KD) replik:
          </note>
          <u>
            <seg>
              Fru talman! Detta är ett smalt ämne, så det finns inte så många
              frågor att ställa. De flesta frågor är redan ställda.
            </seg>
          </u>
          <u>
            <seg>
              Nu har tydligen Lorentz Tovatt lyssnat på debatten även om han
              inte var på plats i kammaren förrän mot slutet. Men som min kollega
              Betty Malmberg lyfte upp har torven en funktion i fjärrvärmeverken
              dels för att undvika beläggningar i biopannan, dels för att öka
              verkningsgraden. Om man inte använder torv är det i dag fossil
              olja som används. Då är frågan vad som är bäst.
            </seg>
          </u>
          <u>
            <seg>
              Jag tog upp i mitt anförande att hela trädgårdsbranschen omsätter
              miljarder. Utan torven stannar branschen upp, och det blir ingen
              vinst för vår planet om vi ska försöka ersätta torv med importerad
              kokosfiber eller någo t anna t ohållbar t alternativ som fraktas
              hit.
            </seg>
          </u>
          <u>
            <seg>
              Vad ska vi använda oss av i stället, Lorentz Tovatt, när regeringen
              lägger en död hand över stora delar av torvmarken?
            </seg>
          </u>
          <note>
            Anf. 56 LORENTZ TOVATT (MP) replik:
          </note>
          <u>
            <seg>
              Fru talman! Jag tackar Kjell-Arne Ottosson för frågorna.
            </seg>
          </u>
          <u>
            <seg>
              Jag börjar med det jag avslutade förra replikskiftet med, nämligen
              att det finns många kraftvärmeverk i Sverige som klarar sig utan
              torv. Det känns som att det finns uppenbara möjligheter att ställa
              om kraftvärmeverken och uppdatera anläggningarna så att de klarar
              sig utan torv. Jag ser det inte som ett problem i den övriga verksamheten
              i dag, utan det är bara en liten del av svensk kraftvärme och
              fjärrvärmeproduktion som kommer från torv.
            </seg>
          </u>
          <u>
            <seg>
              Vad gäller trädgårdsbranschen instämmer jag lite i problembeskrivningen.
              Ofta när vi gröna driver igenom politik som innebär konkret förändring
              och skillnad i klimatarbetet får vi höra frågor om vad som ska
              användas som ersättning. Dessa problem kan ofta hanteras. Det
              finns en mängd historiska exempel på att vi har genomdrivit ambitiös
              klimatpolitik, och sedan har det uppstått en rädsla för vad som
              kommer att användas i stället. I slutändan, efter en viss uppföljning,
              har det gått vägen.
            </seg>
          </u>
          <u>
            <seg>
              Jag tror att det kommer att ske även när det gäller den jord
              som trädgårdsmästare använder. Det finns andra näringsämnen som
              man kan ta med på olika sätt. När vi producerar biogas kan vi
              till exempel producera biogödsel. Det går att använda restströmmar
              från det ena och det andra som näringsämnen och liknande i den
              jord som används för trädgårdsmästeri.
            </seg>
          </u>
          <note>
            Anf. 57 KJELL-ARNE OTTOSSON (KD) replik:
          </note>
          <u>
            <seg>
              Fru talman! Jag tackar Lorentz Tovatt för svaret.
            </seg>
          </u>
          <u>
            <seg>
              Ja, till viss del går det, men det går inte fullt ut att ersätta
              torven och torvens egenskaper. Så enkelt är det.
            </seg>
          </u>
          <u>
            <seg>
              Lorentz Tovatt nämnde att många upplever en rädsla för nyheter.
              Om det är några som verkligen upplever en rädsla är det faktiskt
              Sveriges skogsägare. Precis som vi hörde tidigare bryr man sig
              här inte så mycket om äganderätten.
            </seg>
          </u>
          <u>
            <seg>
              Vi har genom åren noterat att Miljöpartiet har ett mycket avslappnat
              förhållande till äganderätten, trots att den finns med i FN-stadgan,
              i Europakonventionen om de mänskliga rättigheterna och i vår grundlag.
              Det tar man inte så stor notis om, och nu ser vi att man vill
              lägga en död hand över 15 procent, var det väl Betty Malmberg
              nämnde, av Sveriges yta utan ersättning.
            </seg>
          </u>
          <u>
            <seg>
              Finns det aldrig någon gräns för Miljöpartiet där man anser,
              och inser, att här måste faktiskt ersättning utgå?
            </seg>
          </u>
          <note>
            Anf. 58 LORENTZ TOVATT (MP) replik:
          </note>
          <u>
            <seg>
              Fru talman! Jag tackar Kjell-Arne Ottosson för replikskiftet.
            </seg>
          </u>
          <u>
            <seg>
              Det var väl 13 procent. Bara för att dessa kriterier anges i
              dokumentet betyder det inte att all mark inte kan användas för
              olika ändamål. Det ska sedan processas av myndigheter och liknande.
            </seg>
          </u>
          <u>
            <seg>
              Nu blir det lite filosofiskt när vi pratar om äganderätten. Det
              finns naturligtvis mer okränkbara mänskliga rättigheter än äganderätten,
              till exempel rätten att inte dödas.
            </seg>
          </u>
          <u>
            <seg>
              Jag och mitt parti tycker att det viktigaste är att människor
              ska må bra och behålla sina liv. Mitt i en klimatkris kan inte
              vi säga att äganderätten på något sätt skulle trumfa människors
              rätt att till exempel bo kvar där de bor, inte drivas på flykt,
              inte dö på grund av extrem hetta, inte svälta på grund av att
              de inte kan odla marken och så vidare. De rättigheterna måste
              naturligtvis trumfa äganderätten. Det råder det inget tvivel om.
            </seg>
          </u>
          <u>
            <seg>
              Det kan inte finnas en äganderätt som ger rätt att pumpa ut koldioxid
              i atmosfären och som inte tar hänsyn till de effekter som det
              får för människor i Bangladesh, Angola eller Bolivia. Det är vad
              detta handlar om. De rättigheterna är naturligtvis mycket mer
              värdefulla än äganderätten.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 juni.)
          </note>
          <note>
            § 11 En förnyad strategi för politiken avseende alkohol, narkotika,
            dopning, tobak och nikotin samt spel om pengar 2021–2025
          </note>
          <note>
            Socialutskottets betänkande 2020/21:SoU25
          </note>
          <note>
            En förnyad strategi för politiken avseende alkohol, narkotika,
            dopning, tobak och nikotin samt spel om pengar 2021–2025 (prop.
            2020/21:132)
          </note>
          <note>
            föredrogs.
          </note>
          <note>
            Anf. 59 YASMINE BLADELIUS (S):
          </note>
          <u>
            <seg>
              Fru talman! Barn ska inte växa upp med eller fara illa av föräldrar
              som har missbruksproblem i Sverige. Ingen ska dö av läkemedels-
              eller narkotikaförgiftning. Barn och unga ska inte lockas att
              börja använda nikotin eller tobak eller att fastna i ett missbruk.
              Sverige måste bli bättre på att förebygga den förödande ohälsan
              orsakad av alkohol, narkotika, dopning, tobak och nikotin samt
              spel. Detta är utgångspunkterna i den ANDTS-strategi som vi debatterar
              i denna kammare i dag.
            </seg>
          </u>
          <u>
            <seg>
              Fru talman! Propositionen innehåller ett reviderat övergripande
              mål för ANDTS-politiken och sju långsiktiga mål med prioriterade
              insatsområden som anger riktningen för ANDTS-politiken i sin helhet.
              I den nya strategin omfattas även spel om pengar, narkotikaklassade
              förskrivna och icke-förskrivna läkemedel samt en utvidgning av
              tobaksbegreppet till att även inkludera nikotinprodukter. Det
              är ett viktigt och välkommet förslag.
            </seg>
          </u>
          <u>
            <seg>
              Strategin har ett ökat fokus på narkotikaprevention med brottsförebyggande
              och brottsbekämpande insatser som också bidrar till strategins
              mål. Nuvarande ansvarsfördelning mellan myndigheter och samordningen
              på området kvarstår. I syfte att följa utvecklingen på området
              föreslås att ett ANDTS-politiskt forum inrättas och att ansvaret
              för att förvalta effektiva metoder och arbetssätt också tydliggörs.
            </seg>
          </u>
          <u>
            <seg>
              Fru talman! Varje människa som dör av narkotika eller läkemedelsför
              ­ giftning är en människa för mycket. Även om det finns svårigheter
              i att jämföra olika länders statistik avseende narkotikarelaterad
              dödlighet, bland annat eftersom sättet att registrera och rapportera
              skiljer sig åt gans ­ ka mycket mellan länder, kan vi konstatera
              att Sveriges narkotikarelate ­ rade dödlighet är alldeles för
              hög.
            </seg>
          </u>
          <u>
            <seg>
              Därför har regeringen de senaste åren vidtagit flera åtgärder
              för att minska antalet dödsfall orsakade av narkotika. Man har
              gett Folkhälsomyndigheten i uppdrag att etablera ett varningssystem
              för att motverka narkotikarelaterade dödsfall. Man har gett Socialstyrelsen
              i uppdrag att genomföra en kartläggning av akutmottagningarnas
              rutiner. Man har tillfört medel till Folkhälsomyndigheten för
              att möjliggöra snabbare klassificering av nya psykoaktiva substanser.
            </seg>
          </u>
          <u>
            <seg>
              Läkemedelsverket och Socialstyrelsen har på regeringens uppdrag
              utrett förutsättningarna för ökat tillgängliggörande av naloxonläkemedel
              i syfte att motverka överdoser.
            </seg>
          </u>
          <note>
            Regeringen lämnade 2016 en proposition till riksdagen om att
            ändra lagen om utbyte av sprutor och kanyler för att förbättra
            tillgången i hela landet till sprututbyte för personer som injicerar
            droger.
          </note>
          <u>
            <seg>
              Socialstyrelsen har på regeringens uppdrag tagit fram ett kunskapsstöd
              för läkemedelsassisterad behandling vid opioidberoende, LARO,
              som jag vet är mycket uppskattat och använt.
            </seg>
          </u>
          <u>
            <seg>
              I juni förra året tillsatte regeringen en särskild utredare för
              att se över hur insatser för personer med samsjuklighet med missbruk
              och beroende och annan psykiatrisk diagnos kan ske mer samordnat.
            </seg>
          </u>
          <u>
            <seg>
              Fru talman! Regeringen kommer också inom kort att tillsätta en
              utredning med syfte att utvärdera hela den svenska narkotikapolitiken
              som svar på ett tillkännagivande som ett enigt socialutskott riktat
              till regeringen. Utredningen ska bland annat föreslå hur en fortsatt
              restriktiv narkotikapolitik kan kombineras med goda möjligheter
              för personer med missbruk och beroende att få tillgång till god
              och nära vård och stöd. Inom ramen för narkotikastrafflagen ska
              utredningen också se över hur påföljderna fungerar.
            </seg>
          </u>
          <u>
            <seg>
              Fru talman! Sverige har haft en ANDT-strategi sedan 2011. Den
              har en viktig stödjande funktion på alla samhällsnivåer och syftar
              framför allt till att skydda barn och unga mot skadliga effekter
              orsakade av de olika produkterna. Strategin används som ett arbetsdokument
              i det viktiga före ­ byggande arbetet på de olika nivåerna – ute
              i kommuner, landsting och länsstyrelser, i berörda myndigheter
              och i civilsamhället.
            </seg>
          </u>
          <u>
            <seg>
              Strategin har varit vägledande för alla de aktörer som omfattas
              av den, och den har utgjort ett viktigt verktyg för ett samlat
              arbete på nationell, regional och lokal nivå. Den har varit väl
              förankrad hos alla aktörer. Det är naturligtvis en framgångsfaktor
              att strategin omfattar hela befolkningen och att den utgör en
              utgångspunkt för de så viktiga regionala och lokala strategierna
              och samordnarna.
            </seg>
          </u>
          <u>
            <seg>
              Utifrån ett folkhälsoperspektiv är regeringens ANDTS-strategi
              oerhört viktig, då den sänder tydliga signaler till såväl myndigheter
              som det civila samhället och anger en tydlig riktning för det
              långsiktiga arbetet och hur det bör bedrivas.
            </seg>
          </u>
          <u>
            <seg>
              Fru talman! Om riksdagen i dag väljer att avslå strategin innebär
              det att viktiga och nödvändiga insatser på folkhälsoområdet försvåras
              och i vissa fall blir omöjliga att genomföra.
            </seg>
          </u>
          <u>
            <seg>
              Ytterst drabbar det naturligtvis de barn och unga som växer upp
              med missbrukande föräldrar eller riskerar att själva hamna i ett
              missbruk. Dessutom riskerar det att skapa osäkerhet vad gäller
              inriktningen på arbetet bland aktörer på olika nivåer liksom i
              det civila samhället under strategiperioden.
            </seg>
          </u>
          <u>
            <seg>
              Jag tycker att det är beklagligt att en majoritet i socialutskottet
              väljer att rösta ned denna viktiga strategi för att markera att
              man inte är nöjd eller politiskt överens i vissa sakfrågor.
            </seg>
          </u>
          <u>
            <seg>
              Man har inte heller, fru talman, lyckats enas kring något av
              sina tillägg. Man röstar alltså ned strategin helt destruktivt
              och på helt olika grund er .
            </seg>
          </u>
          <u>
            <seg>
              Jag måste också säga att jag ställer mig ytterst frågande till
              vad dessa partier menar när de i sin majoritetstext skriver att
              regeringen nu skyndsamt måste återkomma med en ny strategi men
              samtidigt att det egentligen inte behövs någon strategi och att
              det viktiga förebyggande arbetet måste fortsätta utan strategi.
            </seg>
          </u>
          <u>
            <seg>
              Det här gör mig konfunderad, fru talman. Menar dessa partier
              att det inte behövs en ANDTS-strategi i Sverige? Hur väl förankrat
              är i så fall det förslaget hos aktörerna?
            </seg>
          </u>
          <u>
            <seg>
              Fru talman! Jag håller med regeringen men också alla de aktörer
              som varit i kontakt med oss i socialutskottet via mejl och skrivelser
              om att det behövs en samlande, stödjande och vägledande ANDTS-strategi
              för att det viktiga förebyggande arbetet ska kunna fortgå och
              utvecklas. Jag hade naturligtvis hoppats att vi hade kunnat rösta
              igenom en sådan strategi här. Nu ser det inte ut att bli så, och
              det är beklagligt.
            </seg>
          </u>
          <u>
            <seg>
              Jag vill med detta yrka bifall till vår reservation 1.
            </seg>
          </u>
          <note>
            Anf. 60 JOHAN HULTBERG (M):
          </note>
          <u>
            <seg>
              Fru talman! Sedan 2011 har Sverige haft en samlad strategi för
              alko ­ hol ‑ , narkotika ‑ , dopnings- och tobakspolitiken. Strategin
              har varit en vik ­ tig styråra och ett viktigt verktyg i arbetet
              på detta centrala folkhälsopoli ­ tiska område. Inte minst har
              strategin varit viktig för att samla de många aktörer – kommuner,
              regioner, myndigheter och civilsamhällesorganisa ­ tioner – som
              alla behövs för att detta arbete ska kunna bedrivas på ett fram
              ­ gångsrikt sätt.
            </seg>
          </u>
          <u>
            <seg>
              Ett framgångsrikt arbete behöver vara långsiktigt, och jag är
              övertygad om att en nationell strategi behövs också framgent.
              Samtidigt är det för mig och Moderaterna alldeles uppenbart att
              den tidigare strategin, som löpte ut vid årsskiftet, hade allvarliga
              problem och brister som behöver åtgärdas. En kommande strategi
              behöver utvecklas och förbättras, fru talman, för det räcker inte
              att ha en strategi. Det behöver också vara en bra strategi.
            </seg>
          </u>
          <u>
            <seg>
              Regeringen förmådde tyvärr inte ta fram en ny strategi i tid.
              Det är beklagligt, men vad som är verkligt allvarligt är att det
              förslag till strategi som regeringen till slut lade fram inte
              håller måttet. Den ANDTS-strategi som regeringen till slut lade
              på riksdagens bord och som vi nu debatterar duger helt enkelt
              inte. Sex av riksdagens åtta partier ger regeringens strategi
              underkänt.
            </seg>
          </u>
          <u>
            <seg>
              I sitt förslag har regeringen förvisso breddat strategin till
              att omfatta också spel om pengar, och man har hörsammat kravet
              från en helt enig riksdag på att ta fram en nollvision när det
              gäller narkotikarelaterad dödlighet. Det är naturligtvis bra och
              positivt, men i övrigt är det inte mycket nytt i strategin. Framför
              allt har strategin såväl allvarliga brister som stora luckor.
            </seg>
          </u>
          <u>
            <seg>
              Det är därför, fru talman, som Moderaterna säger nej till regeringens
              strategi. Men vi säger inte bara nej, utan vi lägger också fram
              förslag om vad som behöver förändras och adderas. När vi i riksdagen
              från höger till vänster avslår regeringens strategi gör vi det
              med tydliga uppmaningar till regeringen om vad vi vill se i stället.
            </seg>
          </u>
          <u>
            <seg>
              För det första kräver riksdagen att regeringen snarast återkommer
              med en reviderad och förbättrad strategi som inte bara anger mål
              och visioner utan också stakar ut en väg framåt, en strategi med
              konkreta insatser och tydliggjord ansvarsfördelning. Gör om! Gör
              rätt!
            </seg>
          </u>
          <u>
            <seg>
              För det andra kräver riksdagen att en förnyad ANDTS-strategi
              ska utgå från ett förändrat övergripande mål, ett mål som beaktar
              varierande skade ­ verkningar. I stället för att som regeringen
              jaga snusare bör målet avseende tobaks- och nikotinprodukter vara
              att minska skadorna på samma sätt som målet är uttryckt när det
              gäller alkohol och spel om pengar.
            </seg>
          </u>
          <u>
            <seg>
              För oss moderater betyder det att arbetet framåt behöver fokusera
              på att minska den livsfarliga tobaksrökningen samt att utveckla
              och stärka det förebyggande arbetet så att färre börjar med tobaks-
              och nikotinprodukter.
            </seg>
          </u>
          <u>
            <seg>
              För det tredje, fru talman, kräver riksdagen att regeringen ger
              Socialstyrelsen i uppdrag att klargöra olika produkters skadeverkningar.
              Detta tillkännagivande hänger naturligtvis tätt ihop med det föregående.
              En seriös politik behöver utgå från fakta.
            </seg>
          </u>
          <u>
            <seg>
              För det fjärde kräver riksdagen att regeringen åtgärdar de mycket
              allvarliga kunskapsbrister som Sverige har avseende den svenska
              narkotikasituationen och hur den svenska beroendevården ser ut.
              För att kunna vidta rätt åtgärder och för att kunna utvärdera
              gjorda insatser behövs bättre tillgång till relevant och pålitlig
              statistik. Men i dag har vi som land varken koll på hur många
              tunga narkomaner vi har, hur många som har ett injek ­ tionsmissbruk
              eller hur många som är i så kallad LARO-behandling, alltså får
              läkemedelsassisterad behandling för sitt opioidberoende.
            </seg>
          </u>
          <u>
            <seg>
              Detta är alldeles för dåligt. Ska vi kunna minska Sveriges skyhöga
              narkotikarelaterade dödlighet måste vi få ordning på torpet. Därför
              är det viktigt att genomföra de kartläggningar som vi moderater
              föreslagit och som en klar majoritet i utskottet nu ställt sig
              bakom.
            </seg>
          </u>
          <u>
            <seg>
              För det femte kräver riksdagen att regeringen utreder hur ett
              nationellt kompetenscentrum för ANDTS-prevention kan skapas. Egentligen,
              fru talman, kanske jag borde ha nämnt detta tillkännagivande först,
              för ett framgångsrikt ANDTS-arbete bygger naturligtvis på och
              börjar med ett framgångsrikt och starkt förebyggande arbete.
            </seg>
          </u>
          <u>
            <seg>
              Vi moderater, liksom en majoritet i utskottet, tycker att det
              förebyg ­ gande arbetet behöver utgå från evidens och att det
              därför behövs ett na ­ tionellt centrum för att utveckla, förvalta
              och kvalitetssäkra framgångsrika metoder inom ANDTS-området. Ytterligare
              ett viktigt uppdrag för detta centrum bör vara att utbilda och
              sprida information om de bästa metoderna så att de kommer till
              användning och gör nytta i hela landet.
            </seg>
          </u>
          <u>
            <seg>
              Fru talman! Dessa fem tillkännagivanden innebär en tydlig beställning
              till regeringen – en beställning som förhoppningsvis kan göra
              det hyggligt enkelt för regeringen att nu göra sin bakläxa. Jag
              vill också påminna om de tillkännagivanden som riksdagen har gjort
              tidigare och som rimligen också bör inkluderas i arbetet med att
              ta fram en ny, bättre strategi. Jag tänker särskilt på det tillkännagivande
              som riksdagen gjorde för bara ett par veckor sedan om en stärkt
              vårdgaranti för personer med beroendesjukdom, liksom det som riksdagen
              gjorde i fjol om att öka tillgången till naloxon, det läkemedel
              som häver överdoser och därmed räddar liv.
            </seg>
          </u>
          <u>
            <seg>
              Vi moderater har i detta betänkande också föreslagit att Sverige
              ska ta fram och genomföra en nationell överdosstrategi. En sådan
              strategi hade kunnat bidra till att förverkliga nollvisionen för
              narkotikarelaterade dödsfall. Därför, fru talman, vill jag yrka
              bifall till reservation 36 under punkt 25, som handlar om att
              ta fram en nationell överdosstrategi men också om ett systematisk
              arbete med suicidprevention. Självfallet står jag bakom övriga
              moderata reservationer i betänkandet, men för tids vinning yrkar
              jag alltså bara bifall till den nyss nämnda.
            </seg>
          </u>
          <u>
            <seg>
              Fru talman! Avslutningsvis och sammanfattningsvis: För ett framgångsrikt
              ANDTS-arbete behövs en ändamålsenlig strategi och ett politiskt
              ledarskap, konstaterar utskottet. Jag konstaterar att båda delarna
              nu saknas. Sverige behöver en ny ANDTS-strategi men också en ny
              regering.
            </seg>
          </u>
          <note>
            Anf. 61 PER RAMHORN (SD):
          </note>
          <u>
            <seg>
              Fru talman! För oss sverigedemokrater är arbetet för att minska
              skador och problem kopplade till alkohol, narkotika, dop n ing
              och tobak ett prioriterat område. Vi har bland annat sedan länge
              drivit frågan om att sjukvården måste ta över ansvaret för missbruksvården
              och att den i högre grad måste grunda sig på vetenskap och beprövad
              erfarenhet. För man ska naturligtvis komma ihåg att majoriteten
              av alla som har missbruksproblem, bland annat med narkotika, har
              bakomliggande psykiska eller fysiska sjukdomar. Därför måste missbruksvården
              bli betydligt mer tillgänglig så att fler kan bli fria från sitt
              missbruk.
            </seg>
          </u>
          <u>
            <seg>
              Som vi vet har Sverige näst högst narkotikarelaterad dödlighet
              i hela Europa. Detta är ett svek mot såväl de missbrukare som
              behöver vård som mot deras anhöriga. Det är uppenbart för de flesta
              att regeringens politik inte har räckt till inom detta område.
            </seg>
          </u>
          <u>
            <seg>
              Fru talman! Regeringen presenterar nu en ny ANDT-strategi, som
              vi ska ta ställning till här i dag. Strategin har fått ett tillägg
              i form av ett S och omfattar nu även spel, vilket vi anser är
              bra. Man har även återinfört målet att skydda barn från skadeverkningar,
              vilket också är bra.
            </seg>
          </u>
          <u>
            <seg>
              Men, fru talman, det räcker inte. Det här är en strategi som
              inte håller måttet. Det är viktigt att man har en strategi som
              utgår från tydliga, konkreta mål som man kan följa upp och som
              bidrar till en bättre folkhälsa och räddar liv, vilket vi inte
              anser att denna strategi gör. Det framgår inte heller av propositionen
              att åtgärderna ska genomföras, och det skapar en osäkerhet om
              hur strategins övergripande mål ska kunna uppnås i praktiken,
              vilket är väldigt olyckligt.
            </seg>
          </u>
          <u>
            <seg>
              Fru talman! Även om alla produkter inom strategins område är
              skadliga för hälsan är det ändå viktigt att klargöra de skillnader
              när det gäller dessa produkters skadeverkningar som är vetenskapligt
              påvisade. Vi är kritiska till att regeringen fortfarande inte
              gör en tydlig och skarp åtskillnad när det gäller skadeverkningar
              av tobaksrökning kontra bruk av snus och andra rökfria nikotinprodukter.
              Tobaksrökningen är definitivt ett av världens allvarligaste folkhälsoproblem.
              Den beskrivs också av Världshälsoorganisationen som en global
              epidemi, vilket naturligtvis är oerhört allvarligt.
            </seg>
          </u>
          <u>
            <seg>
              Därför, fru talman, är det mycket glädjande att utskottet nu
              har lagt fram ett förslag till tillkännagivande om ett nytt övergripande
              mål som tar hänsyn till de varierande skadeverkningar som olika
              tobaks- och nikotinprodukter kan orsaka. Förhoppningsvis kan detta
              leda till att vi får en mer seriös politik på området, som utgår
              från evidens, beaktar olika ANDTS-produkters skadeverkningar och
              baseras på vetenskapliga riskbedömningar.
            </seg>
          </u>
          <u>
            <seg>
              Fru talman! Bruket av narkotika har ökat, och utvecklingen har
              inte legat i linje med målet om minskade skador och dödsfall.
              Tvärtom har fler skadats och dött av sitt eget narkotikabruk,
              även om en positiv trend har kunnat skönjas de senaste åren.
            </seg>
          </u>
          <u>
            <seg>
              Enligt den europeiska narkotikabyrån har Sverige nu Europas näst
              högsta narkotikarelaterade dödlighet. Som vi har hört tidigare
              är det förvisso alltid riskabelt att jämföra narkotikarelaterade
              dödsfall i olika länder. Men klart är att Sveriges har en väldigt
              hög dödlighet när det gäller narkotika, och det betyder att mycket
              mer behöver göras för att minska missbruket och i förlängningen
              rädda liv. Samtidigt ger regeringens förnyade strategi inte tillräckliga
              svar på hur dödsfallen ska bli färre. Detta är inte acceptabelt.
            </seg>
          </u>
          <u>
            <seg>
              Fru talman! Sverigedemokraternas besked är således att vi vill
              se en strategi som håller betydligt högre standard än den som
              regeringen presenterat i sitt förslag – en seriös strategi som
              är heltäckande och tydlig när det gäller både konkreta insatser
              och målsättningar. Vår uppfattning är att regeringens förslag
              inte håller måttet. Därför vill vi se att regeringen inom en snar
              framtid återkommer med ett omarbetat förslag inom detta område
              så att vi så snart som möjligt kan stärka arbetet med att motverka
              det mänskliga lidandet och samtidigt hantera den samhällsproblematik
              som är kopplad till området på ett ändamålsenligt sätt.
            </seg>
          </u>
          <u>
            <seg>
              Med detta sagt, fru talman, ställer vi oss bakom reservation
              32 och yrkar avslag på propositionen.
            </seg>
          </u>
          <note>
            Anf. 62 ANDERS W JONSSON (C):
          </note>
          <u>
            <seg>
              Fru talman! I boken Vi begravde våra barn berättar 33 mammor
              om sin kamp för sina barn och mot deras missbruk av droger och
              läkemedel, en strid som drogerna och sorgen gick segrande ur.
              Så var det med 19 ‑ åriga Timmy, som trots familjens vädjan om
              hjälp från samhället dog av sitt narkotikamissbruk den 1 september
              2014, eller med Björn, 20 år, som efter år av missbruk och psykisk
              sjukdom hittades död i sitt rum hösten 2015.
            </seg>
          </u>
          <u>
            <seg>
              Detta, fru talman, är tragedier som verkligen berör på djupet.
              Men det är också fungerande vittnesmål om en missbruksvård och
              en narkotikapolitik som över huvud taget inte fungerar. Det är
              just detta som den här debatten borde handla om.
            </seg>
          </u>
          <u>
            <seg>
              I Sverige är dödligheten för människor som lider av narkotikaberoende
              bland de högsta i Europa. Om det vore så med någon annan patientgrupp
              – om vi hade de sämsta resultaten vad gäller att behandla cancer
              eller hjärt- och kärlsjukdomar eller att få för tidigt födda barn
              att överleva – skulle det vara ett ramaskri i Sverige och bland
              svenska politiker. Men just för att dödligheten drabbar en grupp
              människor som betraktas som stående längst ned på samhällsstegen
              och är mer utsatt än någon annan grupp är det väldigt tyst i debatten.
            </seg>
          </u>
          <u>
            <seg>
              Det är klart att detta hänger samman med synen på narkotikaberoende.
              Man menar att det inte är en sjukdom. Ministrar kan stå i Agenda
              och säga ”jag tror” och ”jag tycker”, och en minister avfärdar
              den ansvariga myndighetens, Folkhälsomyndighetens, uppmaning att
              verkligen utreda bakgrunden till detta med att det inte stämmer
              med hennes politiska uppfattning. I det läget är det klart att
              man får den här effekten.
            </seg>
          </u>
          <u>
            <seg>
              Beroendesjukdom är en sjukdom. Sjukdomar ska behandlas enligt
              vetenskap och beprövad erfarenhet. Där ska det vara forskning
              som ligger till grund för vad vi gör och vilka ställningstaganden
              vi gör.
            </seg>
          </u>
          <u>
            <seg>
              Det är också politiskt tyckande och troende som gör att det till
              skillnad från när det gäller alla andra sjukdomar är socialtjänsten
              som har huvud ­ ansvaret för behandling av just den här gruppen.
              Då är det inte märkligt att vår dödlighet är bland de högsta i
              hela Europa och att vi har en regering som passivt ser detta hända.
            </seg>
          </u>
          <u>
            <seg>
              Detta är en av anledningarna till att vi i Centerpartiet har
              landat i att det självklara är att yrka avslag på ANDTS-strategin.
              Det är en strategi som vad gäller narkotika radar upp målsättningar
              och visioner helt utan skarpa åtgärder. Som vi har hört här från
              talarstolen handlar det om diverse uppdrag till myndigheter och
              statliga verk, men den innehåller ingenting som i grunden påverkar
              situationen. Det är därför som vi ligger kvar på en dödlighet
              som är en av de högsta i Europa på det här området.
            </seg>
          </u>
          <u>
            <seg>
              För oss i Centerpartiet handlar det dock inte bara om missnöje
              med avsaknaden av skarpa förslag inom narkotikapolitiken. Även
              inom alkoholpolitiken lyser de skarpa förslagen med sin frånvaro.
              Där är det lätt att glädjas över att alkoholkonsumtionen sjunker,
              inte minst bland ungdomar men även i befolkningen totalt sett.
              Men vi har fortfarande ett problem med ungefär 500 000 människor
              som har ett problematiskt alkoholbruk, snudd på ett beroende,
              där det inte finns adekvat hjälp att få.
            </seg>
          </u>
          <u>
            <seg>
              Vi är också missnöjda med formuleringarna när det gäller tobak.
              Låt mig vara den förste att säga att snus definitivt inte är någon
              hälsoprodukt, utan den är befäst med ett antal allvarliga konsekvenser.
              Det är klart att vi ska göra allt vi kan för att undvika att ungdomar
              börjar snusa. Men att jämföra det med cigarettrökning, som är
              ett av de största folkhälsohot vi har och orsakar sjukdom och
              död i en omfattning som få andra saker, leder tanken helt fel.
            </seg>
          </u>
          <u>
            <seg>
              Därför är det inte så konstigt att sex av riksdagens åtta partier
              står bakom Centerpartiets krav på att avslå ANDTS-strategin. Det
              räcker inte att ha en strategi med målsättningar och visioner
              utan skarpa åtgärder. Då är det inte riksdagens partier som är
              ansvariga för att regeringen ska få igenom sin ANDTS-strategi.
            </seg>
          </u>
          <u>
            <seg>
              Den här regeringen måste inse att det inte minst vad gäller narkotikapolitiken
              är dags att lyssna på riksdagens partier och på alla de tillkännagivanden
              som har beslutats i den här kammaren och försöker skapa en majoritet
              bakom en ANDTS-strategi som verkligen skulle förändra situatio
              ­ nen i Sverige.
            </seg>
          </u>
          <u>
            <seg>
              Jag står bakom samtliga reservationer från Centerpartiet men
              väljer att yrka bifall endast till reservation 45.
            </seg>
          </u>
          <note>
            Anf. 63 KARIN RÅGSJÖ (V):
          </note>
          <u>
            <seg>
              Fru talman! Under hela mitt yrkesliv har jag jobbat med frågor
              som handlar om just alkohol och narkotika – som fältassistent
              i Solna, som behandlare, som projektledare och som kommunikationsstrateg.
              Jag har jobbat med socialt arbete, kommunikation och stora informationsinsatser,
              med ungdomar som kom ifrån trassliga hem och med hiv-infekterade
              beroende i Stockholm i början av hiv-epidemin. Men jag skulle
              aldrig utgå från min egen lilla bubbla – aldrig!
            </seg>
          </u>
          <u>
            <seg>
              Jag har under hela mitt liv lyssnat på forskare och på dem som
              jobbar i professionen. Jag skulle önska att fler politiker gjorde
              det och att också regeringen gör det på ett annat sätt.
            </seg>
          </u>
          <u>
            <seg>
              Regeringens stora problem är bristen på lyhördhet och bristen
              på öd ­ mjukhet. Den bristen ger sig till känna i den ANDTS-strategi
              som nu skickas tillbaka till Socialdepartementet med olika ingångar
              från opposi ­ tionen. Strategin håller inte måttet på ett flertal
              områden.
            </seg>
          </u>
          <u>
            <seg>
              Fru talman! Det finns i Sverige mycket kunniga beroendeforskare
              och extremt kunniga kliniker och utredare. I förra veckan fick
              vi i socialutskottet ett brev från dem, eller kanske snarare en
              miniutredning. Hur många av dem har varit med i den här processen?
              Har de blivit tillfrågade och varit på hearingar? Det blir problem
              när regeringen inte lyssnar på andra än dem man lyssnat på tidigare.
              Det är som i en liten ankdamm, där alla tycker samma sak.
            </seg>
          </u>
          <u>
            <seg>
              Fru talman! Jag ställer mig frågande till hur det går att veta
              att tidigare strategier har varit framgångsrika. Det framgår inte
              om vården har blivit mer tillgänglig, varför 894 personer avled
              i narkotikarelaterad dödlighet 2019, om barn till beroende får
              egen hjälp eller om färre ungdomar har utvecklat ett beroende.
              Jag måste säga att den svenska narkotikastrategin i vissa delar
              är baserad på ofullständig och inaktuell information. Vi måste
              gräva mer i de här frågorna. Vi måste ha mer kunskap för att kunna
              göra mer relevanta saker.
            </seg>
          </u>
          <u>
            <seg>
              Fru talman! Beroende kräver olika typer av insatser med tanke
              på omfattning och social situation. Många far illa för att man
              inom socialtjänsten och beroendevården använder metoder som inte
              utgår från fakta och forskning. Det behövs en genomlysning av
              behandlingsinsatser och förutsättningar för tillgång till vård
              och behandling inom området.
            </seg>
          </u>
          <u>
            <seg>
              Vänsterpartiet vill ha koll på utvecklingen av antalet personer
              som får behandling på behandlingshem och antalet avgiftningsplatser
              i regionerna uppdelat på kvinnor och män samt unga människors
              förutsättningar att få vård och behandling. Att särskilt lyfta
              kvinnors situation och utsatthet utifrån alkohol- och drogprevention
              borde vara självklart. Stora nedskärningar i decennier inom både
              kommuner och regioner har inneburit att många med behov av hjälp
              har nekats vård och stöd. Det är uppenbart.
            </seg>
          </u>
          <u>
            <seg>
              AA och AN är behandlingar som inte kostar något, och de är tyvärr
              de behandlingar som används i väldigt stor utsträckning. De kan
              vara jättebra som komplement, men kanske inte för alla.
            </seg>
          </u>
          <u>
            <seg>
              Med anledning av detta är det så viktigt att möjliggöra en tydlig
              mätning av sociodemografiska förutsättningar för att få tillgång
              till reell vård och därigenom jämlik hälsa. Jag yrkar därför redan
              nu bifall till reservation nummer 30, fru talman.
            </seg>
          </u>
          <u>
            <seg>
              Alkohol är, som ni vet, ingen vanlig vara, vilket innebär att
              vinstintresse och konkurrens ska hållas bort från handel med alkohol.
              Vi måste behålla den mycket restriktiva alkoholpolitik som vi
              ändå har lyckats hålla i och som har sin grund i ett folkhälsoperspektiv
              och är solidarisk i stället för egoistisk. När jag ser vissa alkoholpopulistiska
              utspel lite här och var i Sverige och även i kammaren blir jag
              lite lätt oroad.
            </seg>
          </u>
          <u>
            <seg>
              När det gäller tobak är förstås det viktiga att förebygga att
              unga inte börjar använda nikotinprodukter.
            </seg>
          </u>
          <u>
            <seg>
              Vi blir ofta uppvaktade, som ni vet, av olika lobbyister från
              olika håll. Det är Philip Morris, och det är snusfabrikanterna
              som numera också företräds av en läkare. Så kan det gå när inte
              haspen är på. Jag tycker att man ska hålla lobbyister från tobaksbranschen
              och alkoholindustrin på behörigt avstånd från politiken.
            </seg>
          </u>
          <u>
            <seg>
              Utredningen om översyn av vissa frågor på tobaksområdet överlämnade
              sitt betänkande Hårdare regler för nya nikotinprodukter den 5
              mars 2021. Det finns en mängd förslag som vi ska titta på i utredningen
              och som vi kommer att debattera. Men att just nu låta Socialstyrelsen
              utreda skillnader i hälsorisker mellan rökning och snus ställer
              sig Vänstern klart frågande till.
            </seg>
          </u>
          <u>
            <seg>
              Barn till beroende far illa. Vart fjärde barn som växer upp i
              en familj med beroendeproblem går dessutom ut grundskolan utan
              gymnasiebehörighet. Det är dubbelt så många som i andra familjer.
              Den enskilt största förebyggande betydelsen är en fungerande jämlik
              förskola och skola med målet att alla går ut med betyg från grundskolan.
              Det är så viktigt, säger alla forskare, men så är det inte i verkligheten.
            </seg>
          </u>
          <u>
            <seg>
              Att misslyckas i skolan är en tydlig indikation på en ökad risk
              för beroende. Barns rätt till eget stöd när de växer upp i hem
              med beroende är en fråga som Vänsterpartiet har drivit i flera
              år.
            </seg>
          </u>
          <u>
            <seg>
              I dag får barnen förlita sig på projekt som kommer och går. Med
              anledning av det är det viktigt att specifika insatser riktade
              till barn och unga i riskzon görs till ett långsiktigt mål i den
              förnyade ANDTS-strategin. Men det behöver också utvecklas särskilda
              program för att förebygga barns och ungas användning av alkohol,
              narkotika, dopningsmedel, tobak och nikotinprodukter eller spel
              om pengar. Jag saknar det i den här strategin.
            </seg>
          </u>
          <u>
            <seg>
              Fru talman! Under perioden 2006–2019 ökade dödligheten i läkemedels-
              och narkotikaförgiftningar med 79 procent – siffran kommer från
              Folkhälsomyndigheten. Den narkotikarelaterade dödligheten har
              ökat mycket kraftigt i Sverige sedan 90-talet. Enligt senast tillgänglig
              statistik, som avser år 2019, inträffade 894 dödsfall till följd
              av läkemedels- och narkotikaförgiftningar bland invånare 15 år
              och äldre. Hälften av fallen berodde på opioidöverdoser. För att
              vi inte ska hamna i en siffercirkus vill jag säga att när Folkhälsomyndigheten
              rapporterar till EU används ett annat mått. Enligt detta avled
              540 personer under 2019 till följd av överdos. Därmed hör vi till
              de länder inom EU som rapporterar högst andel narkotikarelaterade
              dödsfall per miljon invånare i åldrarna 15–64 år, 77 jämfört med
              EU-genomsnittet 15.
            </seg>
          </u>
          <u>
            <seg>
              Det här bara fortsätter år efter år. Det kan inte få fortsätta
              så här. Det är skamligt att så lite har gjorts så länge för att
              hindra detta och för att undersöka varför. Är inte det självklart?
              Precis som föregående talare, Anders W Jonsson, sa är beroende
              en sjukdom och ska behandlas som en sjukdom.
            </seg>
          </u>
          <u>
            <seg>
              För drabbade mammor, pappor, systrar, bröder, vänner och barn
              och den döde själv är det ett förlorat liv.
            </seg>
          </u>
          <u>
            <seg>
              Det är så tydligt att stigmatiseringen och utsattheten har ökat.
              Narkotikapolitiken håller inte ihop längre. Regeringen och tidigare
              regeringar har konsekvent ignorerat den höga överdödligheten.
              Det finns ett stort behov av att utvärdera vilka effekter narkotikapolitiken,
              inklusive kriminaliseringen, har haft. Hela lagstiftningen, allt,
              behöver utvärderas, och det är det jag förväntar mig av regeringen.
            </seg>
          </u>
          <u>
            <seg>
              Det saknas en kunskap om behandling, tillgång och efterfrågan.
              Den stora frågan är att förändra narkotikapolitiken från livsfarlig,
              som den är nu, till en möjlighet för människor att gå vidare i
              sina liv genom att få behandling och hjälp. Så ser det inte ut
              nu. Alla människor ska ha ett anständigt liv, inte sant?
            </seg>
          </u>
          <u>
            <seg>
              Den här strategin, som vi har sagt nej till, ger inte de svar
              som behövs. Och jag undrar verkligen var den utredning om narkotikapolitiken
              som vi beslutade om för cirka ett år och fyra månader sedan är.
              Den sägs ska komma nu. Det hade ju varit helt underbart om vi
              hade fått den före den här dagen, inte sant? Utredning först,
              sedan strategi hade varit en väldigt rimlig tågordning, tycker
              jag. Bakom kravet på utredning i det här betänkandet, som inkluderar
              allt, står Sverigedemokraterna, Vänstern, Centern och Liberalerna
              men inte, om jag tolkar det rätt, Moderaterna och Kristdemokraterna.
            </seg>
          </u>
          <u>
            <seg>
              Som sagt: Jag tycker nog att de dödas pappor, mammor, systrar,
              bröder, vänner, partner och barn ska få en utvärdering som tittar
              på hela narkotikapolitiken och ger hopp om att det går att förändra.
              Vi gör som Folkhälsomyndigheten, Sveriges Kommuner och Regioner
              och hur många som helst av de mest prominenta forskarna som just
              har skickat det här materialet till hela socialutskottet och tittar
              på det här.
            </seg>
          </u>
          <u>
            <seg>
              Ingen vill legalisera narkotika, ingen. Men vi vill ha en narkotikapolitik
              som inte dödar så här många. Vi måste göra någonting. Ignorera
              inte frågan en dag till!
            </seg>
          </u>
          <note>
            Anf. 64 PIA STEENSLAND (KD):
          </note>
          <u>
            <seg>
              Fru talman! Vi debatterar i dag regeringens förslag till ny ANDTS-strategi,
              alltså politiken kring alkohol, narkotika, dopning, tobak och
              spel om pengar. Detta är frågor som engagerar mig mycket, då jag
              i min roll som forskare vid Karolinska institutet studerade vad
              som händer i hjärnan under utveckling av beroende. Utifrån den
              kunskapen utvecklade min forskargrupp nya läkemedel för behandling
              av alkoholberoende.
            </seg>
          </u>
          <u>
            <seg>
              Dessa frågor är oerhört viktiga för alla de människor som själva
              är drabbade och för de som lever tillsammans med någon som dricker
              för mycket alkohol eller som har någon annan missbruksproblematik.
              I Sverige är det ungefär 1 miljon människor över 15 år som dricker
              så mycket alkohol att de skadar eller riskerar att skada sin hälsa.
              Jag lade till de som riskerar att skada sin hälsa till den siffra
              som Anders W Jonsson uppgav tidigare. Många av dessa människor
              lever med ett stort stigma och en stark känsla av skuld och skam.
            </seg>
          </u>
          <u>
            <seg>
              Fru talman! Jag tänker särskilt på de barn som lever i en familj
              där det finns alkoholproblem, barn som lever med en ständig otrygghet
              och en oro för att vinet eller ölen ska omvandla en älskad mamma
              eller pappa till en obehaglig, skrämmande och kanske aggressiv
              person. Dessa barn riskerar inte bara att lyckas sämre i skolan
              utan har också en förhöjd risk att utveckla ett eget missbruk
              senare i livet.
            </seg>
          </u>
          <u>
            <seg>
              Inte minst för att stå upp för de drygt 300 000 barn som enligt
              Centralförbundet för alkohol- och narkotikaupplysning uppger att
              de har påverkats mycket negativt av att växa upp i en familj där
              en förälder har alkoholproblem är det så viktigt att ha en tydlig
              ANDTS-strategi. Det ska vara en strategi med ett tydligt politiskt
              ledarskap och konkreta insatser för att minska tillgängligheten
              och för att främja ett starkt förebyggande arbete samt en lättillgänglig
              vård och behandling med ett gott bemötande.
            </seg>
          </u>
          <u>
            <seg>
              Först då, fru talman, kan vi effektivt motverka det mänskliga
              lidandet och den samhälleliga stora problembörda som är kopplad
              till alla bokstäver i strategin. Men här har regeringen brustit
              i sitt ansvar. Deras strategi är otydlig. Den saknar både konkreta
              insatser och politiskt ledarskap. Regeringen skriver exempelvis
              att de överväger att genomföra olika insatser. Det framgår med
              andra ord inte om dessa åtgärder kommer att genomföras eller inte.
              Dessa vaga formuleringar skapar en osäkerhet om hur strategins
              mål ska kunna uppnås i praktiken. Det här duger verkligen inte!
            </seg>
          </u>
          <u>
            <seg>
              Fru talman! Vi kristdemokrater är angelägna om att få en bra
              ANDTS ‑ strategi på plats omgående. Vi föreslog därför i vår följdmotion
              att regeringens strategi skulle avslås och att regeringen omgående
              skulle återkomma till riksdagen med en förbättrad version. För
              att ge regeringen ledning i det arbetet gav vi också 30 olika
              förslag på konkreta insatser som skulle förbättra strategin och
              stärka det politiska ledarskapet.
            </seg>
          </u>
          <u>
            <seg>
              Fru talman! Jag är oerhört besviken på hur styvmoderligt regeringen
              behandlar ANDTS-frågorna. Inte nog med att den misslyckades med
              att ta fram en ny strategi i tid till att den förra löpte ut vid
              årsskiftet; när reger ­ ingen väl lade ett förslag på riksdagens
              bord var det en undermålig strategi.
            </seg>
          </u>
          <u>
            <seg>
              Men, fru talman, jag är samtidigt glad och stolt över att vara
              verksam i ett socialutskott som även i denna fråga axlar ansvaret
              när regeringen brister i sitt. Jag vill därför passa på att tacka
              mina kollegor från andra partier för det fina samtalsklimat och
              den goda samarbetsvilja som alltid präglar vårt arbete i riksdagen
              – stort tack!
            </seg>
          </u>
          <u>
            <seg>
              Jag är glad över att det nu finns en utskottsmajoritet bakom
              flera av de förslag som Kristdemokraterna presenterade. Det handlar
              om att klargöra de gradskillnader av ANDT-produkters skadeverkningar
              som är vetenskapligt påvisade och att genomföra en kartläggning
              av narkotikamissbruket i syfte att förbättra beroendevården. Men
              det som jag är extra stolt över är att det nu finns en majoritet
              som ställer sig bakom att Sverige behöver ett nationellt kompetenscentrum
              för ANDTS-prevention.
            </seg>
          </u>
          <u>
            <seg>
              Prevention är vetenskap, och kompetenscentrumet ska utveckla
              och utvärdera effektiva metoder men också stödja och utbilda den
              personal som arbetar med ANDTS-prevention ute i landet. Det finns
              redan en utmärkt grund för detta kompetenscentrum genom organisationen
              STAD, Stockholm förebygger alkohol- och drogproblem, som är världsledande
              inom preventionsvetenskap. STAD är en del av Centrum för psykiatriforskning,
              som i sin tur är en del av Region Stockholm och Karolinska institutet.
              Och eftersom STAD:s kompetens redan är efterfrågad runt om i landet
              av myndigheter, kommuner och regioner torde omställningen till
              att bli ett formellt nationellt kompetenscentrum vara mindre omfattande.
            </seg>
          </u>
          <u>
            <seg>
              Fru talman! Även om jag och Kristdemokraterna i dag är nöjda
              med utskottets förslag till beslut och helhjärtat står bakom det
              hade jag såklart önskat att vi hade fått gehör för alla våra 30
              olika förbättringsförslag. Jag vill därför yrka bifall till Kristdemokraternas
              reservation 41 under punkt 27, som handlar om att tydliggöra det
              nationella politiska ledarskap som krävs för ett framgångsrikt
              genomförande av ANDTS-strategin.
            </seg>
          </u>
          <u>
            <seg>
              Fru talman! Jag vill också nämna att jag noterade att socialministern
              i medierna har uttalat att hon inte vill ge besked om huruvida
              regeringen avser att återkomma med en ny, omarbetad strategi eller
              inte. Hon motiverar detta med att det ”för mig är väldigt oklart
              på vilket sätt vi skulle kunna arbeta om strategin. Riksdagen
              är inte tydlig med vilka förändringar man vill ha”.
            </seg>
          </u>
          <u>
            <seg>
              Jag ska erkänna att socialministerns uttalande förvånar mig,
              och jag vill uppmana henne att återigen läsa de konkreta tillkännagivanden
              som regeringen nu kommer att få. Men jag vill också betona att
              regeringen nu äger processen framåt.
            </seg>
          </u>
          <u>
            <seg>
              Regeringen kan gärna inspireras av den skuggstrategi som togs
              fram av experter inom området och som lämnades till Socialdepartementet
              för drygt ett år sedan. Närmare 30 organisationer inom det civila
              samhället stod bakom denna skuggstrategi. Under förra vecka hörde
              tolv experter – forskare, kliniker och praktiker inom ANDTS-området
              – av sig direkt till socialutskottets ledamöter för att de ville
              bidra med sin erfarenhet och kompetens under arbetet med att förbättra
              strategin. Dessvärre uttryckte de att de inte hade fått gehör
              från Socialdepartementet.
            </seg>
          </u>
          <u>
            <seg>
              Min uppmaning till regeringen är därför, fru talman: Gör om,
              gör rätt! Sverige behöver en bra ANDTS-strategi på plats så snart
              som möjligt, och det kan vi få om regeringen lyssnar på riksdagens
              men också på experternas konkreta förbättringsförslag.
            </seg>
          </u>
          <u>
            <seg>
              Avslutningsvis, fru talman: Det vore ett svek mot alla de barn
              som far illa och lever i en familj där det finns missbruksproblematik
              om riksdagen skulle godkänna, acceptera och släppa igenom en dålig
              strategi bara för att ha en strategi. Jag vill därför säga varmt
              tack till alla de partier som genom att stödja Kristdemokraternas
              avslagsförslag nu står upp för dessa barns rätt att växa upp i
              en trygg familj.
            </seg>
          </u>
          <note>
            Anf. 65 BARBRO WESTERHOLM (L):
          </note>
          <u>
            <seg>
              Frau talman! Att bli beroende, vare sig det är av alkohol, narkotika,
              dopningspreparat, nikotinprodukter, spel eller läkemedel, är att
              bli ofri. Drogen eller preparatet tar så att säga makten över
              den fria viljan, och det är väldigt svårt att komma loss.
            </seg>
          </u>
          <u>
            <seg>
              Dock inte för alla. Vi vet fortfarande inte vilka som speciellt
              är i riskzonen. Det kan gälla ett preparat som morfin: En del
              blir illamående, andra blir höga och andra känner egentligen inte
              så mycket. Men vi vet inte på förhand vilka som blir höga och
              fastnar. Det vet vi inte heller när det gäller nikotin, alkohol
              och så vidare. Därför måste vi arbeta för att förebygga att man
              fastnar i ett beroende och för att se detta som en sjukdom.
            </seg>
          </u>
          <u>
            <seg>
              Vi i Liberalerna är inte så positiva till alla de här bokstäverna
              – ANDTS, och så blir det kanske ett L därtill om vi får som vi
              vill – utan kallar det för beroendesjukdomar. För det är alltså
              en sjukdom att bli beroende av något av de här ämnena eller flera
              sammantaget.
            </seg>
          </u>
          <u>
            <seg>
              Detta återspeglas också i vår syn på huvudmannaskap. Vi menar
              att det är sjukvården som ska ha huvudansvaret för att förebygga,
              bota och rehabilitera. Socialtjänsten kommer in med de insatser
              som behövs när det gäller boende, möjligheter till jobb och så
              vidare. Därför yrkar jag bifall till reservation 32 under punkt
              21.
            </seg>
          </u>
          <u>
            <seg>
              Sedan till strategin, vilken som vi har skrivit är väldigt svag.
              Vi har väntat i ett år, och det har funnits förväntningar på att
              det nu skulle komma någonting skarpt. Vi har diskuterat bland
              annat med dem som nu har skrivit till socialutskottet och också
              haft sina förväntningar på ett skarpt förslag. Under denna årslånga
              väntan har man ute i landet arbetat på utifrån den gamla strategin
              men ibland också utifrån egna erfarenheter och idéer. Ganska nära
              inpå att propositionen kom hade länsstyrelserna en stor kon ­
              ferens för 700 deltagare som alla var djupt engagerade i att arbeta
              med de här frågorna, att förebygga beroende och att förebygga
              död och ohälsa.
            </seg>
          </u>
          <u>
            <seg>
              Vi skriver tydligt i betänkandet att deras insatser inte får
              stanna upp. De måste jobba på precis som de har haft för avsikt.
              Men de har då inte en skarp strategi från regeringen som stöd,
              för när propositionen kom innehöll den inga ska-krav. Det var
              överväganden om att göra det ena med det sjunde. Det är ju inget
              som man ute i landet, i arbetet i verkligheten med beroendesjukdomarna,
              kan bygga sin verksamhet på. Man har att arbeta vidare på den
              bas som man själv står på.
            </seg>
          </u>
          <u>
            <seg>
              Vi vill alltså avslå detta och säger att regeringen skyndsamt
              måste komma tillbaka med ett skarpt förslag. Då kan regeringen
              använda sig av allt det vi har tagit upp, både i detta betänkande
              och i tidigare riksdagsbeslut och debatter som vi har haft.
            </seg>
          </u>
          <u>
            <seg>
              Det här med att förebygga blir viktigt när vi inte vet vilka
              som fastnar i ett beroende. Då är det också viktigt att man använder
              sändare som man lyssnar till. Där vill jag upprepa erfarenheten
              från detta med att medicine studerande och också andra studerande
              inom hälso- och sjukvårdens yrken arbetar som sändare. De är lite
              äldre än dem som går på gymnasiet och på högstadiet men de blir
              lyssnade till genom den nära erfarenhet som de har av att vara
              unga. Det här är någonting som jag menar måste stimuleras.
            </seg>
          </u>
          <u>
            <seg>
              Sedan finns här en rad detaljfrågor. Jag har jobbat med tobak
              hur länge som helst. Sedan jag fann att kvinnor som använde tobaksvaror,
              nikotin, löpte ökad risk för blodpropp under p-pillerbehandling
              har jag velat att man ska byta ordet ”tobak” mot ordet ”nikotin”.
              Visst, det är en skillnad när det gäller lungcancer och risk om
              man röker eller använder snus. Men snuset är inte ofarligt. Det
              ger kärlförändringar. Snusar en gravid kvinna får det väntade
              barnet de här kärlförändringarna som vi inte vet hur de kommer
              att drabba barnet i form av ohälsa när det blir vuxet.
            </seg>
          </u>
          <u>
            <seg>
              Det finns en rad olika saker här som jag skulle gå in på, men
              jag upprepar inte de fem tillkännagivandena som finns i betänkandet,
              för dem har andra läst upp. Men jag vill av sluta med att säga
              att jag har debatterat de här frågorna sedan 1988 när jag kom
              in i riksdagen, och till min bedrövelse har vi inte gjort några
              jättekliv framåt. Jo, vi har fått sprututbytesprogram och en del
              andra förbättringar, men det är inga jättekliv. Nu måste det till
              en skarp strategi som förändrar tillvaron för barn, ungdomar,
              föräldrar och så vidare.
            </seg>
          </u>
          <u>
            <seg>
              Jag läste böckerna om Sara. Det är tre böcker där alla de tillkortakommanden
              som finns inom socialtjänsten men också inom hälso- och sjukvården
              visas. Det här får inte fortsätta.
            </seg>
          </u>
          <note>
            Anf. 66 NICKLAS ATTEFJORD (MP):
          </note>
          <u>
            <seg>
              Fru talman! Jag vill inleda med att säga att Miljöpartiet står
              bakom samtliga reservationer, men för tids vinning yrkar jag bifall
              endast till reservation 1.
            </seg>
          </u>
          <u>
            <seg>
              Det kan vara bra att i en sådan här debatt påminna sig om att
              tobaks ­ industrin är en av världens kanske mest cyniska och mest
              korrumperade in ­ dustrier. Man har under åren köpt och mutat
              forskare, politiker och do ­ mare världen över. Man har orsakat
              en för tidig död för miljontals männi ­ skor. Varje reglering
              av cigaretter och andra tobaksprodukter har varit en kamp. Varje
              strävan efter sanning har så gott som alltid undergrävts.
            </seg>
          </u>
          <u>
            <seg>
              Nu ligger tobaksindustrins fokus på att stoppa världens utvecklingsländer
              från att reglera tobak på samma sätt som har gjorts i exempelvis
              Sverige. Detta sker trots vetskapen om att många av dessa länder
              saknar en sjukvård för att ta hand om dem som skadas och att de
              sjukdomar som man orsakar med tobak tränger undan annan viktig
              vård som mödravård och vaccinering av barn. Därtill bidrar man
              till att undergräva demokratierna genom korruption.
            </seg>
          </u>
          <u>
            <seg>
              Varför agerar då dessa företag på detta vis både i dag och historiskt?
              Svaret är lika enkelt som cyniskt: Det handlar om pengar. Tobak
              innehåller nikotin, vilket är den perfekta varan. Till en låg
              kostnad kan du göra dina kunder kemiskt beroende. Att dina kunder
              utvecklar cancer och hjärt-kärlsjukdomar är inte ett problem för
              den här industrin, utan det lämnas med varm hand över till skattebetalarna
              i de olika länderna att ta hand om.
            </seg>
          </u>
          <u>
            <seg>
              Den här industrin har med tiden utvecklat sina produkter för
              att kunna lägga ut dimridåer, eller kanske snarare rökridåer,
              för att kunna fortsätta sälja sina produkter. Det handlar om allt
              från filter till så kallade lightcigaretter och från snus till
              portionssnus och nu också det så kallade vita snuset. I grunden
              är det såklart samma affärsidé: Introducera produkten så tidigt
              som möjligt och få dina kunder att skriva under ett kontrakt av
              kemiskt beroende så kommer pengarna att ticka in månad efter månad.
            </seg>
          </u>
          <u>
            <seg>
              Fru talman! ANDTS-strategin lägger särskild vikt vid att skydda
              barn och unga mot skadliga effekter orsakade av alkohol, narkotika,
              dopning, tobak och nikotinprodukter samt nu också spel om pengar.
            </seg>
          </u>
          <u>
            <seg>
              Skador bland barn och unga kan aldrig accepteras, och insatser
              för att skydda barn och unga mot eget eller andras skadliga bruk
              utgör en av de viktiga grunderna för regeringens ANDTS-strategi.
              Strategin handlar inte om att moralisera, utan den fokuserar på
              hur samhället på gruppnivå ska jobba med att förebygga, skademinimera
              och premiera en bättre folkhälsa, det vill säga hälsan på gruppnivå.
              De nationella ANDTS-strategierna har över tid fyllt en viktig
              och stödjande roll i sin funktion i arbetet med alkohol, narkotika
              och tobak runt om i landet. Strategierna har varit vägledande
              och ett viktigt verktyg i det lokala och nationella arbetet men
              också för civilsamhället.
            </seg>
          </u>
          <u>
            <seg>
              Jag tycker att Systembolaget illustrerar detta på ett vackert
              sätt. Vi vet alla att alkohol har en rad negativa bieffekter med
              allt från cancer till våld i nära relationer. Systembolaget tillhandahåller
              alkohol men på ett ansvarsfullt sätt. Det är inte erbjudanden
              om att köpa tre och få en på köpet, och man har inte öppet till
              23, utan det är balanserat.
            </seg>
          </u>
          <u>
            <seg>
              De allra flesta tycker att den eventuella uppoffring vi som individer
              gör som tvingas att köpa vår alkohol på detta vis är ett pris
              som är värt att betala, för vi vet alla någonstans innerst inne
              vad priset för en oreglerad alkoholförsäljning är i form av en
              större social utslagning, barn som far illa och ökade sjukvårdskostnader.
              Vi som samhälle tjänar alltså på att alkoholkonsumtionen på gruppnivå
              hålls på rimliga nivåer.
            </seg>
          </u>
          <u>
            <seg>
              Fru talman! Den gängse bilden av Sverige är att vi alltid har
              varit ett reglerat och lagstyrt land, men när det kommer till
              spel kan inget vara mindre sant. Vi har länge haft en total anarki
              på spelmarknaden . Nätkasi ­ non har vuxit som svampar ur jorden
              så till den milda grad att det näst intill har varit en plåga
              att se en fotbollsmatch på grund av alla avbrott för reklam för
              diverse nätkasinon.
            </seg>
          </u>
          <u>
            <seg>
              Me dan övriga Norden tämligen snabbt tämjde denna bransch lät
              vi dessa företag ödelägga familj efter familj. Spelberoende är
              i dag ett folkhälsoproblem. Omkring 340 000 personer i Sverige
              har någon grad av spelberoende. 68 000 barn växer upp med spelberoende
              i sin familj. Här har vi dessutom att göra med en sjukdom som
              är starkt stigmatiserad och förknippad med stor skam.
            </seg>
          </u>
          <u>
            <seg>
              Vi har nu något som kan likna en reglering. Med spellicensen
              har de värsta avarterna försvunnit, men mycket återstår. Regionerna
              står med nya kostnader för att behandla en ny grupp människor
              med beroendesjukdom. Kommunerna står med nya kostnader för den
              sociala utslagningen, skuld ­ sanering med mera när man ska försöka
              lappa ihop familjer som hamnat i skuldträsket.
            </seg>
          </u>
          <u>
            <seg>
              Därför är det nu bra att spel kommer in som en tydlig del inom
              ANDTS-strategin, för spel kan skapa samma typ av skadligt beroende
              som kemiska substanser.
            </seg>
          </u>
          <u>
            <seg>
              Det är min övertygelse att samhället behöver markera ännu tydligare.
              En bransch som utan att tveka skickar erbjudanden med personliga
              bonusar till gravt spelberoende ska och bör få klart för sig att
              samhället inte tänker stilla se på när familjer och individer
              dras ned i avgrunden.
            </seg>
          </u>
          <u>
            <seg>
              Fru talman! Under 2018 avled 903 personer i Sverige till följd
              av läkemedels- och narkotikaförgiftning. Om man betänker att alla
              dessa personer har föräldrar, syskon, vänner och bekanta inser
              man att väldigt många människor berörs varje dag i Sverige. Att
              liv som vi hade kunnat rädda slocknar behöver brytas.
            </seg>
          </u>
          <u>
            <seg>
              Fru talman! I våra grannländer avlider betydligt färre. Lägger
              man till alla dem som dör 10–15 år för tidigt på grund av vanliga
              behandlingsbara sjukdomar som inte upptäcks på grund av att man
              stämplas och stigmatiseras som missbrukare blir det svårt att
              ta in hela vidden. Det var tydligen Gandhi som myntade uttrycket
              ”varje samhälle bör bedömas efter hur det behandlar sina mest
              utsatta”. Människor med beroende och människor med samsjuklighet,
              det vill säga psykiska problem och beroende, tillhör våra allra
              mest utsatta.
            </seg>
          </u>
          <u>
            <seg>
              Det är ingen hemlighet att jag och Miljöpartiet vill se en utvärdering
              av nuvarande narkotikapolitik. Vi har tydliga kongressbeslut i
              denna fråga. Långt innan frågan om sprutbytesprogram väcktes i
              den här kammaren drev Miljöpartiet dessutom den frågan samt att
              naloxon skulle vara tillgängligt i hela landet. I dag är det självklarheter
              i lågtröskelverksamheter för att öka överlevnaden.
            </seg>
          </u>
          <u>
            <seg>
              Vi behöver dock få ett gediget underlag för att kunna utveckla
              politiken och minska dödligheten. Vid sidan av en utvärdering
              av nuvarande lagstiftning borde vi kanske titta på den historiska
              politiken och be om ursäkt. I fredags satt jag på LARO-mottagningen
              i Högsbo, i Göteborg, och pratade med en patient inom LARO-programmet.
              Han var en sådan medmänniska som av olika anledningar, av oss
              som inte gått i hans skor, brukar kallas för knarkare eller pundare
              men som nu lever ett värdigt och rikt liv med hjälp av läkemedelsbehandling.
              Han berättade hur vården eller snarare staten beslutat att vården
              skulle utformas när han sökte hjälp i början av 2000-talet. Då
              hade staten beslutat att en person med beroendesjukdom skulle
              ha två dokumenterade överdoser för att få vård. Ja, ni hörde rätt.
              Han sökte vård efter sin första överdos men fick svaret: Kom tillbaka
              efter din andra överdos.
            </seg>
          </u>
          <u>
            <seg>
              Staten ville alltså att en person med beroendesjukdom mer eller
              mindre skulle ha båda fötterna i graven inte en utan två gånger
              innan man kvalade in för att få ta del av vården. Det säger en
              del om hur den svenska narkotikapolitiken och beroendevården har
              utvecklats. De kriterierna är dessbättre borta nu, med det säger
              en del om hur det varit.
            </seg>
          </u>
          <u>
            <seg>
              Fru talman! Riksdagen har agerat vad gäller att utvärdera den
              nuvarande politiken. I det avseendet behöver det, enligt mig,
              inte tas fler initiativ. Enligt den information jag har bereder
              regeringen också för närvarande frågan och kommer inom kort att
              återkomma med en närmare beskrivning av utredningens uppdrag och
              direktiv.
            </seg>
          </u>
          <u>
            <seg>
              Men oavsett beslut om en utvärdering behöver en utredare tillsättas.
              En utredning behöver författas. Den ska skickas ut på remiss.
              Och slutligen ska lagstiftningen eventuellt justeras och beslutas
              om. Det är en process som riskerar att ta flera år. Vi har inte
              år på oss för att få ned dödligheten. Vi behöver agera nu.
            </seg>
          </u>
          <u>
            <seg>
              Regeringens proposition innehåller en tydlig nollvision när det
              gäller den narkotikarelaterade dödligheten. Den betonar utökad
              tillgänglighet till beroendevård, så att liv kan räddas och fler
              kan ta del av vård och evidensbaserade metoder, till exempel läkemedelsassisterad
              behandling.
            </seg>
          </u>
          <u>
            <seg>
              Med det sagt yrkar jag återigen bifall till reservation 1.
            </seg>
          </u>
          <note>
            Anf. 67 JOHAN HULTBERG (M) replik:
          </note>
          <u>
            <seg>
              Fru talman! Trots att ledamoten Attefjord överskred sin talartid
              med mer än 50 procent levererade han egentligen inga konkreta
              besked om vad Miljöpartiet vill göra på området. Jag tycker att
              ledamoten Attefjords in ­ lägg i debatten sammanfattar väl problemet
              med hela propositionen. Den är tom på förslag på konkreta insatser
              för att nå det som sägs med de vackra orden, för att nå de vackra
              visioner och målsättningar som ledamoten Atte ­ fjord avslutade
              med: ett samhälle där ingen dör i narkotikarelaterad dödlig ­
              het och så vidare.
            </seg>
          </u>
          <u>
            <seg>
              De konkreta insatserna lyser dock med sin frånvaro. Därför måste
              den här kammaren gång efter annan driva på för att det ska hända
              någonting, för att vi ska få till en strategi som blir ett verkligt
              och kraftfullt verktyg i arbetet framåt på det narkotikapolitiska
              området men också när det gäller det förebyggande arbetet i stort
              på området, som är så viktigt. Vi ser att det finns stora brister,
              och de behöver åtgärdas.
            </seg>
          </u>
          <u>
            <seg>
              Hur man ska nå visionerna och målen måste ledamoten Attefjord
              och regeringen svara på. Men några sådana svar kom inte. Därför
              får ledamoten nu ytterligare två minuter för att svara på den
              frågan.
            </seg>
          </u>
          <u>
            <seg>
              Jag vet att ledamoten Attefjord har ett stort engagemang i frågorna
              och har varit pådrivande, inte minst i den region som både ledamoten
              och jag kommer från, Västra Götaland. Därför är jag förvånad över
              att ledamoten när han kommer till riksdagen ger upp ambitionen
              att driva på för mer tillgänglig hälso- och sjukvård.
            </seg>
          </u>
          <u>
            <seg>
              Personen som Attefjord träffade häromdagen och som var fast i
              opioidmissbruk möts inte längre av de kriterier som ledamoten
              förtjänstfullt redogjorde för. Däremot möts han av långa vårdköer.
              Moderaternas svar är att när man är beroendesjuk ska man få vård
              och inte mötas av en kö ­ lapp. Varför sa Miljöpartiet så sent
              som för två veckor sedan nej till tillkännagivandet om en förstärkt
              vårdgaranti?
            </seg>
          </u>
          <note>
            Anf. 68 NICKLAS ATTEFJORD (MP) replik:
          </note>
          <u>
            <seg>
              Fru talman! Kanske till skillnad från ledamoten Hultberg har
              jag suttit och förhandlat om tillgång till och tillgänglighet
              när det gäller beroendesjukvård i Västra Götaland. Jag vet vilka
              frågor mitt parti har drivit, och jag vet vilka frågor ditt parti
              har drivit, Johan Hultberg. I svensk hälso- och sjukvård ska sjukvård
              ges efter behov. Människor med beroende har stora vårdbehov. Jag
              vet som sagt vad jag själv har drivit i de förhandlingarna, och
              jag vet vad resultatet blev efter diskussionerna med ledamöter
              från bland annat ditt parti. Det är någonstans skillnad på vad
              man säger här i kammaren.
            </seg>
          </u>
          <u>
            <seg>
              Jag förde någon sorts streckräkning över antalet ”vi moderater”.
              Men det handlar ju inte om ”vi moderater”. Det är Johan Hultberg
              själv, inte ”vi moderater” i resten av landet, som driver de här
              frågorna. Det är Johan Hultberg.
            </seg>
          </u>
          <note>
            Anf. 69 JOHAN HULTBERG (M) replik:
          </note>
          <u>
            <seg>
              Fru talman! Ledamoten Attefjord tillmäter måhända mig som enskild
              ledamot lite väl stort inflytande. Jag representerar mitt parti
              och är stolt över att Moderaterna är med och driver fram en mer
              ambitiös, mer konkret politik på området.
            </seg>
          </u>
          <u>
            <seg>
              Sedan är det rätt och riktigt att mitt parti har gjort en resa
              i de här frå ­ gorna, precis som svensk narkotikapolitik i stort
              har gjort en resa. Vi har gått från mycket av stigmatiserande
              mot en mer modern hälso- och sjuk ­ vård som möter de patienterna
              med respekt och med adekvata, bra vård ­ insatser.
            </seg>
          </u>
          <u>
            <seg>
              Fru talman! Jag konstaterar dock att vi har en bit kvar att resa.
              Det behövs mycket mer. Moderaterna har lagt fram konkreta och
              skarpa förslag i riksdagen och den här kammaren. Det är här jag
              agerar. Jag har inte möjlighet att påverka vad varje region gör.
              Men här driver vi moderater på för att vården ska bli mer tillgänglig,
              för ett starkt patientperspektiv i beroendevården, för att göra
              mer för att förebygga och sätta ljus på de stora områden som i
              dag är höljda i dunkel. Att vi inte vet hur många som har ett
              tungt injektionsmissbruk, hur många på nationell nivå som är i
              LARO-behandling eller hur vare sig behoven eller vården ser ut
              duger inte.
            </seg>
          </u>
          <u>
            <seg>
              Varför säger då Miljöpartiet nej? Varför vill ni inte att vi
              kartlägger detta? Varför vill ni inte få på plats en förstärkt
              vårdgaranti?
            </seg>
          </u>
          <u>
            <seg>
              Varför vill ni inte att vi ska ha en faktabaserad tobakspolitik
              som gör skillnad på olika produkter? Handen på hjärtat – även
              ledamoten Attefjord håller väl med om att det är enorm skillnad
              mellan röktobak och till exempel snus? En seriös politik måste
              ändå utgå från faktumet att det är mycket bättre att folk väljer
              att snusa framför att röka. Men med det förslag till målsättning
              som regeringen lade på riksdagens bord hade det varit bättre att
              två personer slutade snusa än att en person slutade röka. I min
              värld är det alltid viktigast att fokusera på minskad rökning.
            </seg>
          </u>
          <note>
            Anf. 70 NICKLAS ATTEFJORD (MP) replik:
          </note>
          <u>
            <seg>
              Fru talman! Nu landade vi helt plötsligt i nikotinfrågan. Jag
              tänker att de flesta rökare som vill sluta röka – och det är väldigt
              många – inte vill ersätta ett beroende med ett annat, utan de
              vill bli fria. Det är lite grann som ledamoten Barbro Westerholm
              sa i sitt anförande: Det handlar om att man blir berövad en frihet
              genom att man blir slav under en substans som skapar ett beroende,
              nämligen nikotin.
            </seg>
          </u>
          <u>
            <seg>
              Det viktiga är att vi jobbar både förebyggande och med insatser
              kring dem som vill sluta röka, tänker jag. Det är självklart superviktigt.
              Skadorna av tobaksrökning är såklart större, men det innebär inte
              att nikotin eller nikotinprodukter är ofarliga. Vi behöver ha
              lika mycket förebyggande åtgärder, och framför allt är det viktigt
              att barn och unga inte förleds in i eller riskerar ett livslångt
              beroende.
            </seg>
          </u>
          <note>
            Anf. 71 PIA STEENSLAND (KD) replik:
          </note>
          <u>
            <seg>
              Fru talman! Jag måste säga att jag blev lika förvånad som ledamoten
              Hultberg när jag lyssnade på ledamoten Attefjords huvudanförande.
              Ledamoten beskriver nämligen väldigt väl den problematik som finns.
              Den är vi kristdemokrater väl medvetna om, och det är därför vi
              är så tydliga med att vi behöver en bra strategi – en strategi
              som faktiskt hjälper oss att mins ­ ka det mänskliga lidandet,
              skadorna och de negativa effekter som finns i samhället kopplat
              till alla de bokstäver som finns i strategin.
            </seg>
          </u>
          <u>
            <seg>
              Fru talman! Jag är nyfiken på vad ledamoten tycker är så väldigt
              bra i den här strategin. Ledamoten nämnde till exempel spel om
              pengar och att det är viktigt att vi förebygger och arbetar aktivt
              med det. Det är jag helt överens med honom om. Men varför skriver
              då regeringen i strategin att man ” överväger ” att uppdatera
              de förordningar som nu reglerar ANDT så att S:et inkluderas i
              dem? Borde inte regeringen säga att man ” ska ” uppdatera förordningarna
              så att alla bokstäver i strategin är inkluderade, fru talman?
            </seg>
          </u>
          <u>
            <seg>
              Fru talman! Jag undrar också varför ledamoten röstar nej till
              ett kompetenscentrum för ANDTS-prevention. Det är oerhört viktigt
              att de som arbetar med de här frågorna ute i samhället får kunskap
              och får lära sig vilka metoder som faktiskt fungerar, när de ska
              användas och på vilket sätt de ska användas. Det är svårt att
              veta, och därför behövs ett nationellt ledarskap och ett kompetenscentrum
              som ger det stödet. Varför röstar ni nej, Nicklas Attefjord?
            </seg>
          </u>
          <note>
            Anf. 72 NICKLAS ATTEFJORD (MP) replik:
          </note>
          <note>
            Fru talman! Tack för frågorna, ledamoten Pia Steensland!
          </note>
          <u>
            <seg>
              Jag kan väl börja med hur vi kan se på strategi kontra konkreta
              förslag; den diskussionen har ju varit lite av en röd tråd i kritiken.
              Min syn är att en strategi inte ska styra i detalj. Den ska lite
              grann ge de breda penseldragen, och sedan kommer konkretiseringen
              när man jobbar med och bryter ned frågorna lokalt och regionalt:
              Hur blir de här målen relevanta? Hur ska vi möta dem utifrån den
              kontext vi har här och nu? Det kan ju vara väldigt olika beroende
              på om det rör sig om en kommun i Norrlands inland eller om det
              rör sig om en storstadskommun som Stockholms stad. Det tycker
              jag väl är svaret på frågan vad gäller konkretiseringen av strategin.
            </seg>
          </u>
          <u>
            <seg>
              När det gäller den explicita frågan om kompetenscentrumet som
              tillhör STAD är det säkert en superbra inrättning och kunskapsnod
              – säkert state of the art – men jag vet inte om vi från riksdagens
              sida ska peka ut ett visst centrum. Det finns kanske fler kunskapscentrum,
              vad vet jag? Den frågan har inte heller berörts, det vill säga
              om vi ska detaljstyra exakt vilka kunskapscentrum som ska vara
              en del av en nationell strategi. Jag har inget emot att de skulle
              få ett uppdrag, men det kan lika gärna vara något annat centrum
              – jag vet inte.
            </seg>
          </u>
          <note>
            Anf. 73 PIA STEENSLAND (KD) replik:
          </note>
          <u>
            <seg>
              Fru talman! Det Nicklas Attefjords parti röstade nej till är
              ett nationellt kompetenscentrum för ANDTS-prevention. Utskottet
              skriver att det skulle kunna utgå från STAD:s organisation, men
              ledamoten säger nej till att vi ska ha ett nationellt kompetenscentrum.
              Det strider mot det som ledamoten säger här nu, och det gör mig
              väldigt konfunderad över ledningen.
            </seg>
          </u>
          <u>
            <seg>
              Sedan är frågan: Hur ska alla organisationer och samordnare ute
              i landet kunna få ledning av en strategi som innehåller så många
              överväganden? Regeringen har ju inte bestämt sig för vilken riktning
              man ska gå i gällande alla de här frågorna, så hur ska detta vara
              en ledning för dem som arbetar aktivt där ute? Ska de sedan ta
              egna beslut? ”Ja, regeringen överväger detta, så då kanske vi
              också ska överväga det. Men ska vi göra det aktivt eller inte?”
            </seg>
          </u>
          <u>
            <seg>
              Vi behöver en tydlig strategi som sätter ut riktningen, fru talman.
              Hur ska vi nå de här målen? Det är det som är det stora problemet
              här: Det finns ingen tydlighet. Det finns inga sätt som kommer
              att leda oss framåt. Det är därför utskottet säger nej. Tidigare
              direktören för Centralförbundet för alkohol- och narkotikaupplysning
              säger att han tycker att det är bra att socialutskottet röstade
              nej, för det är sämre att ha en dålig strategi än ingen alls.
            </seg>
          </u>
          <u>
            <seg>
              Fru talman! Vad tänker ledamoten göra i den här situationen?
              Kommer ledamoten att arbeta aktivt för att vi ska ha en bra strategi
              som kan ge stöd åt alla de människor som far illa av de problem
              som är kopplade till bokstäverna i strategin?
            </seg>
          </u>
          <note>
            Anf. 74 NICKLAS ATTEFJORD (MP) replik:
          </note>
          <u>
            <seg>
              Fru talman! Frågan kommer upp till beslut i morgon, och allt
              beror lite på vilket beslut riksdagen väljer att fatta. Mycket
              talar ju för att den här strategin inte kommer att gå igenom,
              och då gäller det. Då får man ta och kavla upp ärmarna och börja
              jobba utifrån de förutsättningar som finns parlamentariskt i och
              med det beslut som riksdagen fattar och se hur det ska hanteras
              tillbaka till regeringen. Det är väl så jag tänker att man får
              jobba. I nuläget är min bedömning att den strategi som regeringen
              har presenterat ser ut att kanske inte få majoritet i kammaren,
              och om den faller blir det ett nytt läge. Då får man börja jobba
              utifrån det läget. Det är väl så man gör, tänker jag.
            </seg>
          </u>
          <note>
            Anf. 75 KARIN RÅGSJÖ (V) replik:
          </note>
          <u>
            <seg>
              Fru talman! Om jag hörde rätt tyckte ledamoten Nicklas Attefjord
              att det skulle bli väldigt besvärligt med en utredning – det tar
              tid, det ska tillsättas en utredare och så vidare. Hörde jag rätt?
              Det kan ju ha varit någonting annat han sa.
            </seg>
          </u>
          <u>
            <seg>
              Vi har under dagen rabblat dödstal här i kammaren, och jag kan
              ta ett till exempel. Det finns en vetenskaplig artikel som är
              publicerad i Scandinavian Journal of Public Health , och enligt
              den har den totala dödligheten för unga vuxna i Sverige legat
              på samma nivå mellan 2000 och 2017, det vill säga en ganska hög
              nivå – medan den i resten av Europa har sjunkit med 42 procent.
              Föranleder inte det vissa tankegångar hos ledamoten om att man
              kanske borde göra någonting, typ utreda? Det undrar jag.
            </seg>
          </u>
          <u>
            <seg>
              Jag ska också läsa upp följande: ”En utredning av svensk narkotikapolitik
              bör undersöka vilka effekter kriminaliseringen av eget bruk tycks
              ha, och om det finns andra modeller som är mer i linje med en
              human narkotikapolitik. Det är i sammanhanget viktigt att poängtera
              att valet inte står mellan en kriminalisering och en total legalisering,
              där narkotikan släpps fri på en öppen marknad. De flesta realistiska
              förslag handlar istället om en avkriminalisering, där drogbruk
              fortfarande är otillåtet men inte medför straffansvar utan leder
              till andra åtgärder så som råd och stöd till vårdsök ­ ande eller
              administrativa sanktioner. Det är viktigt att vi drar lärdom av
              erfarenheterna från andra länder för att utforma en modell som
              kan fungera i Sverige.”
            </seg>
          </u>
          <u>
            <seg>
              En gång kände jag Miljöpartiet som ett parti som stod i framkant,
              i varje fall i Stockholms stad när vi stred för sprutbyte. Jag
              vet inte var ni har hamnat i de här frågorna. Men jag vill väldigt
              gärna, fru talman, bli upplyst om det.
            </seg>
          </u>
          <note>
            Anf. 76 NICKLAS ATTEFJORD (MP) replik:
          </note>
          <u>
            <seg>
              Fru talman! Tack, Karin Rågsjö, för den frågan! Det möjliggör
              för mig att förtydliga. Jag får också be om ursäkt till fru talmannen
              för att jag kraftigt överskattade min förmåga att hålla min talartid
              i mitt anförande.
            </seg>
          </u>
          <u>
            <seg>
              Det som jag ville poängtera var att det för mig är viktigt vi
              vidtar åtgärder här och nu för att få ned den narkotikarelaterade
              dödligheten. Det finns ett tydligt mål, det vill säga en nollvision,
              och det finns tydliga mål om ökad tillgänglighet till bland annat
              LARO-vård i ANDTS-strategin som finns på bordet.
            </seg>
          </u>
          <u>
            <seg>
              När det gäller frågan om en utredning av den nuvarande narkotikapolitiken
              var min poäng att det kommer att ta tid innan den är klar. Jag
              vill jättegärna ha en sådan utvärdering och en utredning. Men
              jag vill också börja arbetet med att få ned dödligheten i morgon,
              eller för den delen i går. Det är mitt tydliga svar till ledamoten
              Rågsjö.
            </seg>
          </u>
          <note>
            Anf. 77 KARIN RÅGSJÖ (V) replik:
          </note>
          <u>
            <seg>
              Fru talman! Dödligheten har legat väldigt högt väldigt länge.
              Det är inte så att den plötsligt i går visade sig vara hög. Det
              har funnits stora möjligheter för regeringen, och också för andra
              regeringar, att göra någonting mer radikalt.
            </seg>
          </u>
          <u>
            <seg>
              Vi har från utskottets sida begärt en utredning. Man borde kunna
              göra flera saker samtidigt, inte sant? Om man samtidigt har en
              utredning som rullar kan man inte blåsa av allting annat, utan
              man kanske kan jobba.
            </seg>
          </u>
          <u>
            <seg>
              Det viktiga är väl att se: Vad är det som har föranlett de höga
              dödstalen? Vad kan vi göra för att få ned dem? Jag tycker att
              det är alarmerande. Det är också alarmerande av en regering och
              av tidigare regeringar att ignorera alla de döda, deras familjemedlemmar
              och så vidare.
            </seg>
          </u>
          <u>
            <seg>
              Man skickar ut en signal. Man brukar tala om signalpolitik. Den
              signal den här regeringen skickar ut, och ni sitter i regeringen,
              är lite: So what?
            </seg>
          </u>
          <u>
            <seg>
              Nu har ni klämt in en mening om nollvision när det gäller dödsfall.
              Vi hade gärna sett något lite mer. Vi har från utskottet begärt
              en utredning och en utvärdering.
            </seg>
          </u>
          <u>
            <seg>
              Det brev som vi fick i förra veckan från de mest prominenta forskarna
              i Sverige på området, som är absolut mest i framkant och de bästa
              personerna som jobbar med de här frågorna, tar upp den här typen
              av frågor.
            </seg>
          </u>
          <u>
            <seg>
              Jag skulle önska att Miljöpartiet på olika sätt pushade för den
              här frågan, för den är viktig. Det har en gång i tiden varit Miljöpartiets
              fråga. Nu verkar den inte vara det.
            </seg>
          </u>
          <u>
            <seg>
              Vi måste få ned dödsfallen. Man måste se till att man har bra
              behandling i Sverige. Det har vi inte heller. Så mycket kan göras.
              Man kan göra bra saker utifrån en bra strategi som borde ha legat
              på bordet, och man kan samtidigt ha en utredning. Jag förstår
              inte riktigt problemet. Både och skulle bli en alldeles underbar
              kombo, tror jag.
            </seg>
          </u>
          <note>
            Anf. 78 NICKLAS ATTEFJORD (MP) replik:
          </note>
          <u>
            <seg>
              Fru talman! Jag ska vara jättetydlig. Jag säger både och. Vi
              behöver sätta igång utredningen. Den information jag har fått
              är att regeringen just nu tittar på utredningsdirektiven för att
              sätta igång den utredningen. Det är jättebra, check på det. Det
              är superbra. Bättre sent än aldrig, kan vi uppenbarligen tycka
              båda två.
            </seg>
          </u>
          <u>
            <seg>
              Vi behöver likväl påbörja det andra arbetet. Det är att få Sveriges
              regio ­ ner att jobba med nollvisionen för narkotikarelaterad
              dödlighet och få ned den. De sitter ändå på nycklarna här. Det
              handlar om att vi måste öka till ­ gängligheten till bland annat
              LARO-behandlingen. Det är ändå inom den gruppen som den stora
              dödligheten är.
            </seg>
          </u>
          <u>
            <seg>
              Man behöver egentligen inte vänta på detta. Det är också en fajt
              som jag uppfattar att Miljöpartiet tar när vi sitter i majoritet
              i varenda budgetförhandling. Det är grunddelen i svensk hälso-
              och sjukvård.
            </seg>
          </u>
          <u>
            <seg>
              Vård ska ges efter behov. Har du samsjuklighet, beroendesjukdom
              och ditt beroende dessutom gäller opioider är det en extremt hög
              dödlighet. Då ska du ha vård i paritet till det behovet.
            </seg>
          </u>
          <note>
            Anf. 79 ANDERS W JONSSON (C) replik:
          </note>
          <u>
            <seg>
              Fru talman! Det var väldigt intressant att få lyssna på Nicklas
              Attefjords beskrivning av verkligheten i Sverige och världen.
              Där kunde jag nog skriva under på det allra mesta. Men sedan blir
              man förvånad när man hör liknöjdheten med ANDTS-strategin, som
              bevisligen inte innehåller några konkreta förslag över huvud taget,
              trots att socialutskottet har drivit på och riksdagen har fattat
              beslut.
            </seg>
          </u>
          <u>
            <seg>
              Det vore intressant att höra vad Miljöpartiet har för uppfattning
              i två av de mest centrala frågorna. De n ena handlar om: Vem ska
              ha huvudansvaret för behandling av människor med beroendesjukdomar?
            </seg>
          </u>
          <u>
            <seg>
              Sverige skiljer ut sig. I stort sett inga andra länder har lagt
              det på social ­ tjänsten. Alla andra ser det som en del av sjukvården
              där sjukvården ska ha huvudansvaret för behandling och utredning,
              även om man förstås ska ha stöd från socialtjänsten.
            </seg>
          </u>
          <u>
            <seg>
              Jag undrar: Vad har Miljöpartiet för syn på det? Är det så att
              Sverige bör låta sjukvården få huvudansvaret med stöd av socialtjänsten?
              Eller ska det vara som i dag att man betraktar det som någonting
              som socialtjänsten kan pyssla med?
            </seg>
          </u>
          <u>
            <seg>
              Den andra avgörande frågan är hur man ser på utvärdering av den
              svenska narkotikalagstiftningen. Vi har sedan 1987 en lagstiftning
              som kriminaliserar beroendesjukdomen. Om man är beroende av narkotika
              är det i Sverige kriminellt.
            </seg>
          </u>
          <u>
            <seg>
              Vi vet inte hur den lagen har slagit. Det kan vara så att den
              är förklaringen till att vi har förhållandevis få som är beroende
              av narkotika. Men det kan också vara förklaringen till att vi
              har en extremt hög överdödlighet.
            </seg>
          </u>
          <u>
            <seg>
              Anser Miljöpartiet att lagen från 1987 ska utvärderas så att
              vi kan få svar på frågan om den är förklaringen till att närmare
              1 000 människor dör eller om det är förklaringen till att vi tack
              och lov har ganska få narkotikaberoende?
            </seg>
          </u>
          <note>
            Anf. 80 NICKLAS ATTEFJORD (MP) replik:
          </note>
          <note>
            Fru talman! Tack, ledamoten Anders W Jonsson, för frågorna!
          </note>
          <u>
            <seg>
              Jag börjar med den första frågan om huvudmannaskapet. Miljöpartiets
              syn på detta är att det är hälso- och sjukvården som ska vara
              huvudman för beroendevården. Det är väl ändå en slutsats man kan
              dra. Det pågår nu en utredning för att reda ut allt som behöver
              redas ut för att flytta ett sådant huvudmannaskap.
            </seg>
          </u>
          <u>
            <seg>
              Sedan finns det delar av beroendevården där socialtjänsten fortsatt
              kommer att spela en viktig roll. För att komma ut ur ett beroende
              behöver man hjälp med skuldsanering, bostad och en rad andra saker
              som socialtjänsten ändå borde vara det rimliga verktyget eller
              gränssnittet för att se till att man får hjälp.
            </seg>
          </u>
          <u>
            <seg>
              När det gäller frågan om utvärdering talade jag i mitt anförande
              och också i några replikskiften om vår syn från Miljöpartiets
              sida. Jag personligen är väldigt angelägen om att få till stånd
              en sådan utvärdering. Vi har tydliga kongressbeslut på att en
              utvärdering av nuvarande lagstiftning ska göras.
            </seg>
          </u>
          <u>
            <seg>
              Det är partiets linje i detta. Vi är regeringsunderlag, och ni
              är ett samarbetsparti till regeringen. Jag utgår från att vi kan
              föra en sådan diskussion och få igenom en bra och tydlig utredning
              för att kunna utvärdera nuvarande lagstiftning .
            </seg>
          </u>
          <note>
            Anf. 81 ANDERS W JONSSON (C) replik:
          </note>
          <u>
            <seg>
              Fru talman! Den utredning som sitter ska titta på samsjukligheten.
              Den har inte ett specifikt uppdrag att faktiskt göra de förändringar
              som krävs för att regionerna ska ta över behandlingsansvaret.
              Sedan är det ett delat ansvar vad gäller många sjukdomstillstånd,
              inte minst inom psykiatrin. Det gäller demens och så vidare. Men
              huvudansvaret ska ändå ligga på regionerna. Det handlar om ett
              sjukdomstillstånd.
            </seg>
          </u>
          <u>
            <seg>
              Jag ska vara lite mer tydlig vad gäller utvärdering. En enig
              riksdag har sagt att man ska utvärdera narkotikapolitiken. Folkhälsomyndigheten
              tycker också att man borde titta på kriminaliseringslagstiftningen
              från 1987/88 – det tycker dessutom SKR och ett antal framstående
              experter och forskare på området. Det märkliga blir då att båda
              de ansvariga statsråden, justitieministern och socialministern,
              säger: Nej, det ska vi över huvud taget inte utvärdera.
            </seg>
          </u>
          <u>
            <seg>
              Jag betonar ”utvärdera”. Man vill alltså inte ens ha svar på
              frågan: Är det här förklaringen till att vi har en överdödlighet
              i Sverige? Närmare 1 000 unga människor får sätta livet till kanske
              på grund av brister i narkotikapolitiken.
            </seg>
          </u>
          <u>
            <seg>
              Men jag tolkar ändå ledamoten Attefjords svar som att Miljöpartiet
              vill att även lagen från 1987/88 om kriminalisering av bruk av
              narkotika ska utvärderas. Om det är på det viset blir det desto
              mer anmärkningsvärt att man släpper fram ett regeringsbeslut och
              statsråd som faktiskt säger: Nej, den dörren är stängd. Det vill
              vi över huvud taget inte ta reda på.
            </seg>
          </u>
          <u>
            <seg>
              Men jag hoppas att jag tolkar Nicklas Attefjord på rätt sätt,
              att han faktiskt står upp för detta och att regeringen ser till
              att tillsätta utredningen och sedan tittar på svaret: Vad är förklaringen
              till överdödligheten?
            </seg>
          </u>
          <note>
            Anf. 82 NICKLAS ATTEFJORD (MP) replik:
          </note>
          <u>
            <seg>
              Fru talman! Tack, ledamoten Anders W Jonsson, för de förtydligade
              frågorna! Den information jag har är, som sagt, att regeringen
              nu tittar på hur man ska omhänderta det utskottsinitiativ som
              den här frågan härrör från, om att utvärdera gällande narkotikapolitik.
            </seg>
          </u>
          <u>
            <seg>
              Jag har inte sett några färdiga skrivningar eller förslag på
              skrivningar. Jag har inte hört några namn på eventuella personer
              som ska leda utredningen och så vidare. Jag sitter inte i regeringen.
              Däremot ingår jag i ett parti som är underlag för regeringen.
              Det finns frågor om vad de olika statsråden har sagt och inte
              sagt i diverse sammanhang kopplat till detta. Jag tänker att det
              är rimligare att ställa en enkel fråga eller en interpellation
              till dem om hur de tänker omhänderta ett tydligt beslut från riksdagen
              i denna fråga.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 juni. )
          </note>
          <note>
            § 12 Stärkt kompetens i vård och omsorg – reglering av undersköterskeyrket
          </note>
          <note>
            Socialutskottets betänkande 2020/21:SoU30
          </note>
          <note>
            Stärkt kompetens i vård och omsorg – reglering av undersköterskeyrket
            (prop. 2020/21:175)
          </note>
          <note>
            föredrogs.
          </note>
          <note>
            Anf. 83 ACKO ANKARBERG JOHANSSON (KD):
          </note>
          <u>
            <seg>
              Fru talman! Undersköterskan är basen för omsorgen inom äldreomsorgen.
              Undersköterskan är också en viktig del av hälso- och sjukvården
              och LSS. Genom personlig omvårdnad och en helhetssyn kan omsorgen
              präglas av värdighet och respekt. Undersköterskans arbete är viktigt,
              och kompetensen måste säkras. Därför är regeringens förslag välkommet.
            </seg>
          </u>
          <u>
            <seg>
              Regeringen föreslår i den proposition vi behandlar i dag att
              en skyddad yrkestitel införs och att endast den som har ett bevis
              från ansvarig myndighet om detta får använda den i yrkesverksamhet
              inom hälso- och sjukvården och i verksamhet enligt socialtjänstlagen
              och lagen om stöd och service till vissa funktionshindrade. Kristdemokraterna
              tillstyrker detta.
            </seg>
          </u>
          <u>
            <seg>
              Det är bra och viktigt att undersköterskorna nu får en skyddad
              yrkestitel. Det gör att det blir tydligare vilken kompetens någon
              med underskötersketitel har samt vilka uppgifter en undersköterska
              får utföra.
            </seg>
          </u>
          <u>
            <seg>
              Fru talman! Det kommande beslutet, i morgon, är viktigt för all
              berörd verksamhet, och det är extra viktigt för äldreomsorgen.
              Länge har det varit som om det räckt med att tycka om äldre för
              att få arbeta inom äldreomsorgen. Det räcker inte. Man måste ha
              relevant utbildning och den kompetens som krävs. Genom att undersköterska
              nu blir en skyddad yrkestitel stärks yrket. Därmed stärks också
              äldreomsorgen.
            </seg>
          </u>
          <u>
            <seg>
              Det kräver också att vi får likvärdiga utbildningar runt om i
              landet så att gymnasieskolans utbildning liksom kommunal vuxenutbildning
              för vård och omsorg ger relevant kunskap oavsett var den bedrivs.
              Det kommer att krävas en del för att säkerställa det, och därför
              är propositionens förslag om en längre övergångsperiod rimligt.
              Detsamma gäller för all den verksamhet som styrs av avtal mellan
              exempelvis en kommun och en utförare. Där behövs en övergångsperiod
              för att man ska kunna göra de förändringar som krävs.
            </seg>
          </u>
          <u>
            <seg>
              Det behöver bli förändringar så att vi tydliggör undersköterskans
              uppdrag och värderar yrket bättre än i dag. Propositionen kan
              medverka till det, men det krävs mer.
            </seg>
          </u>
          <u>
            <seg>
              Fru talman! Arbetsvillkoren för äldreomsorgens personal måste
              förbättras. Exempelvis behöver oönskade deltider och delade turer
              tas bort. Därför är jag väldigt glad över att riksdagen har beslutat
              om särskilda pengar i en extra ändringsbudget för att förbättra
              arbetsvillkoren för äldreomsorgens personal – detta till följd
              av ett initiativ från Kristdemokraterna, Vänsterpartiet och Moderaterna
              som vann kammarens gillande.
            </seg>
          </u>
          <u>
            <seg>
              Resurser finns till kommunerna i år, och i förslaget framgår
              det att det ska vara uthålliga pengar kommande år. Nu återstår
              att se hur regeringen förvaltar detta i höstens budgetproposition.
              Det måste bli en nivåhöjning och uthålliga pengar till äldreomsorgen,
              både för att förbättra arbetsvillkoren och för att stärka den
              medicinska kompetensen.
            </seg>
          </u>
          <u>
            <seg>
              Fru talman! Socialstyrelsen ska enligt propositionen få ta ut
              en avgift för att pröva ansökan om bevis om rätt att använda yrkestiteln
              undersköterska. Regeringen avser att återkomma i fråga om avgiften.
            </seg>
          </u>
          <u>
            <seg>
              Kristdemokraterna hyser en oro för att den avgift som ska tas
              ut i samband med ansökan ska sättas för högt så att den utgör
              ett hinder för undersköterskan att ansöka. Kristdemokraterna anser
              därför att regeringen bör säkerställa att den avgift som tas ut
              är tillräckligt låg för att det ska vara möjligt för varje undersköterska
              att ansöka och betala avgiften.
            </seg>
          </u>
          <u>
            <seg>
              Några remissinstanser har samma oro. Arbetsförmedlingen understryker
              att det är viktigt att avgiften inte blir så hög att den skapar
              en tröskel för att söka prövningen. Malmö kommun uttrycker tveksamhet
              till en avgift eftersom den kan innebära ett lägre incitament
              för fast anställd personal att ansöka.
            </seg>
          </u>
          <u>
            <seg>
              Tyvärr fanns det inte en majoritet i utskottet för detta tillkännagivande,
              så jag vill yrka bifall till reservation nummer 7.
            </seg>
          </u>
          <u>
            <seg>
              Fru talman! Undersköterskans kompetens tydliggörs genom det kommande
              beslutet. Vi behöver vidta fler åtgärder för att behålla dem som
              i dag arbetar som undersköterskor och för att få fler att vilja
              bli undersköterskor. Det här är dock en viktig del som kommer
              att gagna den verksamhet som såväl kommuner som regioner har ansvar
              för. Det är ett bra beslut.
            </seg>
          </u>
          <note>
            Anf. 84 ULRIKA JÖRGENSEN (M):
          </note>
          <u>
            <seg>
              Fru talman! Vi debatterar nu socialutskottets betänkande S tärkt
              kompetens i vård och omsorg – reglering av undersköterskeyrket
              . Vi moderater ställer oss bakom lagförslaget om en skyddad yrkestitel
              för undersköterskor, vilket i praktiken innebär att endast den
              som har ett bevis om rätt att använda yrkestiteln undersköterska
              får använda sig av titeln i yrkesverksamhet inom hälso- och sjukvårdens
              område och i verksamhet enligt socialtjänstlagen och lagen om
              stöd och service till vissa funktionshindrade.
            </seg>
          </u>
          <u>
            <seg>
              Bevis om rätt att använda yrkestiteln undersköterska ska efter
              ansökan utfärdas till den som har en utbildning med inriktning
              mot vård och omsorg från gymnasieskolan eller kommunal vuxenutbildning
              eller som har skaffat sig motsvarande kompetens. En person som
              saknar beviset ska inte heller få använda en titel som kan förväxlas
              med yrkestiteln undersköterska.
            </seg>
          </u>
          <u>
            <seg>
              Fru talman! Detta är ett välkommet förslag som jag vet att många
              av mina gamla kollegor har längtat efter. Inte minst med erfarenhet
              av pandemin har vården, äldreomsorgen och undersköterskans roll
              varit i fokus. Undersköterskornas ansvarsområde och yrkesroll
              kommer att bli tydligare med detta lagförslag, vilket är bra.
            </seg>
          </u>
          <u>
            <seg>
              Fru talman! Mitt första sommarjobb hade jag som 18-åring. Under
              sommaren började jag arbeta inom vården som vårdbiträde på den
              tidens ålderdomshem. Jag hade ingen direkt vårdutbildning utan
              gick ekonomisk utbildning på gymnasiet. Jag skulle ju inte jobba
              inom vården. Jag trivdes verkligen på äldreboendet men kände att
              jag behövde mer kunskaper för att känna mig trygg i att utföra
              mina uppgifter.
            </seg>
          </u>
          <u>
            <seg>
              Några år sedan läste jag vidare till undersköterska, något som
              jag aldrig ångrat. Tanken var att inom kort läsa vidare till sjuksköterska,
              men det tog många år, fru talman, innan jag tog steget och utbildade
              mig till sjuksköterska.
            </seg>
          </u>
          <u>
            <seg>
              Som undersköterska i kommunen på 90-talet – så länge sedan är
              det – fick jag via delegation utföra många sjukvårdande insatser.
              Samtidigt upplevde jag att jag hade tid att sitta och prata en
              stund, och jag tyckte att jag hade den bästa av världar. Jag var
              oerhört stolt över att arbeta som undersköterska och anser fortfarande
              att det är något av det finaste men också något av det svåraste
              som finns.
            </seg>
          </u>
          <u>
            <seg>
              Att arbeta som undersköterska är komplext. Man ska vara någon
              annans händer, stötta utan att ta över och alltid utgå från individens
              behov. Det krävs också förståelse, empati, språkkunskaper och
              sakkunskaper inom diagnoser, bemötande samt en oerhört stor medicinsk
              kompetens. Rekryteringsbehovet är stort både nu och i framtiden.
              För att klara av personalbehovet inte bara av undersköterskor
              utan av alla vårdens medarbetare behövs till exempel digitala
              lösningar som kan avlasta så att tid frigörs för den mänskliga
              kontakten.
            </seg>
          </u>
          <u>
            <seg>
              Fru talman! Med en skyddad yrkestitel för undersköterskor är
              jag övertygad om att statusen höjs och att yrkets attraktivitet
              ökar. Det blir inte längre upp till arbetsgivaren att besluta
              om vem som är utbildad till undersköterska. Med detta förslag
              krävs det ett bevis om rätt att använda yrkestiteln. Beviset utfärdas
              förslagsvis av Socialstyrelsen. Grunden kommer att vara utbildningsinnehållet
              i gymnasieskolans vård- och omsorgsprogram. Det här kommer helt
              enkelt att höja patientsäkerheten.
            </seg>
          </u>
          <u>
            <seg>
              Fru talman! Vi moderater ställer oss bakom lagförslaget. Jag
              yrkar bifall till reservation 2, som innebär att regeringen bör
              säkerställa att sjuksköterskestuderande kan få tidsbegränsad anställning
              som undersköterska. Under sommarmånaderna anställs många sjuksköterskestuderande
              som undersköterskor, vilket givetvis är bra för sommarplaneringen,
              men det är även viktigt med den erfarenhet som de studerande erhåller
              genom att arbeta som undersköterska inom den kommunala vården
              eller på ett sjukhus.
            </seg>
          </u>
          <u>
            <seg>
              Fru talman! Med detta sagt är en skyddad yrkestitel ett viktigt
              steg att göra undersköterskeyrket mer attraktivt och patientsäkert.
              Det finns dock mer att göra. Moderaterna vill se att sjukvårdens
              medarbetare får arbeta med det som man är utbildad till att göra.
              För att en undersköterska eller en sjuksköterska ska orka ett
              helt yrkesliv gäller det att arbetsmiljö, arbetstider och arbetsbelastning
              går att påverka.
            </seg>
          </u>
          <u>
            <seg>
              Moderaterna anser även att det måste gå att utveckla vårdens
              arbetssätt så att alla medarbetare, oavsett yrke, känner att de
              kan vara med och påverka sin och sina kollegors arbetssituation
              i positiv riktning. Att få möjlighet att utvecklas inom sitt yrke
              tror jag är ett viktigt steg framåt för att få personal att stanna
              kvar och vara goda ambassadörer.
            </seg>
          </u>
          <u>
            <seg>
              Med detta sagt är en skyddad yrkestitel för undersköterskor ett
              välkommet steg i rätt riktning att göra undersköterskeyrket mer
              attraktivt och kompetenshöjande. Det finns dock både mer att göra
              och mer att önska, fru talman.
            </seg>
          </u>
          <note>
            Anf. 85 PER RAMHORN (SD):
          </note>
          <u>
            <seg>
              Fru talman! I dag ska vi alltså ta ställning till regeringens
              proposition om att undersköterska ska bli en så kallad skyddad
              yrkestitel. Det kommer att innebära att den som vill kalla sig
              undersköterska måste ansöka om ett särskilt yrkesbevis från Socialstyrelsen,
              och för att få den här skyddade yrkestiteln måste man ha genomgått
              en vård- och omsorgsutbildning enligt en nationell standard.
            </seg>
          </u>
          <u>
            <seg>
              Som vi alla vet har det tidigare funnits alla möjliga utbildningar,
              från bara några veckor ända till ett treårigt gymnasieprogram
              inom vård och omsorg. Det här lagförslaget tydliggör också undersköterskornas
              betydel ­ se för kvaliteten i äldreomsorgen och sjukvården. Vem
              som helst ska inte kunna kalla sig undersköterska eller kunna
              ersättas av en person utan motsvarande kompetens.
            </seg>
          </u>
          <u>
            <seg>
              Fru talman! Man ska komma ihåg att undersköterska är ett av Sveriges
              vanligaste yrken och utgör grunden för kvaliteten i svensk vård
              och omsorg. Inte minst under pandemin har betydelsen av undersköterskornas
              arbete synliggjorts när de stått i frontlinjen för att rädda äldres
              liv och hälsa. De har haft ett oerhört svårt jobb under pandemin
              där de i stor utsträckning lämnades ensamma att hantera krissituationen,
              vilket även Coronakommissionen har konstaterat.
            </seg>
          </u>
          <u>
            <seg>
              Fru talman! Alla andra nordiska länder har reglerat yrket undersköterska.
              Här sticker Sverige ut som det enda land där undersköterska är
              helt oreglerat, både gällande titel och arbetsinnehåll. Vi sverigedemokrater
              hade helst sett att undersköterskeyrket blev ett legitimationsyrke,
              precis som det är i Danmark. Där har det också blivit den mest
              populära yrkesutbildningen av alla utbildningar. Vi kan dock se
              att en skyddad yrkestitel kan vara en ändamålsenlig reglering
              av yrket. Det är ett första steg i arbetet med att höja statusen
              för yrket men också för att stärka kvaliteten inom äldreomsorgen
              och sjukvården. Därför ställer vi oss bakom det mesta i lagförslaget.
            </seg>
          </u>
          <u>
            <seg>
              Vi ser dock en del brister som vi anser bör åtgärdas. Vi anser
              att tillämpningen hade fungerat bättre om regeringens förslag
              hade innehållit en del av de åtgärder som vi har föreslagit i
              vår följdmotion.
            </seg>
          </u>
          <u>
            <seg>
              Sverigedemokraterna anser till skillnad från regeringen att en
              reglering av yrket med en skyddad yrkestitel bör inkludera en
              prövning av både kompetens och lämplighet hos yrkesutövaren. Man
              ska komma ihåg att undersköterskor arbetar nära patienter och
              brukare, och därför är lämplighet av särskild vikt.
            </seg>
          </u>
          <u>
            <seg>
              Regeringen anser också att ett bevis om rätt att använda yrkestiteln
              undersköterska inte ska kunna återkallas. Man menar att konsekvenserna
              för en undersköterska som missköter sitt arbete i stället ska
              resultera i arbetsrättsliga åtgärder som till exempel uppsägning
              eller omplacering.
            </seg>
          </u>
          <u>
            <seg>
              Här delar vi inte regeringens bedömning. Vi anser att arbetsrättsliga
              regler inte är tillräckliga i de fall där en undersköterska missköter
              sitt uppdrag. Efter avsked eller uppsägning kan undersköterskan
              således börja arbeta hos annan arbetsgivare, vilket kan innebära
              fortsatt risk för misskötsel som riskerar att påverka patientsäkerheten.
            </seg>
          </u>
          <u>
            <seg>
              Vi anser också att utdrag ur belastningsregistret liknande det
              som sker för legitimationsyrken ska krävas. Beviset bör även kunna
              återkallas om det erhållits på felaktiga grunder, exempelvis genom
              förfalskade intyg eller betyg.
            </seg>
          </u>
          <note>
            Fru talman! Jag yrkar bifall till reservation 5.
          </note>
          <note>
            Anf. 86 ANDERS W JONSSON (C):
          </note>
          <u>
            <seg>
              Fru talman! Det här beslutet som riksdagen kommer att fatta under
              morgondagen är ett ganska viktigt beslut, både för äldreomsorgen
              i Sve ­ rige och för hälso- och sjukvården. Undersköterskorna
              bär nämligen en stor del av den här verksamheten på sina axlar.
              Det är den vanligaste yrkes ­ gruppen i Sverige med närmare 200
              000 undersköterskor, och allt vi kan göra för att stärka denna
              yrkesgrupp ska vi göra.
            </seg>
          </u>
          <u>
            <seg>
              Att undersköterska blir en skyddad yrkestitel är ett väldigt
              viktigt steg. Som många andra talare har sagt här i talarstolen
              räcker det här såklart inte, utan det finns mycket mer som man
              skulle kunna göra. Bland annat är det tråkigt att regeringen inte
              lägger fram förslag om att också se till att skärpa kravet på
              undersköterskeutbildning. Grunden för att få den här skyddade
              yrkestiteln kommer att vara att man har genomgått en undersköterskeutbildning
              inom gymnasieskolans eller yrkeshögskolans ram. Här borde förstås
              Skolverket ha fått i uppdrag att utfärda en föreskrift där det
              tydligt anges vad innehållet i utbildningen ska vara. Men det
              ville regeringen inte föreslå.
            </seg>
          </u>
          <u>
            <seg>
              Vidare finns frågan om avgiften. I ett läge där vi vill att så
              många som möjligt av Sveriges nästan 200 000 yrkesverksamma undersköterskor
              faktiskt ska ta ut ett bevis på den skyddade yrkestiteln, bör
              avgiften sättas till 0 kronor. Det är yrkesgruppen värd. Det vore
              ett bra sätt från statens sida att verkligen uppmuntra så många
              som möjligt till att validera sin kunskap och se till att skaffa
              sig nödvändig utbildning för att erhålla den skyddade yrkestiteln.
            </seg>
          </u>
          <u>
            <seg>
              Sedan är det viktigt att gå vidare och titta på undersköterskornas
              möjlighet att skaffa sig en specialistutbildning. Det finns ett
              stort behov, inte minst i äldreomsorgen, av undersköterskor med
              specialistkompetens. Här bör man ta ytterligare steg och se till
              att underlätta för undersköterskor, precis som vi gör för sjuksköterskor,
              att skaffa sig en specialistkompetens.
            </seg>
          </u>
          <u>
            <seg>
              Därtill måste en bättre arbetsmiljö skapas. Här finns mycket
              vi kan titta på. En sak som är helt orimlig är faktiskt att många
              undersköterskor har en förstalinjeschef som inte har ansvar för
              15 eller 20 personer utan för ibland så många som 40, 45, 50 eller
              55 personer. Att se till att det inom äldreomsorgen finns rimliga
              chefsområden är också viktigt.
            </seg>
          </u>
          <u>
            <seg>
              Slutligen, fru talman, har vi den positiva utvecklingen i form
              av det nya huvudavtalet som gör det möjligt för en undersköterska
              att med stöd från CSN vidareutbilda sig – åtminstone ta det första
              året – till sjuksköterska.
            </seg>
          </u>
          <u>
            <seg>
              Det finns mycket mer som kan göras för att stötta denna oerhört
              viktiga yrkesgrupp inom äldreomsorgen och hälso- och sjukvården,
              men det här är ett viktigt steg.
            </seg>
          </u>
          <u>
            <seg>
              Jag står bakom samtliga reservationer från Centerpartiets sida,
              men jag yrkar bifall endast till den som jag tycker är viktigast,
              nämligen reserva ­ tion 3. Genom föreskrift borde man styra upp
              undersköterskeutbildningen så att den blir likvärdig i hela landet.
            </seg>
          </u>
          <note>
            Anf. 87 KARIN RÅGSJÖ (V):
          </note>
          <u>
            <seg>
              Fru talman! Jag vill skicka en hälsning till alla undersköterskor
              inom vården och äldreomsorgen som har burit Sverige genom pandemin
              och för ert fantastiska arbete. Det gäller specifikt inom äldreomsorgen,
              där det har varit extra tufft. Det fanns ju ingen skyddsutrustning
              från början. Det fanns inga nationella lager, och regionerna svarade
              ungefär som i Lorry – ”jag tänkte inte på det” – när det uppenbarade
              sig att det inte heller fanns några regionala lager. Det har varit
              tufft. Det beslut vi ska fatta i morgon är bra.
            </seg>
          </u>
          <u>
            <seg>
              Det är också underbart att höra alla partier, från höger till
              vänster, prata om undersköterskornas arbetsvillkor, att de inte
              ska ha delade turer, att de ska vara fast anställda och så vidare.
              Det är ett steg framåt.
            </seg>
          </u>
          <u>
            <seg>
              Det kommer att råda brist på utbildade undersköterskor i framtiden.
              För att kompetensförsörjningen ska vara tryggad på lång sikt behöver
              yrket bli mer attraktivt. Det här är ett sätt att göra det mer
              attraktivt.
            </seg>
          </u>
          <u>
            <seg>
              Fru talman! Vänsterpartiet vill att personal inom sjukvård och
              äldreomsorg ska vara utbildad och ha rätt kompetens för sitt uppdrag.
              En reglering behövs för att garantera att vård och omsorg blir
              mer likvärdig och att de regionala och kommunala variationerna
              minskar.
            </seg>
          </u>
          <u>
            <seg>
              Vi måste också komma i kapp när det gäller äldreomsorgen i våra
              nordiska grannländer. I februari 2017 publicerade forskare vid
              Institutionen för socialt arbete vid Stockholms universitet en
              ny rapport om äldreomsorgens arbetsvillkor. Man intervjuade undersköterskor
              i Danmark, Finland, Norge och Sverige. Rapporten visar på extremt
              stora förändringar inom den svenska äldreomsorgen. Antalet hjälptagare
              som en hemtjänstanställd möter under en arbetsdag hade ökat påtagligt.
              Personalens handlingsutrymme hade minskat. Man upplevde sitt arbete
              som betydligt mer psykiskt och fysiskt tungt och mer tidspressat.
              Det måste bli bättre.
            </seg>
          </u>
          <u>
            <seg>
              Jag hoppas verkligen att vi efter pandemin kan fortsätta att
              utveckla arbetsmiljön för undersköterskor inom både äldreomsorgen
              och hälso- och sjukvården. Det är viktigt.
            </seg>
          </u>
          <u>
            <seg>
              Vänsterpartiet instämmer med Kommunal, som i sitt remissvar anger
              att yrket undersköterska bör regleras genom skyddad titel och
              förbehåll av arbetsuppgifter. Vidare instämmer vi i det Kommunal
              lyfter upp om att ett sätt att öka patientsäkerheten och påverka
              kvaliteten i hälso- och sjukvården och omsorgen på ett positivt
              sätt vore att kräva lägst undersköterskeutbildning för utförare
              av arbetsuppgifter enligt hälso- och sjukvårdslagen. Det skulle
              också möjliggöra en kvalitetssäkring av vård och omsorg.
            </seg>
          </u>
          <u>
            <seg>
              Antalet undersköterskor i kommunal verksamhet har minskat medan
              antalet vårdbiträden har ökat. Det tycker jag inte låter optimistiskt.
              Vi mås ­ te vända den trenden. Risken är att behoven följs upp
              av outbildad personal och att det påverkar omsorgskvaliteten och
              kompetensförsörjningen negativt. Där vill vi inte vara.
            </seg>
          </u>
          <u>
            <seg>
              En reglering av undersköterskans arbetsuppgifter skulle troligen
              skapa incitament för arbetsgivare att anställa fler undersköterskor
              och för den enskilda att utbilda sig vidare.
            </seg>
          </u>
          <u>
            <seg>
              Att reglera yrket undersköterska genom skyddad titel och förbehåll
              av arbetsuppgifter måste ses som ett långsiktigt sätt att höja
              kvaliteten. Att bygga upp en väl fungerande vård och omsorg måste
              ta avstamp i en vilja att satsa på och få in adekvat kompetens.
              Det behövs tydliga legala förutsättningar där undersköterskor
              ges självständighet och ansvar för att utföra vissa hälso- och
              sjukvårdsuppgifter.
            </seg>
          </u>
          <u>
            <seg>
              I utredningen Stärkt kompetens i vård och omsorg lämnas förslag
              om att ge en statlig myndighet i uppdrag att validera kompetens
              samt ge ett särskilt bemyndigande till Statens skolverk att i
              föreskrift fastställa innehållet i det nationella yrkespaketet
              för undersköterska. I propositionen anges att det saknas skäl
              att ge en statlig myndighet i uppdrag att validera kompetens under
              en avgränsad period. Flera remissinstanser har tillstyrkt detta,
              och Vänsterpartiet anser, i likhet med Kommunal, att det ska finnas
              en nationell standard för validering av yrket undersköterska.
              En statlig myndighet ska ges i uppdrag att validera kompetensen.
            </seg>
          </u>
          <u>
            <seg>
              Fru talman! Det behövs ett långsiktigt nationellt rättssäkert
              system för validering i syfte att undvika olika bedömningar runt
              om i Sverige på olika utbildningar. Det ska vara enkelt och rättssäkert
              för enskilda att ansöka om bevis om rätt att använda yrkestiteln
              undersköterska. En statlig myndighet bör ges i uppdrag att validera
              yrket undersköterska.
            </seg>
          </u>
          <note>
            Jag yrkar därmed bifall till reservation 4.
          </note>
          <note>
            Anf. 88 ANN-CHRISTIN AHLBERG (S):
          </note>
          <u>
            <seg>
              Fru talman! Vi socialdemokrater yrkar bifall till förslaget i
              betänkandet.
            </seg>
          </u>
          <u>
            <seg>
              Äntligen är denna så viktiga reform här! Undersköterska ska bli
              och få vara en skyddad yrkestitel. Att vara undersköterska är
              inte att vara vem som helst, utan att vara undersköterska är att
              vara ett utbildat och tryggt proffs.
            </seg>
          </u>
          <u>
            <seg>
              Undersköterskor är viktiga för vår välfärd, det vill säga de
              som jobbar inom hälso- och sjukvård, psykiatrin, omsorgen och
              i äldreomsorgen. Det handlar om en stor och viktig yrkesgrupp
              i välfärdens tjänst. Det har tagit tid, men desto större är glädjen
              i dag.
            </seg>
          </u>
          <u>
            <seg>
              Jag har mött många undersköterskor genom åren, och detta är något
              som många har önskat sig och längtat efter. Det kommer att öka
              yrkets status, och det kommer att öka kvaliteten och säkerheten
              i vård och omsorg. Det kommer att bli tydligare vilken kompetens
              som finns på arbets ­ platsen, och jag tror att det kommer att
              locka fler att komplettera sin utbildning eller utbilda sig till
              undersköterska.
            </seg>
          </u>
          <u>
            <seg>
              Det skapar större trygghet för såväl anhöriga som brukare, patienter,
              pensionärer med flera som kommer i kontakt med undersköterskor
              att veta vilka kunskaper de har.
            </seg>
          </u>
          <u>
            <seg>
              Det kommer också att bli en bättre arbetsmiljö när man som personal
              vet vad man kan förvänta sig av sina arbetskollegor i fråga om
              kompetens och vilka arbetsuppgifter de kan utföra. I dessa tider
              med en pandemi har vi fått erfara att det har stor betydelse vilken
              kontinuitet och kompetens personalen har.
            </seg>
          </u>
          <u>
            <seg>
              Fru talman! Socialstyrelsen behöver tid för att ställa om sin
              organisa ­ tion. Arbetsgivaren behöver sin tid och den enskilde
              sin att förbereda sig inför lagändringen.
            </seg>
          </u>
          <u>
            <seg>
              Den nya lagen kommer att börja gälla från och med den 1 juli
              2023. Den som då har klarat sin undersköterskeutbildning kan ansöka
              hos Socialstyrelsen om ett yrkesbevis.
            </seg>
          </u>
          <u>
            <seg>
              Grunden för den skyddade yrkestiteln kommer att vara det nya
              utbildningsinnehållet i gymnasieskolans vård- och omsorgsprogram
              eller tidigare gymnasieutbildning eller kommunal vuxenutbildning
              inom vård och omsorg.
            </seg>
          </u>
          <u>
            <seg>
              Det kommer att finnas övergångsregler och en övergångsperiod
              mellan 2023 och 2033. Det är bra för dem som i dag är tillsvidareanställda
              men också för dem som går på vikariat, då de får möjlighet att
              komplettera sin utbildning. Därmed kan de med lång erfarenhet
              få sina kunskaper validerade för att kunna bli undersköterskor.
              Men vi vet att med övergångsreglerna kommer valideringen att minska,
              för sedan blir det så att för att kunna få yrkestiteln undersköterska
              måste man ha rätt kompetens.
            </seg>
          </u>
          <u>
            <seg>
              Sista datum för att söka yrkesbeviset utifrån övergångsreglerna
              är den 30 juni 2033. Jag vet att det är många som i dag funderar
              på att gå i pension om fyra fem år, men om de har fast anställning
              kan de jobba kvar och gå i pension efter det året. De får fortsätta
              ha sin yrkestitel som undersköterska om de är anställda när lagändringen
              sker.
            </seg>
          </u>
          <u>
            <seg>
              Fru talman! Många som är anställda som undersköterska har en
              utbildning, men inte alla. Kommunal är det fackförbund som organiserar
              undersköterskor. Av deras medlemmar har cirka 85 procent av undersköterskorna
              en yrkesutbildning och därmed möjlighet att få sin titel som undersköterska
              skyddad och ett bevis på det från Socialstyrelsen efter lagändringen
              den l juli 2023.
            </seg>
          </u>
          <u>
            <seg>
              Jag har förstått att en del här i kammaren undrar hur hög avgiften
              för yrkesbeviset kommer att bli. Regeringen jobbar med det och
              kommer att återkomma. För en sjuksköterska kostar det i dag 700
              kronor att få sin legitimation. Jag hoppas att det blir en lägre
              avgift för undersköterskor eller allra helst att det inte kostar
              någonting alls.
            </seg>
          </u>
          <u>
            <seg>
              Det finns en reservation i betänkandet som handlar om utmaningen
              för sjuksköterskestudenter att inte kunna bli anställda som undersköterskor.
              Så blir det ju när undersköterska blir en skyddad yrkestitel.
              Är man inte undersköterska kan man inte anställas som sådan. Men
              vi socialdemokrater tror att arbetsgivaren kommer att hitta bra
              namn så att även den som är sjuksköterskestuderande kan få anställning
              som vikarie i semestertider. Det har man kunnat göra tidigare
              med andra yrkesgrupper.
            </seg>
          </u>
          <u>
            <seg>
              I dag är det jätteviktigt att man anställer dem som har utbildning.
              Vi vet ju och har hört av tidigare talare att det är alltför många
              som inte har relevant utbildning som jobbar inom vård och omsorg.
            </seg>
          </u>
          <u>
            <seg>
              För att få kalla sig undersköterska måste man vara det. Det kommer
              annars inte att vara tillåtet att kalla sig undersköterska eller
              något liknande när lagen har trätt i kraft i juli 2023.
            </seg>
          </u>
          <u>
            <seg>
              Avslutningsvis, fru talman, vill jag tacka alla undersköterskor
              där ute, både för allt jobb i pandemin och för kampen för att
              göra undersköterska till en skyddad yrkestitel. Som kommunalare
              och socialdemokrat känner jag extra glädje över att undersköterskorna
              har lyckats med sin ansträngning för att få en skyddad yrkestitel.
              Det är ett bevis på facklig-politisk samverkan, och det är jag
              oerhört glad och stolt över.
            </seg>
          </u>
          <u>
            <seg>
              Det är undersköterskor som genom sitt medlemskap i Kommunal och
              som medlemmar i Socialdemokraterna har påverkat så mycket som
              de faktiskt kunnat göra genom en motion till sitt fackförbund
              som blev ett kongressbeslut och sedan en motion till vårt parti,
              som biföll den. Och nu har regeringen lagt fram denna proposition,
              som vi kommer att rösta ja till i morgon klockan 13.
            </seg>
          </u>
          <u>
            <seg>
              Jag avslutar med det här, fru talman: En undersköterska är inte
              vem som helst. En undersköterska är ett utbildat proffs. Det här
              kommer att bli bra för oss alla, för det höjer kvaliteten och
              säkerheten för oss alla.
            </seg>
          </u>
          <u>
            <seg>
              Jag önskar er alla, både er här och er som lyssnar, en trevlig
              sommar.
            </seg>
          </u>
          <note>
            Anf. 89 BARBRO WESTERHOLM (L):
          </note>
          <u>
            <seg>
              Fru talman! Äntligen! Alla vi i denna kammare är glada över att
              vi nu får en reglering av ett viktigt yrke inom hälso- och sjukvården,
              omsorgerna och socialtjänsten, nämligen undersköterskeyrket.
            </seg>
          </u>
          <u>
            <seg>
              Vi har 183 000 undersköterskor i Sverige med varierande utbildning
              och 150 000 som tjänstgör som undersköterska. Där varierar erfarenheten
              och utbildningen väldigt mycket, men de allra flesta älskar sitt
              jobb och utför det efter bästa förmåga.
            </seg>
          </u>
          <u>
            <seg>
              Det här är inget enkelt jobb. Det är ett komplicerat jobb. Det
              sker ensamt med stort ansvar under tidspress, och det kräver kunskap
              och kompetens. Det kräver också kontakt med andra professioner
              med deras erfarenheter för att tillhandahålla den hemtjänst, den
              vård och den omsorg som omsorgstagarna behöver och har rätt till
              i ett välfärdsland som Sverige.
            </seg>
          </u>
          <u>
            <seg>
              Det är inte bara omsorgstagarna det gäller utan också i väldigt
              stor utsträckning anhöriga, som i Sverige bär en väldigt tung
              börda med uppgifter som de egentligen inte ska behöva utföra.
            </seg>
          </u>
          <u>
            <seg>
              Jag såg häromdagen en video som riktar sig till sommarvikarier
              inom vård och omsorg, främst skolungdomar. De som uppträdde i
              videon hade själva erfarenhet av att vara outbildade vikarier
              och gav alla de råd de kunde. Det kopplar mycket till det som
              Ulrika Jörgensen tog upp utifrån sin erfarenhet. Rådet var: Fråga,
              fråga, fråga handledaren allt du kan kom ­ ma på! Snart står du
              där ensam med ett väldigt stort, tungt ansvar.
            </seg>
          </u>
          <u>
            <seg>
              Rådgivarna vittnade om vilken glädje de hade av arbetet men hur
              ensamt det kunde vara i krissituationer och hur det kändes att
              gå hem och känna att de inte, eftersom de saknade kunskap och
              erfarenhet, kunde göra det bästa för omsorgstagaren och de anhöriga.
              Det ansvar man lägger på dessa vikarier är alltså väldigt tungt,
              och detta kan vi inte fortsätta med. Vi måste ge fler den utbildning
              som krävs.
            </seg>
          </u>
          <u>
            <seg>
              Det är mycket som krävs. Här kommer Socialstyrelsen, Skolverket,
              Inspektionen för vård och omsorg och andra in med sina erfarenheter
              och krav. Det krävs bedömningsförmåga. Hur mår egentligen omsorgstagaren?
              Vad är det som kan behövas? Här krävs omvårdnads- och omsorgskunskap.
              Det krävs också i viss mån medicinsk kompetens. Det krävs kunskap
              om åldrande och hur olika det kan te sig. Vi är olika som individer
              och lägger år till livet på olika sätt. Det krävs kunskap om diagnoser
              och läkemedelsbehandling. Kan de symtom som Kalle eller Anna visar
              vara en läkemedelskomplikation?
            </seg>
          </u>
          <u>
            <seg>
              Och det handlar inte minst om bemötande. Personkemin kan ju vara
              så olika. Det kan också vara så att man passar att jobba ihop
              med en omsorgstagare och dennes anhöriga men inte med en annan.
              Och det fordras inlevelse i omsorgstagarens och anhörigas situation
              – att kunna sätta sig själv på deras plats. Hur är det att vara
              i Annas eller Gustavs situation?
            </seg>
          </u>
          <u>
            <seg>
              Och sedan är det teamarbetet och att lära sig om den nya medicinska
              teknik som kommer in i folks vardagsrum och sängkammare och ska
              hanteras. Och det handlar om att dokumentera.
            </seg>
          </u>
          <u>
            <seg>
              Detta är alltså ett komplicerat jobb, och det är basen i vården
              och omsorgen, inte bara om årsrika människor utan också om människor
              som behöver assistans och omsorg. Jag är därför lite orolig över
              detta med äldreomsorgslag – att vi utesluter andra som behöver
              samma typ av omsorg som årsrika.
            </seg>
          </u>
          <u>
            <seg>
              Men vi välkomnar verkligen dagens beslut. Det är, kan tyckas,
              en lång övergångstid, och det kräver att man kan utbilda sig till
              biträde eller annat inom ramen för sin tjänst för att få yrkestiteln
              undersköterska. Om vi gör detta tillsammans med andra insatser
              som är på väg för att höja kvaliteten i äldreomsorgen och omsorgen
              överlag ska vi våga lägga år till livet.
            </seg>
          </u>
          <u>
            <seg>
              Jag tror på att detta blir möjligt. Inte minst covid-19 har pekat
              på de brister vi har, och jag ser det som en blåslampa för att
              vi i framtiden ska kunna känna oss trygga med att vi har en vård
              och omsorg värd namnet för årsrika och andra omsorgstagare.
            </seg>
          </u>
          <note>
            Anf. 90 NICKLAS ATTEFJORD (MP):
          </note>
          <u>
            <seg>
              Fru talman! Jag vill börja med att yrka bifall till utskottets
              förslag och som många talare före mig säga att detta är ett viktigt
              beslut. Undersköterskor är ryggraden eller benstommen eller vad
              man nu vill använda för kroppsdel för att förklara vikten av denna
              yrkeskategori inom svensk häl ­ so- och sjukvård och omsorg.
            </seg>
          </u>
          <u>
            <seg>
              Jag har själv jobbat en del inom habilitering eller omsorg –
              det har kanske bytt namn sedan jag jobbade. Det man slås av är
              hur komplex en sådan här tjänst är och hur få ord detta ofta beskrivs
              med i platsannonser, uppdragsbeskrivningar och så vidare. Det
              handlar om att se och identifiera behoven, att läsa in en situation
              och känna av en stämning i rummet, att hantera olika sociala situationer
              och så vidare. Allt detta är saker som en erfaren undersköterska
              gör på millisekunder. Om man skulle leka med tanken att ersätta
              undersköterskor med artificiell intelligens eller robotar är det
              kunskaper som det skulle ta år av programmering och mängder av
              datakraft att över huvud taget ens komma i närheten av. Allt detta
              är egenskaper som de flesta undersköterskor har och saker som
              de behärskar med en beundransvärd kvalitet.
            </seg>
          </u>
          <u>
            <seg>
              Som många andra vill jag också rikta ett särskilt tack till de
              många undersköterskor som i år har uträttat lite av underverk
              och, skulle jag säga, har varit en del i att lotsa Sverige genom
              pandemin med den äran. Stort tack för allt där!
            </seg>
          </u>
          <u>
            <seg>
              Vid sidan av detta och förutom införandet av en skyddad titel,
              vilket är ett viktigt steg i att säkerställa kvaliteten inom den
              offentliga välfärden, skulle jag också vilja passa på att lyfta
              att nästa viktiga steg är att jobba med arbetsmiljö och det som
              jag definierar som det hållbara arbetslivet. Här tycker jag att
              man också kan lyfta fram en del av de satsningar som regeringen
              har gjort tidigare på till exempel återhämtningsbonusen, som innebär
              att man lokalt kan jobba med att utforma och utveckla sitt arbetsmiljöarbete
              med olika arbetstidsmodeller.
            </seg>
          </u>
          <u>
            <seg>
              Regeringen tar steg efter steg för att stärka basen i svensk
              välfärd. Vi har höjt statsbidragen för till exempel äldreomsorgen.
              Det innebär att undersköterskor inte bara får en titel utan också
              fler kollegor. Detta är jätteviktigt, och det rör sig om en stor
              och viktig satsning, som är långsiktig.
            </seg>
          </u>
          <u>
            <seg>
              Jag nämnde tidigare återhämtningsbonusen, det vill säga att vi
              stimulerar det arbete man kan göra lokalt för att stärka arbetsmiljön
              och ta steg mot ett hållbarare arbetsliv. Det senaste steget är
              att nu fatta beslut om en skyddad yrkestitel. Det är viktiga steg
              när det gäller att utveckla svensk offentlig välfärd.
            </seg>
          </u>
          <u>
            <seg>
              Slutligen vill jag som sagt säga stort tack och yrka bifall till
              utskottets förslag.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 juni.)
          </note>
          <note>
            § 13 Anpassningar till EU:s nya förordningar om medicintekniska
            produkter – del 2
          </note>
          <note>
            Socialutskottets betänkande 2020/21:SoU32
          </note>
          <note>
            Anpassningar till EU:s nya förordningar om medicintekniska produkter
            – del 2 (prop. 2020/21:172)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 15 juni.)
          </note>
          <note>
            § 14 Frågor om tvångsvård
          </note>
          <note>
            Socialutskottets betänkande 2020/21:SoU38
          </note>
          <note>
            Frågor om tvångsvård
          </note>
          <note>
            föredrogs.
          </note>
          <note>
            Anf. 91 YASMINE BLADELIUS (S):
          </note>
          <u>
            <seg>
              Fru talman! En person i min direkta närhet har under åren tvångsvårdats
              ett antal gånger. Jag skulle säga att det bidrog till att rädda
              hennes liv. Men med sig har hon många berättelser, negativa erfarenheter
              och vittnes ­ mål om oroligheter, oegentligheter och bemötande.
              Vi har många gånger samtalat om de gånger som hon tvångsvårdats.
              Hon har många gånger ställt mig mot väggen och ställt mig till
              svars, för någonting måste ske. När personer tvångsvårdas måste
              det gå rätt till. Det måste vara en bra vård. Oegentligheter får
              inte ske, och ett bra bemötande måste vara ett faktum.
            </seg>
          </u>
          <u>
            <seg>
              Jag har under åren i mina många samtal och möten med organisationer
              och representanter från exempelvis Tilia och i samtal med många
              unga flickor och pojkar hört berättelser och vittnesmål om att
              man behandlats illa, utsatts för kränkningar och om avskiljningar
              och bältesläggningar som inte gått till på ett rättssäkert sätt,
              på ett barnrättssäkert sätt eller helt enkelt på rätt sätt.
            </seg>
          </u>
          <u>
            <seg>
              Inte minst genom mitt uppdrag som ledamot i Statens institutionsstyrelses
              insynsråd vet jag att många av de berättelser och vittnesmål som
              vi får ta del av återspeglar en verklighet som existerar. Det
              är ett faktum. Problemen är på riktigt.
            </seg>
          </u>
          <u>
            <seg>
              Fru talman! Att vårdas enligt tvång är ett oerhört personligt
              ingrepp. Ofta är det alldeles nödvändigt och ibland livräddande
              eller livsavgörande, men det är de facto ett ingrepp som kan upplevas
              som oerhört kränkande. Därför är det också noggrant beskrivet
              i lagstiftning hur det får gå till, och det ställs höga krav på
              tillämpningen av lagstiftningen gällande rättssäkerheten för de
              personer som vårdas med tvång. Så ska det naturligtvis vara. Och
              om det inte är tillräckligt tydligt i lagstiftningen måste vi
              ändra på det.
            </seg>
          </u>
          <u>
            <seg>
              Jag är väldigt glad över det stora engagemang som socialutskottets
              ledamöter visar i dessa frågor. Vi behöver vidta åtgärder och
              åstadkomma förändring och förbättringar på området.
            </seg>
          </u>
          <u>
            <seg>
              Fru talman! Det har under den senaste tiden blivit alltmer tydligt
              att det behövs förbättringar inom tvångsvården. Detta är en oerhört
              angelägen fråga för mig själv, för regeringen och för Socialdemokraterna.
              Social ­ utskottet har också vid flera tillfällen kallat ansvariga
              till utskottet för att få redogörelser och lyfta fram oro kring
              frågor och problem inom verksamheterna som uppkommit, inte minst
              i medierna. Utskottet har också riktat ett antal tillkännagivanden
              till regeringen om olika förbättringar på tvångsvårdens område.
            </seg>
          </u>
          <u>
            <seg>
              Dagens debatt handlar ju om att socialutskottet vill rikta ytterligare
              ett tillkännagivande till regeringen om en översyn av tvångsvården.
              Det är, som jag sa, glädjande att det finns ett så stort engagemang
              i dessa frågor hos utskottets ledamöter. Det är viktigt, och det
              behövs.
            </seg>
          </u>
          <u>
            <seg>
              Anledningen, fru talman, till att vi inte står bakom tillkännagivandet
              denna gång är inte att vi nu helt plötsligt inte ser vikten av
              att komma till rätta med de problem som finns utan helt enkelt
              att det redan nu pågår ett omfattade arbete inom Regeringskansliet
              med att se över olika delar inom tvångsvården.
            </seg>
          </u>
          <u>
            <seg>
              Som exempel kan nämnas att det för bara någon månad sedan gavs
              ett tillkännagivande från riksdagen om att regeringen den 1 augusti
              i år ska återkomma till riksdagen med en skrivelse som innehåller
              en bedömning av de insatser som krävs för att vården inom Sis
              särskilda ungdomshem ska vara säker såväl för de placerade unga
              som för personalen och för att en placering ska ge den unge den
              vård och behandling som krävs.
            </seg>
          </u>
          <u>
            <seg>
              Fru talman! Säkerheten inom Sis är oerhört viktig. Många är de
              larm som vi har fått ta del av den senaste tiden som rör både
              dem som vårdas på Sis och dem som arbetar där. Det handlar om
              direkta missförhållanden, om hot och våld, om rymningar och om
              hur både de som vårdas och de anställda upplever en alldeles ohållbar
              vardag och situation.
            </seg>
          </u>
          <u>
            <seg>
              Den slutna ungdomsvården måste förstärkas och förbättras. Det
              är en prioriterad fråga både för mig och för regeringen. Det är
              också så att i detta nu inom Regeringskansliet bereds förslag
              till en ny och bättre LVU-lagstiftning, och utredningsuppdraget
              om hur principen för barnets bästa kan stärkas vid beslut om tvångsvårdens
              upphörande redovisades ju den 10 mars i år.
            </seg>
          </u>
          <note>
            När det gäller frågorna om stärkt tillsyn och uppföljning av
            barn- och ungdomspsykiatrin och om hur ansvaret för vård vid samsjuklighet
            i form av psykisk ohälsa i kombination med beroendesjukdom kan
            samlas hos en huvudman har riksdagen redan gett ett tillkännagivande
            till regeringen, och regeringen avser att under året lämna ett
            uppdrag till Ivo om att stärka uppföljningen och tillsynen inom
            psykiatrin med särskilt fokus på barn ‑ och ungdomspsykiatrin,
            tvångsvården och rättspsykiatrin.
          </note>
          <note>
            Därutöver kan nämnas att regeringen i maj i år beslutade om ett
            utredningsuppdrag till en särskild utredare om att se över vissa
            frågor enligt LPT, lagen om psykritrisk tvångsvård, och LRV, lagen
            om rättspsykiatrisk vård, med syftet att ytterligare stärka barnrättsperspektivet,
            rättssäkerheten och säkerheten i vården för de personer som tvångsvårdas
            med stöd av LPT och LRV.
          </note>
          <u>
            <seg>
              Det pågår alltså i detta nu redan stora och viktiga arbeten på
              många delar av tvångsvårdens område inom Regeringskansliet. Därför,
              fru talman, trots att jag är väldigt glad över det stora engagemang
              i dessa frågor som ledamöterna i socialutskottet har visat här
              i dag är det svårt att gå med på detta tillkännagivande. Jag tror
              att det bästa är om regeringen får göra det som riksdagen redan
              har tillkännagivit och får möjlighet att återkomma i frågorna
              innan riksdagen kommer med ytterligare tillkännagivanden.
            </seg>
          </u>
          <u>
            <seg>
              Fru talman! Det behövs förändringar på området, men de behöver
              göras på rätt sätt och ges förutsättningar att nå bästa resultat.
            </seg>
          </u>
          <u>
            <seg>
              Jag vill med detta yrka bifall till vår reservation.
            </seg>
          </u>
          <note>
            Anf. 92 NICKLAS ATTEFJORD (MP):
          </note>
          <u>
            <seg>
              Fru talman! Vi har alla fått våra friheter begränsade under detta
              märkliga år. Runt om i Europa har vi sett människor mer eller
              mindre stängas in i husarrest. Även om det har inte varit så restriktivt
              i Sverige var det inte minst många äldre som drabbades av ofrivillig
              isolering genom till exempel besöksförbudet i äldreomsorgen. Kort
              sagt har vi alla fått ett smakprov på hur det är när våra grundläggande
              mänskliga fri- och rättigheter begränsas eller tas ifrån oss.
            </seg>
          </u>
          <u>
            <seg>
              Det här betänkandet berör till stora delar lagstiftning som handlar
              om hur vi ger olika myndigheter eller verksamheter möjlighet att
              begränsa enskildas eller barns grundläggande rättigheter – bokstavligt
              talat på vilken laglig grund vi låser in, i vissa fall bältar,
              det vill säga spänner fast, barn så att de inte kan röra vare
              sig armar eller ben eller beslutar om avskiljning, alltså den
              byråkratiska omskrivningen för att isolera barn.
            </seg>
          </u>
          <u>
            <seg>
              Vi har vid upprepade tillfällen i medierna kunnat ta del av vittnesmål
              om övergrepp och kränkningar mot barn som omhändertagits av olika
              myndigheter, alltifrån den slutna barn- och ungdomspsykiatrin
              till kom ­ munala behandlingshem och Sis-hem, det vill säga Statens
              institutionsstyrelses inrättningar – alla mycket allvarliga.
            </seg>
          </u>
          <u>
            <seg>
              Fru talman! Att frånta ett barn dess rättigheter är aldrig något
              som kan eller bör göras med lätthet. De olika professioner och
              myndigheter som vi ger denna rättighet behöver underkasta sig
              stränga dokumentationskrav och transparens. Därtill behöver man
              ha en grundad kunskap om barns rättigheter och om barnkonventionen.
              Som lagstiftare ska vi ställa de allra högsta krav på dem som
              ska ta hand om kanske några av de sköraste vi har i vårt samhälle.
              Därför är det med tillförsikt som jag nu ser fram emot de förslag
              som regeringen tar fram och bereder, där tyngdpunkten ligger på
              att stärka barns rättigheter och höja kvaliteten.
            </seg>
          </u>
          <u>
            <seg>
              Självklart skulle mycket mer ha kunnat göras både av denna och
              tidigare regeringar när det gäller att stärka barns rättigheter,
              höja kvaliteten och öka transparensen. Men jag vill redan nu säga
              att jag är genuint berörd och fylld av förhoppning över det engagemang
              för inte minst barns rättigheter som finns i regeringen, i utskottet,
              i denna debatt och i debatten som vi hade förra veckan. Det är
              ett engagemang som jag är övertygad om kommer att utmynna i skärpta
              lagar, skärpt tillsyn, ökad transparens och slutligen att färre
              omhändertagna barn far illa.
            </seg>
          </u>
          <u>
            <seg>
              I det utskickade underlaget till beslut finns från sidan 12 till
              sidan 20 en genomgång av alla pågående processer och arbeten som
              har initierats av riksdagen och regeringen i de olika frågorna.
              Jag delar alltså utskottsmajoritetens och regeringens uppfattning
              att det behövs förbättringar inom tvångsvården, något som nu är
              under beredning.
            </seg>
          </u>
          <u>
            <seg>
              För att belysa det arbete som pågår kommer här ett litet axplock.
            </seg>
          </u>
          <u>
            <seg>
              Enligt ett tillkännagivande från riksdagen ska regeringen den
              1 augusti 2021 återkomma till riksdagen med en bedömning av de
              insatser som krävs för att vården inom Sis särskilda ungdomshem
              ska vara säker för såväl personal som placerade ungdomar, och
              placeringarna ska ge den unge den vård och behandling som krävs.
            </seg>
          </u>
          <u>
            <seg>
              Sedan i fredags finns remissvaren att läsa när det gäller regeringens
              utredning om principen för barnets bästa, en fråga som berördes
              i förra veckans kammardebatt. Denna fråga hanteras nu också i
              särskild ordning av riksdagen, som har tillsatt en egen utredning.
            </seg>
          </u>
          <note>
            Vidare har regeringen en pågående utredning om barn- och ungdomspsykiatrin,
            bup, som leds av Peter Almgren. Vid sidan av den har regeringen
            även aviserat att under 2021 lämna ett uppdrag till Ivo för att
            stärka uppföljningen och tillsynen inom psykiatrin med särskilt
            fokus på barn ‑ och ungdomspsykiatrin.
          </note>
          <u>
            <seg>
              Viktiga pusselbitar är även utredningen kring samordnade insatser
              vid samsjuklighet och utredningen som regeringen lade fram för
              att ytterligare stärka barnrättsperspektivet, rättssäkerheten
              och säkerheten i vården eller mer precist den vård som berörs
              av lagen om psykiatrisk tvångsvård, även kallad LPT, och lagen
              om rättspsykiatrisk vård, LRV.
            </seg>
          </u>
          <u>
            <seg>
              Avslutningsvis vill jag även nämna regeringens uppdrag i november
              2020 till Ivo att förstärka tillsynen av socialtjänstens handläggning
              av ärenden som rör stöd och skydd till barn och unga.
            </seg>
          </u>
          <u>
            <seg>
              Sammantaget anser Miljöpartiet att det inte behövs något ytterligare
              tillkännagivande i denna fråga. Jag yrkar därmed bifall till vår
              reservation i frågan.
            </seg>
          </u>
          <note>
            Anf. 93 ACKO ANKARBERG JOHANSSON (KD):
          </note>
          <u>
            <seg>
              Fru talman! När det är knas hemma, när man mår väldigt dåligt,
              när det strulat länge och mycket stöd och hjälp på olika sätt
              inte räcker till kan tvångsvård i någon form bli aktuell. När
              man kommer i samhällets vård ska det bli bättre.
            </seg>
          </u>
          <u>
            <seg>
              Socialutskottet konstaterar inledningsvis följande i det betänkande
              som vi diskuterar nu: ”Att vara föremål för vård med tvång är
              ingripande för den enskilde. Enligt utskottet bör tvångsvård inte
              i första hand handla om att skydda den enskilde eller det allmänna
              utan om att erbjuda den enskilde en god, säker, effektiv och ändamålsenlig
              vård.”
            </seg>
          </u>
          <u>
            <seg>
              Det är alltså den som placerats med stöd av lag som det handlar
              om. Vi ska med tvångsvården göra det bättre. Man ska få det bättre
              med hjälp av samhällets vård. Men så blir det inte alltid.
            </seg>
          </u>
          <u>
            <seg>
              Därför har utskottets majoritet enats om ett tillkännagivande
              om en större översyn av hela tvångsvården. Vi har haft goda utredningar
              som berört delar av detta, och regeringen lämnar nya uppdrag till
              myndigheter. Men det behövs en samlad översyn. Vi borde ha en
              bättre tvångsvård, och socialutskottet vill medverka till det.
            </seg>
          </u>
          <u>
            <seg>
              Fru talman! Tvångsvård är ingripande, och det är av största vikt
              att alla relevanta åtgärder har vidtagits innan det blir aktuellt
              med tvångsvård. Men när tvångsvård i någon form blir aktuell krävs
              det att den är bra.
            </seg>
          </u>
          <u>
            <seg>
              Utredningen som föregår en placering måste vara rättssäker, tillförlitlig
              och evidensbaserad. Personalen ska ha tillräcklig kompetens. Det
              måste också finns en bredd av kompetenser som svarar mot de behov
              som den som placerats i tvångsvård har. Personalen måste också
              kontinuerligt få del av fortbildning av god kvalitet.
            </seg>
          </u>
          <u>
            <seg>
              Tiden då man är placerad ska innehålla vård och behandling på
              ett ändamålsenligt sätt, och om man är i behov av skolgång är
              det av yttersta vikt att den fungerar.
            </seg>
          </u>
          <u>
            <seg>
              Tiden i tvångsvård måste följas upp ordentligt. Eftervården är
              lika angelägen. Samarbetet mellan alla berörda verksamheter är
              synnerligen angeläget för att det ska bli bra.
            </seg>
          </u>
          <u>
            <seg>
              Tillsynen måste fungera. Man ska kunna lita på att missförhållanden
              av olika slag som anmäls tas upp och utreds. Man ska kunna lita
              på Ivo, som är ansvarig tillsynsmyndighet.
            </seg>
          </u>
          <u>
            <seg>
              Fru talman! Detta kan tyckas som en lång önskelista. Det är ingen
              önskelista; det är en nödvändig kravbeskrivning.
            </seg>
          </u>
          <u>
            <seg>
              Socialutskottet har under en längre tid arbetat med frågor kring
              placerade barn och unga liksom vuxna. Det handlar om samsjuklighet,
              där vi nu efter riksdagens tillkännagivande fått en statlig utredning
              som arbetar för en sammanhållen vård för personer med beroendesjukdom
              och annan svår psykisk ohälsa.
            </seg>
          </u>
          <u>
            <seg>
              Det handlar om barn som utsätts för våld och hot och annat som
              gör att socialtjänsten måste vidta tvingande åtgärder för att
              skydda barnet. Social ­ utskottet har medverkat till skärpt lagstiftning,
              och mer är på gång.
            </seg>
          </u>
          <note>
            I april blev det återigen ett enigt utskott som ställde krav
            till regeringen på att påtagligt förbättra verksamheten vid Sis,
            Statens institutionsstyrelse. Regeringen ska återkomma till riksdagen
            med förslag till åtgärder i början av augusti.
          </note>
          <u>
            <seg>
              Men det krävs också en bred översyn av tvångsvården. Det förslag
              som utskottets majoritet står bakom innebär just detta. Regeringen
              bör se över hela vårdkedjan i en bred översyn av tvångsvården.
            </seg>
          </u>
          <u>
            <seg>
              Fru talman! Barns och ungas rättigheter måste stärkas. Barn och
              unga som placeras med stöd i lag omfattas av samma barnkonvention.
              Det finns inget undantag om man är på HVB eller på något av Sis
              ungdomshem. Barns bästa måste sättas i främsta rummet, alltid.
              Vi har inte råd att förlora något barn. Varje barn räknas.
            </seg>
          </u>
          <u>
            <seg>
              Det förslag till utredning och lagstiftning som socialutskottet
              vill få till är en viktig pusselbit. Jag noterade att när vi diskuterade
              frågor om socialtjänsten i torsdagens kammardebatt framförde riksdagsledamoten
              Nicklas Attefjord att i den utredning som regeringen själv har
              gjort, och som kallas Lilla hjärtat, måste vi lyssna på vad remissinstanserna,
              framför allt barnrättsorganisationerna, säger. Jag har sedan dess
              hunnit läsa vad de tycker. Bris, Rädda Barnen, Unicef med flera
              är tydliga. Regeringens utredningsförslag räcker inte – det duger
              inte. Det måste tydligare sätta barnets bästa i främsta rummet,
              så det blir en egen person också i lagstiftningen.
            </seg>
          </u>
          <u>
            <seg>
              Jag ser fram emot besluten från regeringens sida, att man säkerställer
              att det är utskottets väg man vill vandra för att stärka barnets
              bästa i alla situationer.
            </seg>
          </u>
          <u>
            <seg>
              Slutligen, fru talman, står Kristdemokraterna bakom utskottets
              förslag. Jag yrkar alltså bifall till detsamma.
            </seg>
          </u>
          <note>
            Anf. 94 CAMILLA WALTERSSON GRÖNVALL (M):
          </note>
          <u>
            <seg>
              Fru talman! Jag vill inledningsvis be fru talmannen och riksdagen
              om ursäkt. Jag behöver nämligen prata betydligt mer än sex minuter,
              och jag var alldeles för sent ute med att försöka förlänga min
              talartid. Det varav hjärtat är väldigt fullt är väldigt svårt
              att hinna med på bara sex minuter, och det borde jag ha förstått
              från början.
            </seg>
          </u>
          <u>
            <seg>
              Fru talman! Det finns otroligt många viktiga frågor som måste
              arbetas med, men få saker som känns så oerhört viktiga som att
              förbättra möjligheter och förutsättningar för våra barn.
            </seg>
          </u>
          <u>
            <seg>
              Jag kommer från ett parti som mycket tydligt arbetar för att
              det inte ska spela någon roll varifrån du kommer utan att det
              är vart du är på väg som ska betyda något. Så mycket i Sverige
              är så fantastiskt, och möjligheterna är så många. Men inte för
              alla. För barn som växer upp i dysfunktionella familjer, barn
              som placeras när hemmet inte fungerar och barn som växer upp på
              platser med institutionell karaktär går det inte alltid lika bra.
              För dem har vi ett ansvar och en skyldighet att se till att samhället
              står starkt när det behöver.
            </seg>
          </u>
          <u>
            <seg>
              Fru talman! Precis så här började jag mitt anförande i torsdagens
              debatt gällande socialtjänst- och barnfrågor, och så börjar jag
              i dag. Fokus är nämligen precis detsamma: barn som far illa, barn
              som behöver samhällets skydd, barn och unga som tvångsomhändertas
              därför att deras familjer och hemförhållanden har så stora problem
              att barnet eller den unge riskerar att få varaktiga men och fara
              illa.
            </seg>
          </u>
          <u>
            <seg>
              I den situationen behöver den unge stöd, kärlek, trygghet, vård
              och framtidstro. Det hem eller den vårdande institution man kommer
              till ska erbjuda just detta och inte vara en plats där man utsätts
              för övergrepp och mår allt sämre, där ”vård” är ett ord utan innebörd
              och där man snabbt förstår att man är en människa utan värde
            </seg>
          </u>
          <u>
            <seg>
              För dessa barn är det en kamp att komma tillbaka och att hitta
              sitt människovärde och sitt självförtroende. Många av dem gör
              det aldrig, och för alltför många av dem slutar det riktigt illa.
            </seg>
          </u>
          <u>
            <seg>
              I dagens Expressen kan man till exempel läsa om Elin, vars familjehemspappa
              våldtog henne. Mannens övervakare var hans kompis, som själv åtalades
              för medhjälp till våldtäkt mot barn och erkände att han också
              haft sex med Elin. Det är så vedervärdigt att jag saknar ord.
              De som skulle vara tryggheten förvandlades till förgripare och
              förbrytare.
            </seg>
          </u>
          <u>
            <seg>
              Fru talman! Det är så mycket i Sverige som är galet, och alldeles
              för mycket av det handlar om barn. Granskningar som SVT gjort
              visar till exempel på HVB-hem och Sis-hem som ska erbjuda vård
              men som i stället saknar vård värd namnet och där övergrepp sker,
              mellan ungdomar men också av personal – återigen: de som ska vara
              tryggheten men som gravt missbrukar sin ställning och sitt förtroende.
              Är det konstigt att dessa redan sköra ungdomar tappar all tillit
              och allt förtroende för samhället som institution och för vuxna
              människor?
            </seg>
          </u>
          <u>
            <seg>
              Fru talman! Jag är väldigt glad att vi i dag är sex partier som
              står bakom detta betänkande och utskottets förslag, som jag med
              kraft yrkar bifall till. Alla partier förutom regeringspartierna
              står bakom. Det är inte första gången och troligen inte heller
              den sista.
            </seg>
          </u>
          <u>
            <seg>
              I det här fallet är en bred översyn viktig. Min vän och kollega
              Juno Blom brukar säga att det behövs en haverikommission för ungdomsvården,
              och jag håller med. Vi behöver ett totalt omtag när det gäller
              dessa frågor.
            </seg>
          </u>
          <u>
            <seg>
              En bred översyn, fru talman, av tvångsvården och lagen om vård
              av unga bör enligt min och Moderaternas uppfattning omfatta alla
              delar i vårdkedjan, från den utredning och det förslag till beslut
              som inbegriper tvångsvård till utvärdering och system för uppföljning.
              Utredningar som ligger till grund för tvångsvård måste uppfylla
              krav på att vara rättssäkra, sakliga och tillförlitliga. Riktlinjer
              och rutiner avseende handläggning bör ingå i denna översyn, liksom
              regelbunden fortbildning för den personal som på olika nivåer
              kommer i kontakt med det barn eller den vuxne som tvångsvårdas.
              Vetenskaplighet, objektivitet, tillförlitlighet och rättssäkerhet
              ska prägla svensk tvångsvård och bör vara utgångspunkter i en
              översyn.
            </seg>
          </u>
          <u>
            <seg>
              Kvaliteten, såväl kvalitetsindikatorer som utvärderingar av dessa,
              bör ingå i denna breda översyn, som också bör baseras på evidensbaserade
              metoder. Därtill bör en översyn av särskilda befogenheter ingå,
              när vården ska upphöra samt hur förebyggande insatser ingår och
              bör utvecklas. Översynen bör också omfatta vilka krav som barn,
              unga och vuxna kan ställa på vården samt hur målgruppens rätt
              till hälso- och sjukvård kan tillgodoses.
            </seg>
          </u>
          <u>
            <seg>
              Inte minst avser detta riktade insatser gällande psykisk hälsa,
              då det bland annat enligt Socialstyrelsen är nära fem gånger större
              dödlighet hos barn och unga som varit placerade jämfört med andra
              barn och unga. Därtill kommer en kraftigt förhöjd förskrivning
              av psykofarmaka, liksom överrepresentation av såväl självskadebeteende
              som självmordsförsök. Mellan en fjärdedel och en tredjedel av
              alla barn placerade i familjehem har minst en psykiatrisk diagnos.
            </seg>
          </u>
          <u>
            <seg>
              Fru talman! Därtill kan frågor ingå som ansvarsfördelning och
              tvärprofessionell samverkan, överenskommelser och samarbetsavtal,
              översyn av olika aktörers rätt och möjlighet att axla ansvar för
              tvångsvård samt utvärdering av befintliga system för uppföljning
              och utvecklande av eventuella nya. I en bred översyn bör det slutligen
              understrykas hur barn och unga ska göras mer delaktiga i besluten
              och vården.
            </seg>
          </u>
          <u>
            <seg>
              Fru talman! Jag pratade i min förra debatt om socialutskottets
              resa som vi påbörjade förra året. Vi moderater lade i mars fram
              ett förslag till utskottsinitiativ utifrån den förfärliga händelsen
              med flickan vi lärde känna som ”Lilla hjärtat”, lilla Esmeralda
              i Norrköping. Det har bland annat resulterat i två lagförslag
              som trädde i kraft den 1 mars i år. Men det har också resulterat
              i flera utbrutna betänkanden och följts av förslag till utskottsinitiativ
              från andra partier.
            </seg>
          </u>
          <u>
            <seg>
              Dagens betänkande är just ett så kallat utbrutet betänkande från
              social ­ tjänst- och barnfrågebetänkandet. Dess grund är ett samlat
              stöd för mo ­ tionsyrkanden från fem partier om att en samlad,
              bred översyn av svensk tvångsvård måste ske. Det är motionsyrkanden
              från oss moderater, från Liberalerna, från Sverigedemokraterna,
              från Vänsterpartiet och från Mil ­ jöpartiet. Dessa yrkanden har
              också KD och Centern ställt sig bakom.
            </seg>
          </u>
          <u>
            <seg>
              Då skulle man ju kanske tro att vi är sju partier bakom detta,
              men så är inte fallet. Nej, Miljöpartiet har valt att reservera
              sig mot sina egna förslag. Ja, ni hörde rätt: Det finns förslag
              i detta betänkande som kommer från Miljöpartiet, men de står inte
              upp för dem utan reserverar sig i stället mot hela betänkandet.
              Jag tycker att det känns rimligt att Miljöpartiets representant
              förklarar hur man tänkt när man inte står upp för de egna förslagen,
              som dessutom stämmer väldigt fint överens med de förslag vi övriga
              partier har lagt fram.
            </seg>
          </u>
          <u>
            <seg>
              Jag tänker att ju fler vi är, desto starkare står vi. Men jag
              konstaterar att Miljöpartiet tyvärr inte verkar ta strid mot Socialdemokraterna.
            </seg>
          </u>
          <u>
            <seg>
              Fru talman! Vi är många partier i Sveriges riksdag som arbetar
              för att barnens rättigheter och möjligheter ska möjliggöras och
              stadfästas, men vi har ett stort och regeringsbärande parti som
              med all önskvärd tydlighet visar att detta inte är den viktigaste
              frågan för partiet, inte heller den näst viktigaste – tja, inte
              speciellt viktig alls faktiskt.
            </seg>
          </u>
          <u>
            <seg>
              Det har varit sex förlorade år för barnen med den rödgröna regeringen.
              Utredningen om tvångsvård som kom 2015 och initierades av alliansregeringen
              lades i byrålådan liksom flera andra utredningar. Propositionerna
              och förslagen har lyst med sin frånvaro.
            </seg>
          </u>
          <u>
            <seg>
              Jag fick för några dagar sedan frågan om jag kunde förklara regeringens
              och ministerns ointresse för frågor som handlar om utsatta barn.
              Jag hade inget svar, men det hoppas jag att regeringens representant
              i dagens debatt har. Det har ju funnits både utredningar och förslag.
              Varför hände ingenting förrän vi moderater lade ett utskottsinitiativ
              med tre skarpa lagförslag i mars 2020? Och varför tvingas socialutskottet
              göra en egen utredning av lex Lilla hjärtat för att regeringens
              egen inte håller måttet? Varför lade man fram en undermålig utredning
              som saknar viktiga analyser och saknar det barnperspektiv som
              sex av åtta partier i Sveriges riksdag vill se?
            </seg>
          </u>
          <u>
            <seg>
              Jag har i debatt efter debatt ställt frågor utan att få något
              svar. Kanske kan en annan företrädare för Socialdemokraterna ge
              mig svar.
            </seg>
          </u>
          <u>
            <seg>
              Fru talman! Varken jag, vi moderater eller kollegorna i socialutskottet
              kommer att ge oss förrän det blir en genomgripande förändring
              av hur barn behandlas , av vilken vård, omsorg och bemötande de
              får och av vilken utbildning och vilket inflytande de får. Det
              är en kamp som kommer att fortgå tills vi når ända fram.
            </seg>
          </u>
          <u>
            <seg>
              (TREDJE VICE TALMANNEN: Jag noterar att ledamotens anmälda talartid
              var gravt underskattad. Ledamoten använde dubbelt så mycket tid
              som var anmäld. Jag noterar att det informerades om detta inledningsvis,
              men det är ett tips för framtiden att tänka på detta eftersom
              det nu närmade sig 100 procent mer än den tid som var anmäld.)
            </seg>
          </u>
          <note>
            Anf. 95 NICKLAS ATTEFJORD (MP) replik:
          </note>
          <u>
            <seg>
              Fru talman! Jag gjorde samma sak i ett tidigare anförande, så
              jag vet hur det känns.
            </seg>
          </u>
          <u>
            <seg>
              Ledamoten Camilla Waltersson ställde några frågor om hur Miljöpartiet
              resonerar i den här frågan. I debatten i torsdags sa jag att det
              för vår del var viktigt att ta del av vad remissinstanserna skrev
              när det gäller Lilla hjärtat-utredningen.
            </seg>
          </u>
          <u>
            <seg>
              Nu har vi kunnat ta del av de remissvaren. De kom in i fredags,
              och jag har inte under helgen haft någon kontakt med regeringen
              om hur den tänker föra den här frågan vidare. Men vi, eller i
              alla fall jag, delar bilden att barnrättsorganisationerna uppenbarligen
              är väldigt tydliga i sina svar om att det behövs en tydlighet
              när det gäller till exempel barnets rätt som eget rekvisit och
              att få in det i lagstiftningen.
            </seg>
          </u>
          <u>
            <seg>
              Jag utgår från att regeringen kommer att titta på det här och
              läsa remissvaren. Det är ju en av anledningarna till att man skickar
              ut frågor på remiss.
            </seg>
          </u>
          <note>
            Anf. 96 CAMILLA WALTERSSON GRÖNVALL (M) replik:
          </note>
          <u>
            <seg>
              Fru talman! Det är väldigt glädjande nyheter som ledamoten Attefjord
              lämnar i dag i kammaren. Jag fick upp hoppet lite grann redan
              i torsdags eftersom ledamoten redan då lovade att han skulle ta
              starkt intryck av barnrättsorganisationerna.
            </seg>
          </u>
          <u>
            <seg>
              Några svar från barnrättsorganisationer ramlade mycket riktigt
              på plats under fredagen, och jag vet att någon eller några remissinstanser
              dessutom har fått anstånd till mitten av den här veckan med att
              lämna in sina remissvar. Det ska naturligtvis bli väldigt intressant
              att ta del av dem också.
            </seg>
          </u>
          <u>
            <seg>
              Men det är, precis som ledamoten Attefjord säger, väldigt tydligt
              att dessa barnrättsorganisationer ser att det saknas viktiga analyser
              i den utredning som man har presenterat från regeringens sida
              och att de saknar barnets bästa som eget rekvisit.
            </seg>
          </u>
          <u>
            <seg>
              De sex partier som står sida vid sida och som nu förhoppningsvis
              kan bli sju, och vem vet, kanske även åtta, har hela tiden sagt
              att för att få till det perspektivskifte som behövs, från biologiska
              föräldrars rätt till sina barn till att det ska vara barnets bästa
              som är utgångspunkten, krävs det någonting mer. Barnets bästa
              står redan i dag i svensk lagstiftning. Men för att det ska ske
              en stor förändring behövs ett eget rekvisit.
            </seg>
          </u>
          <u>
            <seg>
              Det har vi påpekat och arbetat med under ganska lång tid, och
              därför var vi väldigt förvånade över att regeringen valde att
              lägga fram en utredning som man redan, från allra första början,
              visste inte höll måttet.
            </seg>
          </u>
          <u>
            <seg>
              Likväl måste jag ställa frågan till ledamoten Attefjord: Varför
              reserverar ni er i dag mot förslaget i dagens betänkande?
            </seg>
          </u>
          <note>
            Anf. 97 NICKLAS ATTEFJORD (MP) replik:
          </note>
          <u>
            <seg>
              Fru talman! Ledamoten Waltersson Grönvall har också varit riksdagsledamot
              när hennes parti har ingått i regeringen. Det finns olika vägar
              att gå, och den samlade bedömning som har gjorts är att vi väcker
              motioner och lägger förslag i riksdagen och att det också finns
              en ärendehantering som sköts via Regeringskansliet.
            </seg>
          </u>
          <u>
            <seg>
              Det här förslaget berör en rad olika delar varav merparten, skulle
              jag säga, täcks av de utredningar och initiativ som riksdagen
              föredömligt har gett till regeringen och av olika initiativ som
              har tagits av regeringen kring att initiera utredningar, till
              exempel Peter Almgrens om barn- och ungdomspsykiatrin och andra
              delar. De är i grunden heltäckande. Då avvaktar man ju och inväntar
              det arbete som är igångsatt via Regeringskansliet, som också sitter
              på betydligt större och mer omfattande utredningsresurser.
            </seg>
          </u>
          <u>
            <seg>
              När det gäller hur direktivet till Lilla hjärtat-utredningen
              skrevs och vad som föranledde det är det bättre att fråga något
              statsråd. Vi har i alla fall från Miljöpartiets sida varit jättetydliga
              med att vi nu har den här utredningen och att utredaren får ta
              fram ett förslag som går ut på remiss – sedan ska vi värdera frågan
              på nytt när vi har remissvaren, och dem har vi nu.
            </seg>
          </u>
          <note>
            Anf. 98 CAMILLA WALTERSSON GRÖNVALL (M) replik:
          </note>
          <u>
            <seg>
              Fru talman! Ledamoten Attefjord pratar om att avvakta, och vi
              kan väl säga att det är någonting som vi har gjort. Vi har avvaktat
              under väldigt många år. Den första utredningen, som hade kunnat
              göra skillnad och som faktiskt hade kunnat rädda livet på Esmeralda,
              ”Lilla hjärtat”, kom redan 2015.
            </seg>
          </u>
          <u>
            <seg>
              Mina vänner! Den har legat i en byrålåda tillsammans med ett
              antal andra utredningar. Jag konstaterar att när det blev fart
              på regeringen, i den mån det nu kan kallas för fart, var när vi
              lade ett skarpt utskottsinitiativ den 12 mars 2020. Det duger
              inte.
            </seg>
          </u>
          <u>
            <seg>
              Jag kan hålla med ledamoten om att det hade varit klädsamt om
              vi hade sett statsrådet i någon debatt om utsatta barn. Det vill
              jag ge Märta Stenevi att hon stod här i kammaren när vi pratade
              om våld och utsatta kvinnor och barn i våldssituationer. Då stod
              ansvarigt statsråd här. Jag tror att de flesta kan hålla med mig
              om att vi har suttit här i kammaren och stått i talarstolen otaliga
              gånger och debatterat samma tema, inte minst utifrån att socialutskottet
              så starkt driver de här frågorna att vi har flera utbrutna betänkanden,
              men statsrådet, fru talman, har lyst med sin frånvaro.
            </seg>
          </u>
          <u>
            <seg>
              Jag konstaterar samma sak som i mitt anförande: Varför har vi
              en så ointresserad regering, och varför har vi ett så ointresserat
              statsråd när det gäller barnfrågor? Jag kan inte förklara det.
              Dessvärre kan Nicklas Attefjord inte heller göra det. Det gäller
              nämligen inte hans parti, och han har inte heller någon replik
              kvar i replikskiftet med mig.
            </seg>
          </u>
          <u>
            <seg>
              Jag tror dock att det är viktigt att vi försöker hitta en bred
              samsyn i de här frågorna. Barnen kan inte vänta.
            </seg>
          </u>
          <note>
            Anf. 99 LINDA LINDBERG (SD):
          </note>
          <u>
            <seg>
              Fru talman! Jag hakar på temat som ledamoten Waltersson Grönvall
              just var inne på. Den 12 juli 2012 tillkallade den dåvarande regeringen
              en särskild utredare för att göra en översyn av LVU. I juni 2015
              kom ett slutbetänkande. Vi är nu inne på 2021. Vad har hänt? Tja,
              egentligen ingenting. Jo, regeringen bereder nu denna utredning,
              så där fem sex år senare. Det är bedrövligt. Det behövs bevisligen
              påtryckningar från utskottet för att det ska bli lite action i
              detta ärende.
            </seg>
          </u>
          <u>
            <seg>
              Utskottet har under våren lyft ut olika delar i vårt stora betänkande
              om socialtjänst och barnfrågor. I dag debatterar vi en av dem:
              tvångsvård. Jag ställer mig såklart bakom det utskottet anför
              om en bred översyn av tvångsvården. Vi har tidigare begärt en
              översyn av Sis, men tvångsvården är så mycket bredare än just
              Sis.
            </seg>
          </u>
          <u>
            <seg>
              Regeringspartierna väljer denna gång att inte ställa sig bakom
              tillkännagivandet. Man hänvisar till att regeringen gör massor
              med saker. Det kan den tyckas göra just nu. Men jag är ganska
              övertygad om att det till stor del beror på att utskottet agerar
              och ligger på i dessa viktiga frågor.
            </seg>
          </u>
          <u>
            <seg>
              Jag glad över att utskottet under våren har kunnat enas om många
              vik ­ tiga frågor. Vi behöver få till ett stärkt barnperspektiv
              och en ökad rätts ­ säkerhet för barn i samhällets vård, särskilt
              för dem som behöver tvångs ­ vård.
            </seg>
          </u>
          <u>
            <seg>
              För att uppnå kvalitetsförbättringar och stärka barnets rätt
              måste det till ett antal åtgärder. Fokus på barnet och den unge
              bör helt enkelt stärkas. Vi kan inte längre låta föräldrarnas
              rätt till sina barn väga tyngre, låta socialtjänsten fokusera
              på att barnet ska hem så fort det finns utrymme för det, stundtals
              på barnets bekostnad. Det finns exempel på barn som har placerats
              men där det har hävts på grund av att föräldrarnas situation sett
              annor ­ lunda ut. Barnet flyttades hem för att inom kort tid återigen
              placeras. Vi behöver mer långsiktighet, stabilitet och trygghet
              och undvika flyttkaruseller och att barn hamnar i ett allt sämre
              mående.
            </seg>
          </u>
          <u>
            <seg>
              Hand i hand med detta går givetvis rättssäkra bedömningar och
              att det ska finnas rätt kompetens för beslutstagande.
            </seg>
          </u>
          <u>
            <seg>
              Fru talman! En barndom går aldrig i repris, och jag kommer så
              länge jag har möjlighet att påverka göra min röst hörd för de
              barn och unga som är inom socialtjänsten i dag men även för dem
              som har varit eller kommer att vara det. Socialtjänstens arbete
              och funktion är oerhört betydelsefulla och viktiga för ungas chans
              till förändring men kan också vara en ny möjlighet i mångas liv.
              Ett stort ansvar vilar på socialsekreterarna men även på ansvariga
              politiker ute i landet för att rätt beslut fattas.
            </seg>
          </u>
          <u>
            <seg>
              Fru talman! Cirka 30 000 barn och ungdomar får årligen vård utanför
              hemmet, i till exempel familjehem eller HVB-hem. Drygt 1 000 av
              dem kommer till Sis-hemmen. Då duger det inte att det om och om
              igen dyker upp reportage om missförhållanden på våra statliga
              boenden, fru talman. Från Inspektionen för vård och omsorg, Justitieombudsmannen
              och fackliga organisationer och inte minst via medierna vittnas
              det om allvarliga brister och problem inom den viktiga verksamhet
              som Sis bedriver. Fackliga organisationer vittnar om hot och våld
              mot personal och om avsaknad av vård och behandling eller att
              de inte håller måttet.
            </seg>
          </u>
          <u>
            <seg>
              Vi behöver ha en tvångsvård av hög kvalitet. Men vi ser också
              att kommuner i brist på andra alternativ placerar barn och unga
              på Sis-anstalter trots att Statens institutionsstyrelse inte bedriver
              den formen av vård och inte heller har ett sådant uppdrag.
            </seg>
          </u>
          <u>
            <seg>
              Vi kan inte fortsätta låta barn och unga som placeras i statens
              och för den delen kommuners vård fara illa. Vi kan inte ha barn
              och unga i vår vård som utsätts för våld, sexuella övergrepp eller
              annat oacceptabelt. Vi måste höja lägstanivån. Dessutom började
              inte tvångsvården för en månad sedan. Det här är något som har
              pågått under alldeles för många år.
            </seg>
          </u>
          <u>
            <seg>
              Jag vill samtidigt passa på att parallellt med min kritik framföra
              att det finns många ute i landet som gör ett fantastiskt bra arbete
              för att unga ska må bra och att unga mår bra. Det är oerhört viktigt
              att framhålla också det arbetet. Den som gör det goda arbetet
              kommer ofta i andra hand och får stryka på foten när någon annan
              gör något dåligt.
            </seg>
          </u>
          <u>
            <seg>
              I detta betänkande har vi sverigedemokrater lyft fram vikten
              av uppföljning av hälsa och i synnerhet av dem som farit illa
              under sin placering. Men det ska också erbjudas vård och uppföljning
              även efter placeringen. Man ska inte bara lämnas ensam. Enligt
              flera rapporter är det tydligt att placerade barn och unga har
              betydligt sämre tandhälsa, tar mer psykofarmaka och har svårare
              att klara sina skolstudier. Över 70 procent av barnen på de särskilda
              ungdomshemmen har någon form av psykiatrisk diagnos, enligt Socialstyrelsen.
              En rad studier visar också att placerade barn i jämförelse med
              jämnåriga lättare får hälsoproblem i vuxen ålder. Det kan vara
              såväl fysiska som psykiska hälsoproblem. Det finns också en överrepresentation
              av självskadebeteende och suicidförsök. Det är något vi inte kan
              förbise. Dessa rapporter och studier behöver tas på allra största
              allvar.
            </seg>
          </u>
          <u>
            <seg>
              Fru talman! Vi har som sagt riktat en rad tillkännagivanden till
              regeringen under våren. Det har bland annat varit kompetenskrav
              för socialtjänstens personal, handledarstöd och introduktionsutbildningar,
              sökbara orosanmälningar och riktlinjer för myndigheters bemötande
              av våldsutsat ­ ta barn och unga. Men vi har också framfört att
              det behövs licensiering av familjehem och jourhem, omplacering
              av barn, drogtester etcetera. Samtliga är till förmån för barnets
              bästa.
            </seg>
          </u>
          <u>
            <seg>
              Fru talman! Vi behöver ett rejält omtag. Det är alldeles för
              mycket i dag som slirar och fallerar. Vi behöver tillse en god
              vård och behandling för de barn och ungdomar som av olika anledningar
              placeras utanför hemmet. Vi behöver stärka kompetensen, rättssäkerheten
              och professionalite ­ ten inom socialtjänsten och alla delar som
              rör omhändertagna och placerade barn. Det behöver göras med varsam
              hand, i rätt tid och med god uppföljning.
            </seg>
          </u>
          <u>
            <seg>
              Socialtjänsten är samhällets yttersta skyddsnät och en viktig
              del i det svenska välfärdssamhället. Vi måste se till att det
              fungerar, att det finns rätt kompetens och tillräckliga resurser
              så att arbetet kan utföras på bästa sätt. Det vinner vi alla på.
            </seg>
          </u>
          <note>
            Anf. 100 YASMINE BLADELIUS (S) replik:
          </note>
          <u>
            <seg>
              Fru talman! Jag noterar att repliker ska begäras under tiden
              anförandet pågår och ber om ursäkt för att jag förra gången tryckte
              för sent. Jag fick därför inte tillfälle att ta replik på Moderaternas
              representant i debatten.
            </seg>
          </u>
          <u>
            <seg>
              Fru talman! Jag noterar och är, som jag sa i mitt anförande,
              glad över det stora engagemang som finns i de här frågorna inom
              vårt utskott. Vi har, som tidigare sagts, vid x tillfällen debatterat,
              lyft upp och kommit överens om många frågor inom området. Jag
              är också glad över att Sverigedemokraternas representant lyfter
              frågorna högt i vårt utskott.
            </seg>
          </u>
          <u>
            <seg>
              Men med tanke på anförandet från ledamoten Lindberg från Sverigedemokraterna
              vill jag ställa en del frågor. För ett tag sedan stod jag nämligen
              i denna kammare och debatterade barns rättigheter när det gällde
              att göra barnkonventionen till svensk lag. Då röstade Sverigedemokraterna
              emot.
            </seg>
          </u>
          <u>
            <seg>
              Det är också så att Sverigedemokraterna vid x tillfällen har
              lagt fram förslag om att försämra barns ekonomiska situation –
              ofta samma barn som vi talar om här i dag. Sverigedemokraterna
              vill slopa flerbarnstillägget; man säger att det är invandrare
              som får många barn och att de inte ska få ta del av detta. Ni
              anser att bara svenska barnfamiljer ska ha rätt till barnbidrag,
              bostadstillägg, föräldrapenning och annat, Linda Lindberg. Detta
              handlar alltså om samma barn som dem Sverigedemokraterna står
              i talarstolen här i dag och talar varmt om. Det är samma barn
              som man vill försämra den ekonomiska situationen för.
            </seg>
          </u>
          <u>
            <seg>
              Hur kommer det sig, ledamoten Linda Lindberg, att ni i det ena
              utskottet talar varmt om barn och i det andra utskottet vill försämra
              barns rättigheter?
            </seg>
          </u>
          <note>
            Anf. 101 LINDA LINDBERG (SD) replik:
          </note>
          <u>
            <seg>
              Fru talman! Tack för dina frågor, ledamoten Bladelius! Det är
              intressant att ni uppmärksammar vår politik.
            </seg>
          </u>
          <u>
            <seg>
              Jag tycker att detta är jätteviktigt, och jag tycker verkligen
              att regeringen bör ta tillfället i akt att lyssna på utskottet
              i de här frågorna. Det är mycket klokt som framförs, och jag ser
              verkligen fram emot kommande förslag från regeringens sida. Jag
              hoppas verkligen att de också innehåller de delar vi tydligt har
              påpekat och där vi har en tydlig majoritet i utskottet. Detta
              är oerhört viktiga frågor.
            </seg>
          </u>
          <u>
            <seg>
              Ledamoten Bladelius ställer frågor som egentligen hör till ett
              annat utskott. Det Sverigedemokraterna har framfört är att man
              bör titta på hur framför allt de bosättningsbaserade förmånerna
              hanteras, så att det blir rätt. Det handlar i någon mening också
              om att ha ett rättssäkerhetsperspektiv; det kanske är ganska orimligt
              att vi har företrädare i Mellanöstern som tar del av svenska skattebetalares
              pengar. Jag tycker inte att det är en orimlig eller kontroversiell
              inställning över huvud taget, utan jag tycker att det är viktigt
              att vi säkerställer att vi har ett högt förtroende för vårt välfärds
              ­ system och att vi värnar det.
            </seg>
          </u>
          <u>
            <seg>
              Att vi tittar på flerbarnstillägget beror på det faktum att det
              slår ganska ojämnt. Det är inte heller något särskilt kontroversiellt.
              Vi ser att det är många i utanförskapsområden som tar del av flerbarnstillägget,
              vilket är ett tillägg som det inte ställs några som helst krav
              på. Det borde kanske finnas någon form av kravbild för det så
              att människor kommer ut på arbetsmarknaden och lär sig svenska
              språket. Jag tycker inte att det är speciellt märkligt heller,
              och jag tycker i alla fall att det är rimligt att man gör en översyn
              av det.
            </seg>
          </u>
          <u>
            <seg>
              Jag vet inte hur Bladelius ställer sig till att Sverige ska försörja
              många personer som inte ens befinner sig i Sverige.
            </seg>
          </u>
          <note>
            Anf. 102 YASMINE BLADELIUS (S) replik:
          </note>
          <note>
            Fru talman! Tack för svaret, Linda Lindberg!
          </note>
          <u>
            <seg>
              Det Linda Lindberg talar om i sitt svar till mig, fru talman,
              är oegentligheter som naturligtvis inte ska förekomma. Det handlar
              inte om att se till att de barn som Linda Lindberg talar sig varm
              om i talarstolen får ta del av de resurser som vårt samhälle gemensamt
              säger att våra barn som bor och lever här ska få ta del av. Det
              är Linda Lindberg nämligen emot. Linda Lindberg är emot att barn
              som inte är svenska medborgare ska få ha det bra. Barn som är
              svenska medborgare ska dock få ta del av de pengar vi gemensamt
              avsätter för att barn ska kunna ha det bra.
            </seg>
          </u>
          <u>
            <seg>
              Linda Lindberg säger att barnkonventionen inte ska vara svensk
              lag, men i talarstolen talar hon sig varm för barns rättigheter.
              Hon säger sam ­ tidigt att barn som inte är svenska medborgare
              inte ska ha rätt till barn ­ bidrag och annat. Bakgrunden är att
              Linda Lindberg tror att alla dessa för ­ äldrar skickar alla pengar
              till ett annat land och inte låter någonting gå till sina barn.
            </seg>
          </u>
          <u>
            <seg>
              Jag uppskattar som sagt att vi i utskottet har en bred samsyn
              kring barns rättigheter. Jag tycker att det är glädjande att vi
              är överens i många frågor, men jag tycker inte att Linda Lindberg
              i den här debatten ska få tala sig varm om barns rättigheter medan
              hennes parti på många andra områden lägger fram förslag som kraftigt
              försämrar för barn som lever och växer upp här hos oss i Sverige.
            </seg>
          </u>
          <note>
            Anf. 103 LINDA LINDBERG (SD) replik:
          </note>
          <u>
            <seg>
              Fru talman! Det är anmärkningsvärt att ledamoten Bladelius står
              här i talarstolen och påstår en massa saker som är helt tagna
              ur luften. Det ligger ingen sanning eller substans i dem över
              huvud taget.
            </seg>
          </u>
          <u>
            <seg>
              Vad jag tycker är intressant är frågan varför regeringen inte
              har gjort någonting med den utredning som har legat i byrålådan
              sedan 2015. Här står ledamoten och slår sig för bröstet som den
              som arbetar för barns rättigheter – när man har haft en fantastisk
              utredning liggande i byrålådan sedan 2015. Det tycker jag inte
              är att ta ansvar. Jag tycker inte att det gör att man kan tycka
              att man är superbra för att man är socialdemokrat – tyvärr, ledamoten
              Bladelius. Jag tycker att det är dålig retorik att slänga saker
              och ting på en annan politiker för att man anser att den har en
              dålig politik.
            </seg>
          </u>
          <u>
            <seg>
              Här har vi det faktum att man har haft ett underlag som man inte
              har tagit del av, därför att man har pysslat med en massa andra
              saker i stället. Jag tycker att det är jätteviktigt att vi har
              en bra socialtjänstlag och ett bra skydd för barn som far illa.
              Men jag tycker också att det är väldigt viktigt att vi värnar
              det svenska socialförsäkringssystemet – att vi ser till att systemets
              legitimitet är hög och att medborgarnas förtroende för det är
              intakt. Jag tycker att det är viktigt att vi täpper till alla
              felaktiga utbetalningar och alla möjligheter att lura till sig
              skattemedel. Det tycker jag också är jätteviktigt. Det är vad
              jag vill framföra.
            </seg>
          </u>
          <u>
            <seg>
              Sedan tyckte vi kanske inte att barnkonventionen tvunget skulle
              bli svensk lag, för många delar av den var redan svensk lag. Nu
              är den svensk lag, och vad gör regeringen för att implementera
              barnkonventionen så att den verkligen fungerar i svensk lag ?
              Det gäller exempelvis socialtjänstlagen.
            </seg>
          </u>
          <note>
            Anf. 104 ANDERS W JONSSON (C):
          </note>
          <u>
            <seg>
              Fru talman! Det är glädjande att sex av åtta partier i riksdagen
              har samlats kring vad som i morgon förhoppningsvis blir ett tillkännagivande
              till regeringen där vi uppmanar den att göra en samlad översyn,
              en samlad utredning, av tvångslagstiftningarna. Tvångslagstiftningarna
              är inte bara LVU, fru talman, utan det är även LVM och dessutom
              LPT, om man bortser från rättspsykiatrin. Det är det detta utskottsförslag
              och det som kommer att bli ett tillkännagivande handlar om.
            </seg>
          </u>
          <u>
            <seg>
              Hösten 2018 sändes två väldigt uppmärksammade avsnitt av programmet
              Uppdrag granskning . De handlade om Sanne, och frågan som ställdes
              var: Vem kan rädda Sanne? Sanne var en ung tjej, myndig, som led
              av anorexi och psykisk sjukdom och som dessutom hade en missbruksproblematik.
              Under loppet av tolv dagar skickades hon mellan 14 olika vårdgivare.
              Hennes mamma Eva sa: ” Det känns så jävligt så jag har inte ord
              för det .” Man kan inte göra annat än att instämma.
            </seg>
          </u>
          <u>
            <seg>
              Det Sanne hade drabbats av var inte bara att det var olika huvudmän,
              det vill säga sjukvården respektive socialtjänsten, utan det hon
              dessutom hade drabbats av var att det var olika tvångslagstiftningar
              – i hennes fall LVM och LPT. Hade hon varit under 18 år kanske
              det dessutom hade varit LVU. Det är detta som sex av åtta partier
              i socialutskottet föreslår ett tillkännagivande om, fru talman:
              att det måste göras en samlad utvärdering och utredning av den
              tvångslagstiftning vi har i Sverige. Detta drabbar nämligen människor,
              och det drabbar de absolut sköraste.
            </seg>
          </u>
          <u>
            <seg>
              Det blir därför svårt att förstå att Socialdemokraterna och Miljöpartiet
              inte kan ställa upp på det här förslaget till tillkännagivande,
              fru talman. Jag lyssnade noga på båda anförandena här, och det
              man gör från dessa partiers sida är att räkna upp långa listor
              på olika initiativ och utredningsuppdrag – och till och med uppdrag
              till myndigheter – inom hela det här stora, politiska området.
              Det är jättebra att dessa initiativ tas, för det finns ett antal
              problem vad gäller den här gruppen av människor som är i behov
              av samhällets stöd. Men inte ett enda av dem handlar om kärnfrågan,
              nämligen att vi en gång för alla måste sätta oss ned och göra
              en samlad översyn av dessa tre tvångslagstiftningar. Det kommer
              att vara ett väldigt stort utredningsuppdrag.
            </seg>
          </u>
          <u>
            <seg>
              De här tre lagstiftningarna handlar ofta om en och samma person,
              eller åtminstone två lagar handlar om en person. Bortsett från
              alla viktiga myndighetsuppdrag, bortsett från alla andra utredningar
              och bortsett från det som sker i socialutskottet måste vi en gång
              för alla göra det stora utredningsarbetet. Det är inte välfungerande
              som det är i dag. Exemplet med Sanne i reportaget Vem kan rädda
              Sanne? v isar så tydligt på att vi har en dåligt fungerande lagstiftning
              just för tvångsvården.
            </seg>
          </u>
          <u>
            <seg>
              Fru talman! Jag är därför i dag väldigt glad att kunna yrka bifall
              till socialutskottets förslag i betänkandet. Det blir en tydlig
              signal till Socialdepartementet att det nu är dags att sätta igång
              med detta viktiga arbete.
            </seg>
          </u>
          <note>
            Anf. 105 JUNO BLOM (L):
          </note>
          <u>
            <seg>
              Fru talman! Tänk att du har utsatts för våld, övergrepp och försummelse
              i hemmet. Du har försökt att få uppmärksamhet och hjälp utifrån
              dina förutsättningar att larma, men utan reaktioner. Det gör att
              du får svårt att klara av skolan. Du vill inte gå hem, utan du
              vistas ute.
            </seg>
          </u>
          <u>
            <seg>
              Du känner att skolan inte kan möta dina behov, och du börjar
              dessutom skolka alltmer. Dina drömmar försvinner, och du lever
              ensam, ofri, maktlös och utsatt. Dina drömmar har suddats ut,
              och du befinner dig i stället i en konstant mardröm.
            </seg>
          </u>
          <u>
            <seg>
              Du fångas upp av äldre kriminella som lyckas ge dig ett sammanhang
              – något vuxenvärlden misslyckats med. Du börjar begå brott och
              självmedicinerar med droger för att döva verkligheten och den
              utsatthet du befinner dig i.
            </seg>
          </u>
          <u>
            <seg>
              Eller, fru talman, du kanske föds med ett autismspektrumtillstånd.
              Du får inte den hjälp du har rätt till och behov av. I stället
              för assistans enligt LSS placeras du på en låst institution. Du
              känner dig maktlös, ensam och missförstådd. Du reagerar instinktivt
              och blir arg. Eller som en pojke sa till mig: Jag är egentligen
              rädd och ledsen, men det kommer bara ut ilska.
            </seg>
          </u>
          <u>
            <seg>
              Till slut, fru talman, vid vägs ände, omhändertas du av staten.
              Men i stället för att få bearbeta det du varit utsatt för, i stället
              för att du ges nya livschanser och får tillgång till det du har
              rätt till och dina drömmar, blir du återigen utsatt och återigen
              sviken av vuxenvärlden.
            </seg>
          </u>
          <u>
            <seg>
              Vi har fått otaliga larmrapporter om missförhållanden, övervåld
              och kränkningar på statens låsta institutionsboenden. Hur kan
              det vara så att när svenska staten tar över ansvaret för redan
              utsatta barn och unga så utsätts de för hot, misshandel och sexuella
              övergrepp?
            </seg>
          </u>
          <u>
            <seg>
              Hur låg kvalitet får det vara i statlig verksamhet? Vem tar ansvar
              för de barn som tvingats leva under sådana förhållanden, trots
              klagomål, anmälningar och otaliga rapporter? Det sker med ledningens
              goda minne på Statens institutionsstyrelse.
            </seg>
          </u>
          <u>
            <seg>
              Barns utsatthet på de låsta boendena har varit så allvarlig att
              det hade varit skäl för ett omedelbart omhändertagande om det
              hade skett i hemmiljö. Men nu sker övergreppen i statens namn
              på de boenden där barn och unga ska ges nya livschanser och bearbeta
              tidigare svåra och många gånger traumatiska händelser. Det sker
              om och om igen.
            </seg>
          </u>
          <u>
            <seg>
              Liberalerna har krävt en haverikommission med extern granskare
              och ansvarsutkrävande. De fruktansvärda övergrepp vi tagit del
              av är ett totalt misslyckande och hade inte kunnat ske någon annanstans
              i samhället. Men de här barnen, de mest utsatta, tillåts leva
              under sådana förhållanden. Framför allt är yngre flickor utsatta
              och barn med funktionsvariationer. Det är barn som har rätt till
              LSS-insatser men som i stället tvångsvårdas.
            </seg>
          </u>
          <u>
            <seg>
              Fru talman! Vi i Liberalerna fick inte med oss utskottet fullt
              ut på att kräva en haverikommission. Vi har kommit en bit på vägen
              genom att en majoritet av utskottet ställt sig bakom ett tillkännagivande
              där regeringen senast den 1 augusti 2021 ska återkomma till riksdagen
              med en skrivelse som innehåller en bedömning av de insatser som
              krävs för att vården inom Sis ska vara säker såväl för de placerade
              unga som för personalen och för att en placering ska ge den unge
              den vård och behandling som krävs.
            </seg>
          </u>
          <u>
            <seg>
              Att vara föremål för vård med tvång är ingripande för den enskilde.
              Enligt utskottet bör tvångsvård inte i första hand handla om att
              skydda den enskilde eller det allmänna. Men det stora problemet
              är att staten inte ens lyckats med de t mest grundläggande : att
              skydda utsatta barn och unga. I stället för att skyddas utsätts
              alltför många. Det är långt ifrån kravet att erbjuda varje enskilt
              barn en god, säker, effektiv och ändamålsenlig vård.
            </seg>
          </u>
          <u>
            <seg>
              Det är därför vi liberaler vill gå längre och vill att en oberoende
              utredning tillsätts som ser över statens alla låsta boenden. Det
              är både för att identifiera allt som gått fel och för att se vad
              som görs på de boenden som varit betydligt bättre.
            </seg>
          </u>
          <u>
            <seg>
              Fru talman! Dessutom bör avskiljning avskaffas, punkt. Avskiljning
              är nämligen alltid våld. Bara ett fåtal länder tillåter det, Sverige
              är ett av dem. Kritik kommer från FN:s tortyrkommitté och barnrättskommitté.
              Barnrättsorganisationer kräver att det upphör, och det anser även
              vi liberaler.
            </seg>
          </u>
          <u>
            <seg>
              Förr fanns det en ambition om att minska avskiljningar för att
              helt avskaffa dem på sikt. Det var bara några år sedan. Nu backar
              regeringen på det. Den vill inte ens se en nollvision. Självklart
              kommer avskiljningarna då att fortsatt öka.
            </seg>
          </u>
          <u>
            <seg>
              Har man avskiljning som ett verktyg i sin verktygslåda kommer
              man att använda det. De som arbetar på statens låsta boenden ska
              vara rustade att möta barn och unga på rätt sätt med nya verktyg.
              Åtgärden kommer inte att behövas om verksamheten får ett tydligt
              ledarskap och åtgärdsprogram som kompletteras med relevant utbildning.
            </seg>
          </u>
          <u>
            <seg>
              Fru talman! Dessutom har vi nyligen tagit del av SVT:s rapportering
              från hem för vård och boende. Det är en annan boendeform för barn
              som många gånger är placerade enligt LVU. Även där framkommer
              det att utsatta barn och unga mötts av personal på HVB som till
              exempel varit drogpåverkade eller hårdhänta, trakasserat barnen
              sexuellt eller använt sig av otillåtna tvångsåtgärder. Listan
              över misslyckanden kan bli lång. De som drabbas är alltid de utsatta
              barnen.
            </seg>
          </u>
          <u>
            <seg>
              Fru talman! Sist men inte minst har vi den sorgliga utredningen
              som regeringen tog fram för att stärka barnets bästa när tvångsvården
              upphör. Miljöpartiets ledamot sa tidigare här i dag att han är
              berörd av regeringens arbete för utsatta barn.
            </seg>
          </u>
          <u>
            <seg>
              Jag skulle snarare vilja säga att jag är upprörd över att regeringen
              inte har gjort något. Det gäller både ställningstagande t och
              arbetshastigheten. Ännu en gång visar regeringen med statsrådet
              Hallengren i spetsen, som sällan visar sig här, i ställningstagandet
              att den inte vågar utmana föräldra ­ rätten.
            </seg>
          </u>
          <u>
            <seg>
              Barnkonventionen är numera lag. På den punkt där vi skulle kunna
              stärka barns villkor handlar det just om barns rätt att komma
              till tals och vara delaktiga. Där vill man inte gå fram och göra
              viktiga förändringar. Barns rättigheter blir tomma symboler när
              vuxenvärlden inte tar ansvar för dem.
            </seg>
          </u>
          <u>
            <seg>
              Jag tänker på alla de unga killar som jag har mött som har suttit
              på anstalt eller Sis-institutioner. Jag ställer frågan till dem:
              Vad kan jag göra för dig i det läge som du befinner dig i just
              nu? De svarar: Du skulle ha varit där när jag var fem år. Man
              ser att de frågorna hänger så tydligt samman.
            </seg>
          </u>
          <u>
            <seg>
              Här kan i varje fall varje placerat barn känna att de har en
              majoritet av ledamöterna med sig för att utmana föräldrarätten
              och för att regeringen ska ta fram ett nytt underlag som ser till
              att stärka barnets bästa vid bedömning om vård enligt LVU ska
              upphöra. Barns liv går inte i repris, och för det bär vi alla
              ett enormt ansvar.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 juni.)
          </note>
          <note>
            § 15 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2020/21:193 Genomförande av visselblåsardirektivet
          </note>
          <note>
            2020/21:4086 av Ali Esbati m.fl. (V)
          </note>
          <note>
            2020/21:4091 av Arman Teimouri m.fl. (L)
          </note>
          <note>
            § 16 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 11 juni
          </note>
          <note>
            2020/21:829 Kraftvärmeproduktion och reservkapacitet i Uppsala
          </note>
          <note>
            av Mikael Oscarsson (KD)
          </note>
          <note>
            till statsrådet Anders Ygeman (S)
          </note>
          <u>
            <seg>
              2020/21:830 Landsbygdens möjligheter att bekämpa skogsbränder
            </seg>
          </u>
          <note>
            av Mikael Oscarsson (KD)
          </note>
          <note>
            till statsrådet Mikael Damberg (S)
          </note>
          <note>
            § 17 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 11 juni
          </note>
          <u>
            <seg>
              2020/21:3184 Sveriges relation till Rojava
            </seg>
          </u>
          <note>
            av Anders Österberg (S)
          </note>
          <note>
            till utrikesminister Ann Linde (S)
          </note>
          <note>
            2020/21:3185 Kompetensförsörjning i elbranschen
          </note>
          <note>
            av Lotta Olsson (M)
          </note>
          <note>
            till statsrådet Anders Ygeman (S)
          </note>
          <u>
            <seg>
              2020/21:3186 Målet om fler specialistutbildade sjuksköterskor
              inom intensivvården
            </seg>
          </u>
          <note>
            av Lotta Olsson (M)
          </note>
          <note>
            till statsrådet Matilda Ernkrans (S)
          </note>
          <u>
            <seg>
              2020/21:3187 Bristen på förvarsplatser
            </seg>
          </u>
          <note>
            av Maria Malmer Stenergard (M)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2020/21:3188 Bromma flygplats framtid efter utredningen
            </seg>
          </u>
          <note>
            av Patrik Jönsson (SD)
          </note>
          <note>
            till infrastrukturminister Tomas Eneroth (S)
          </note>
          <u>
            <seg>
              2020/21:3189 Ett helhetsgrepp om den svenska flygpolitiken
            </seg>
          </u>
          <note>
            av Patrik Jönsson (SD)
          </note>
          <note>
            till infrastrukturminister Tomas Eneroth (S)
          </note>
          <u>
            <seg>
              2020/21:3190 Likhet inför lagen
            </seg>
          </u>
          <note>
            av Niels Paarup-Petersen (C)
          </note>
          <note>
            till kultur- och demokratiminister Amanda Lind (MP)
          </note>
          <note>
            den 13 juni
          </note>
          <u>
            <seg>
              2020/21:3191 Den internationella insatsen i Mali
            </seg>
          </u>
          <note>
            av Markus Wiechel (SD)
          </note>
          <note>
            till försvarsminister Peter Hultqvist (S)
          </note>
          <note>
            den 14 juni
          </note>
          <note>
            2020/21:3192 Systematisk tortyr av uigurer
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            § 18 Kammaren åtskildes kl. 19.59.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 7 anf.
            16 (delvis),
          </note>
          <note>
            av andre vice talmannen därefter till och med § 7 anf. 35 (delvis),
          </note>
          <note>
            av tredje vice talmannen därefter till och med § 11 anf. 63 (delvis),
          </note>
          <note>
            av förste vice talmannen därefter till och med § 14 anf. 92 (delvis)
            och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Val av chefsjustitieombudsman
          </note>
          <u>
            <seg>
              Anf. 1 KARIN ENSTRÖM (M)
            </seg>
          </u>
          <note>
            § 2 Val till Nämnden för prövning av statsråds och vissa andra
            befattningshavares övergångsrestriktioner
          </note>
          <note>
            § 3 Meddelande om statsministerns frågestund
          </note>
          <note>
            § 4 Anmälan om fördröjda svar på interpellationer
          </note>
          <note>
            § 5 Ärende för hänvisning till utskott
          </note>
          <note>
            § 6 Ärenden för bordläggning
          </note>
          <note>
            § 7 Granskningsbetänkande våren 2021
          </note>
          <note>
            Konstitutionsutskottets betänkande 2020/21:KU20
          </note>
          <note>
            Inledning
          </note>
          <note>
            Anf. 2 KARIN ENSTRÖM (M)
          </note>
          <note>
            Anf. 3 HANS EKSTRÖM (S)
          </note>
          <note>
            Anf. 4 MATHEUS ENHOLM (SD)
          </note>
          <note>
            Anf. 5 LINDA MODIG (C)
          </note>
          <note>
            Anf. 6 JESSICA WETTERLING (V)
          </note>
          <note>
            Anf. 7 TUVE SKÅNBERG (KD)
          </note>
          <note>
            Anf. 8 ANNA SIBINSKA (MP)
          </note>
          <note>
            Regeringens hantering av coronapandemin (kapitel 5)
          </note>
          <note>
            Anf. 9 IDA KARKIAINEN (S)
          </note>
          <note>
            Anf. 10 IDA DROUGGE (M)
          </note>
          <note>
            Anf. 11 MIKAEL STRANDMAN (SD)
          </note>
          <note>
            Anf. 12 LINDA MODIG (C)
          </note>
          <note>
            Anf. 13 JESSICA WETTERLING (V)
          </note>
          <note>
            Anf. 14 TUVE SKÅNBERG (KD)
          </note>
          <note>
            Anf. 15 TINA ACKETOFT (L)
          </note>
          <note>
            Anf. 16 ANNA SIBINSKA (MP)
          </note>
          <note>
            Anf. 17 PER-ARNE HÅKANSSON (S)
          </note>
          <note>
            Anf. 18 LARS JILMSTAD (M)
          </note>
          <note>
            Anf. 19 PER SÖDERLUND (SD)
          </note>
          <note>
            Anf. 20 ERIK OTTOSON (M)
          </note>
          <note>
            Vissa frågor om regeringens förhållande till riksdagen (kapitel
            1)
          </note>
          <note>
            Anf. 21 DANIEL ANDERSSON (S)
          </note>
          <note>
            Anf. 22 ERIK OTTOSON (M)
          </note>
          <note>
            Anf. 23 PER SÖDERLUND (SD)
          </note>
          <note>
            Anf. 24 LINDA MODIG (C)
          </note>
          <note>
            Anf. 25 MIA SYDOW MÖLLEBY (V)
          </note>
          <note>
            Anf. 26 TUVE SKÅNBERG (KD)
          </note>
          <note>
            Anf. 27 TINA ACKETOFT (L)
          </note>
          <note>
            Handläggning av vissa regeringsärenden (kapitel 2)
          </note>
          <note>
            Vissa frågor om regeringens ansvar för förvaltningen (kapitel
            3)
          </note>
          <note>
            Anf. 28 PATRIK BJÖRCK (S)
          </note>
          <note>
            Anf. 29 IDA DROUGGE (M)
          </note>
          <note>
            Anf. 30 MIKAEL STRANDMAN (SD)
          </note>
          <note>
            Anf. 31 PER SCHÖLDBERG (C)
          </note>
          <note>
            Anf. 32 MIA SYDOW MÖLLEBY (V)
          </note>
          <note>
            Anf. 33 TUVE SKÅNBERG (KD)
          </note>
          <note>
            Anf. 34 TINA ACKETOFT (L)
          </note>
          <note>
            Anf. 35 ANNA SIBINSKA (MP)
          </note>
          <note>
            Vissa frågor om statsråds tjänsteutövning (kapitel 4)
          </note>
          <note>
            Anf. 36 PER-ARNE HÅKANSSON (S)
          </note>
          <note>
            Anf. 37 LARS JILMSTAD (M)
          </note>
          <note>
            Anf. 38 FREDRIK LINDAHL (SD)
          </note>
          <note>
            § 8 Behandlingen av riksdagens skrivelser
          </note>
          <note>
            Konstitutionsutskottets betänkande 2020/21:KU21
          </note>
          <note>
            Anf. 39 DANIEL ANDERSSON (S)
          </note>
          <note>
            Anf. 40 IDA DROUGGE (M)
          </note>
          <note>
            (Beslut skulle fattas den 15 juni.)
          </note>
          <note>
            § 9 Undantag från sekretess för vissa beslut som rör stöd vid
            korttidsarbete
          </note>
          <note>
            Konstitutionsutskottets betänkande 2020/21:KU32
          </note>
          <note>
            Anf. 41 DANIEL ANDERSSON (S)
          </note>
          <note>
            (Beslut skulle fattas den 15 juni.)
          </note>
          <note>
            § 10 Hållbarhetskriterier – genomförande av det omarbetade förnybartdirektivet
          </note>
          <note>
            Miljö- och jordbruksutskottets betänkande 2020/21:MJU24
          </note>
          <note>
            Anf. 42 BETTY MALMBERG (M)
          </note>
          <note>
            Anf. 43 ELIN SEGERLIND (V)
          </note>
          <note>
            Anf. 44 KJELL-ARNE OTTOSSON (KD)
          </note>
          <note>
            Anf. 45 MARLENE BURWICK (S)
          </note>
          <note>
            Anf. 46 BETTY MALMBERG (M) replik
          </note>
          <note>
            Anf. 47 MARLENE BURWICK (S) replik
          </note>
          <note>
            Anf. 48 BETTY MALMBERG (M) replik
          </note>
          <note>
            Anf. 49 MARLENE BURWICK (S) replik
          </note>
          <note>
            Anf. 50 LORENTZ TOVATT (MP)
          </note>
          <note>
            Anf. 51 BETTY MALMBERG (M) replik
          </note>
          <note>
            Anf. 52 LORENTZ TOVATT (MP) replik
          </note>
          <note>
            Anf. 53 BETTY MALMBERG (M) replik
          </note>
          <note>
            Anf. 54 LORENTZ TOVATT (MP) replik
          </note>
          <note>
            Anf. 55 KJELL-ARNE OTTOSSON (KD) replik
          </note>
          <note>
            Anf. 56 LORENTZ TOVATT (MP) replik
          </note>
          <note>
            Anf. 57 KJELL-ARNE OTTOSSON (KD) replik
          </note>
          <note>
            Anf. 58 LORENTZ TOVATT (MP) replik
          </note>
          <note>
            (Beslut skulle fattas den 15 juni.)
          </note>
          <note>
            § 11 En förnyad strategi för politiken avseende alkohol, narkotika,
            dopning, tobak och nikotin samt spel om pengar 2021–2025
          </note>
          <note>
            Socialutskottets betänkande 2020/21:SoU25
          </note>
          <note>
            Anf. 59 YASMINE BLADELIUS (S)
          </note>
          <note>
            Anf. 60 JOHAN HULTBERG (M)
          </note>
          <note>
            Anf. 61 PER RAMHORN (SD)
          </note>
          <note>
            Anf. 62 ANDERS W JONSSON (C)
          </note>
          <note>
            Anf. 63 KARIN RÅGSJÖ (V)
          </note>
          <note>
            Anf. 64 PIA STEENSLAND (KD)
          </note>
          <note>
            Anf. 65 BARBRO WESTERHOLM (L)
          </note>
          <note>
            Anf. 66 NICKLAS ATTEFJORD (MP)
          </note>
          <note>
            Anf. 67 JOHAN HULTBERG (M) replik
          </note>
          <note>
            Anf. 68 NICKLAS ATTEFJORD (MP) replik
          </note>
          <note>
            Anf. 69 JOHAN HULTBERG (M) replik
          </note>
          <note>
            Anf. 70 NICKLAS ATTEFJORD (MP) replik
          </note>
          <note>
            Anf. 71 PIA STEENSLAND (KD) replik
          </note>
          <note>
            Anf. 72 NICKLAS ATTEFJORD (MP) replik
          </note>
          <note>
            Anf. 73 PIA STEENSLAND (KD) replik
          </note>
          <note>
            Anf. 74 NICKLAS ATTEFJORD (MP) replik
          </note>
          <u>
            <seg>
              Anf. 75 KARIN RÅGSJÖ (V) replik
            </seg>
          </u>
          <note>
            Anf. 76 NICKLAS ATTEFJORD (MP) replik
          </note>
          <note>
            Anf. 77 KARIN RÅGSJÖ (V) replik
          </note>
          <note>
            Anf. 78 NICKLAS ATTEFJORD (MP) replik
          </note>
          <note>
            Anf. 79 ANDERS W JONSSON (C) replik
          </note>
          <note>
            Anf. 80 NICKLAS ATTEFJORD (MP) replik
          </note>
          <note>
            Anf. 81 ANDERS W JONSSON (C) replik
          </note>
          <note>
            Anf. 82 NICKLAS ATTEFJORD (MP) replik
          </note>
          <note>
            (Beslut skulle fattas den 15 juni.)
          </note>
          <note>
            § 12 Stärkt kompetens i vård och omsorg – reglering av undersköterskeyrket
          </note>
          <note>
            Socialutskottets betänkande 2020/21:SoU30
          </note>
          <note>
            Anf. 83 ACKO ANKARBERG JOHANSSON (KD)
          </note>
          <note>
            Anf. 84 ULRIKA JÖRGENSEN (M)
          </note>
          <note>
            Anf. 85 PER RAMHORN (SD)
          </note>
          <note>
            Anf. 86 ANDERS W JONSSON (C)
          </note>
          <note>
            Anf. 87 KARIN RÅGSJÖ (V)
          </note>
          <note>
            Anf. 88 ANN-CHRISTIN AHLBERG (S)
          </note>
          <note>
            Anf. 89 BARBRO WESTERHOLM (L)
          </note>
          <note>
            Anf. 90 NICKLAS ATTEFJORD (MP)
          </note>
          <note>
            (Beslut skulle fattas den 15 juni.)
          </note>
          <note>
            § 13 Anpassningar till EU:s nya förordningar om medicintekniska
            produkter – del 2
          </note>
          <note>
            Socialutskottets betänkande 2020/21:SoU32
          </note>
          <note>
            (Beslut skulle fattas den 15 juni.)
          </note>
          <note>
            § 14 Frågor om tvångsvård
          </note>
          <note>
            Socialutskottets betänkande 2020/21:SoU38
          </note>
          <note>
            Anf. 91 YASMINE BLADELIUS (S)
          </note>
          <note>
            Anf. 92 NICKLAS ATTEFJORD (MP)
          </note>
          <note>
            Anf. 93 ACKO ANKARBERG JOHANSSON (KD)
          </note>
          <note>
            Anf. 94 CAMILLA WALTERSSON GRÖNVALL (M)
          </note>
          <note>
            Anf. 95 NICKLAS ATTEFJORD (MP) replik
          </note>
          <note>
            Anf. 96 CAMILLA WALTERSSON GRÖNVALL (M) replik
          </note>
          <note>
            Anf. 97 NICKLAS ATTEFJORD (MP) replik
          </note>
          <note>
            Anf. 98 CAMILLA WALTERSSON GRÖNVALL (M) replik
          </note>
          <note>
            Anf. 99 LINDA LINDBERG (SD)
          </note>
          <note>
            Anf. 100 YASMINE BLADELIUS (S) replik
          </note>
          <note>
            Anf. 101 LINDA LINDBERG (SD) replik
          </note>
          <note>
            Anf. 102 YASMINE BLADELIUS (S) replik
          </note>
          <note>
            Anf. 103 LINDA LINDBERG (SD) replik
          </note>
          <note>
            Anf. 104 ANDERS W JONSSON (C)
          </note>
          <note>
            Anf. 105 JUNO BLOM (L)
          </note>
          <note>
            (Beslut skulle fattas den 15 juni.)
          </note>
          <note>
            § 15 Bordläggning
          </note>
          <note>
            § 16 Anmälan om interpellationer
          </note>
          <note>
            § 17 Anmälan om frågor för skriftliga svar
          </note>
          <note>
            § 18 Kammaren åtskildes kl. 19.59.
          </note>
          <u>
            <seg>
              Tryck: Elanders Sverige AB, Vällingby 2021
            </seg>
          </u>
        </div>
      </body>
    </text>
  </TEI>
</teiCorpus>
