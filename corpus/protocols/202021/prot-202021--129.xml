<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--129</head>
          <docDate when="2021-05-28">2021-05-28</docDate>
        </div>
      </front>
      <body>
        <div>
          <note>
            § 1 Särskild debatt om händelseutvecklingen i Ryssland
          </note>
          <note>
            Anf. 1 HANS WALLMARK (M):
          </note>
          <u>
            <seg>
              Fru talman! Ett ammunitionsförråd sprängs i EU-landet Tjeckien.
              Ansvariga ryska element pekas ut. Diplomater och ryska medborgare
              har utvisats. Ryssland har upprättat en officiell lista över ovänliga
              stater. Ryssland har tidigare agerat inom dåvarande EU-området
              med giftförsöket mot Skripal i Salisbury. I Ryssland slås oppositionella
              ned brutalt. Utländska diplomater kastas ut grundlöst. Aleksej
              Navalnyj har placerats i ett läger och därmed har försök gjorts
              att tysta en viktig Putinkritisk röst inför höstens val, precis
              som extremiststämplar nu används mot den organiserade oppositionen.
              Uppemot 150 000 soldater har Ryssland dragit samman i Ukrainas
              omedelbara närhet.
            </seg>
          </u>
          <u>
            <seg>
              Det är mot denna bakgrund som Moderaterna har begärt denna särskilda
              debatt om just Ryssland. Till det kan också adderas att inget
              händer i Belarus utan godkännande av Kreml.
            </seg>
          </u>
          <u>
            <seg>
              Det krävs tydlighet. Det krävs bestämdhet. Det krävs handling.
            </seg>
          </u>
          <note>
            Anf. 2 Utrikesminister ANN LINDE (S):
          </note>
          <u>
            <seg>
              Fru talman! Dessvärre har de senaste årens utveckling i Ryssland
              varit negativ. Såväl internt som externt agerar Ryssland på ett
              sätt som utmanar Sveriges och EU:s intressen och värderingar.
              Långsiktighet och principfasthet är nödvändigt för att effektivt
              hantera utmaningarna men också möjligheterna i vår relation med
              Ryssland.
            </seg>
          </u>
          <u>
            <seg>
              Rysslands invasion av Georgien 2008 var en väckarklocka. Aggressio
              ­ nerna mot Ukraina och den illegala annekteringen av Krim 2014
              förblir de främsta hoten mot den europeiska säkerhetsordningen.
              Såväl i de postsov ­ jetiska staterna som i exempelvis Syrien
              och Libyen framträder ett mönster av negativt ryskt utrikespolitiskt
              agerande. Ryssland skyr få medel för att hävda sina intressen.
              Desinformation, cyberangrepp, provocerande mi ­ li ­ tärt uppträdande
              – senast i och omkring Ukraina – utgör integrerade delar i Rysslands
              utrikespolitiska verktygslåda.
            </seg>
          </u>
          <u>
            <seg>
              Samtidigt ser vi en koppling mellan Rysslands negativa externa
              agerande och den inrikespolitiska utvecklingen i Ryssland. Situationen
              för mänskliga rättigheter, demokrati och rättsstatens principer
              har successivt förvärrats. Den exekutiva lagstiftande och dömande
              makten har blivit alltmer koncentrerad.
            </seg>
          </u>
          <u>
            <seg>
              Inför dumavalet i september ser vi ökad repression och hårdare
              tillämpning av lagarna om utländska agenter. Kontakterna med omvärlden
              begränsas, och rättssystemet används för att tysta oppositionella
              och journalister. Myndigheternas hantering av Aleksej Navalnyj
              och Jurij Dmitri ­ jev är symtomatisk för oppositionens och civilsamhällets
              inskränkta möjligheter att verka fritt.
            </seg>
          </u>
          <u>
            <seg>
              Fru talman! Sammantaget är detta en bekymmersam utveckling. Vi
              behöver principfast markera när Rysslands agerande strider mot
              folkrätten och utmanar den europeiska säkerhetsordningen. Samtidigt
              ska vi långsiktigt stödja konstruktiva krafter i Ryssland. Detta
              är grunden för vår tvåspårspolitik. Vi behöver stärka vår egen
              motståndskraft, inklusive vår försvarsförmåga, och fortsätta att
              samordna med partner för att upprätthålla ett internationellt
              tryck på Ryssland.
            </seg>
          </u>
          <u>
            <seg>
              EU-enighet och transatlantisk samordning förblir viktig t . Det
              var glädjande att Europeiska rådet i veckan kunde bekräfta EU:s
              fem principer. De fem principerna omfattar sanktionspolitik, östliga
              partnerskapet, motståndskraft, selektivt engagemang, civilsamhällesstöd
              och mellanfolkligt utbyte. Det är i svåra tider som vi särskilt
              måste värna balansen i tvåspårs ­ politiken.
            </seg>
          </u>
          <u>
            <seg>
              Vårt engagemang för demokrati, mänskliga rättigheter och miljö
              hör till det tydligaste bland EU:s medlemsländer. Jag har upprepade
              gånger framfört våra ståndpunkter till ryska företrädare, och
              våra diplomatiska beskickningar i Ryssland följer särskilt MR-
              och civilsamhällesfrågor. Vi ska också fortsätta att söka samarbete
              i Ryssland i frågor där Sverige har intressen, som handel, hälsa,
              klimat och miljö.
            </seg>
          </u>
          <u>
            <seg>
              De regionala organisationerna Arktiska rådet, Östersjöstaternas
              råd och Barentsrådet har en särskild betydelse i detta arbete.
              Ryssland har nu tagit över ordförandeskapet i Arktiska rådet,
              och jag kunde i förra veckan framföra våra förväntningar till
              Rysslands utrikesminister om att rådet ska förbli ett forum för
              konstruktivt samarbete i en region som präglats av låg spänning.
            </seg>
          </u>
          <note>
            Anf. 3 HANS WALLMARK (M):
          </note>
          <u>
            <seg>
              Fru talman! I fråga om Ryssland är tydlighet och bestämdhet det
              som gäller. Utvecklingen inom landets gränser är oroväckande med
              hårda nedslag mot oppositionella. Försöket att etablera något
              slags intressezoner i Europa och därmed förneka länder deras självklara
              rätt att göra egna politiska eller säkerhetsmässiga val måste
              det ständigt punktmarkeras emot. En tredjedel av Georgiens territorium
              är under rysk kontroll via två så kallade utbrytarrepubliker.
              Ett krig bedrivs mot Ukraina sedan den illegala annekteringen
              av Krim 2014. Delar av Moldaviens territorium står under rysk
              kontroll genom den så kallade utbrytarrepubliken Transnistrien.
            </seg>
          </u>
          <u>
            <seg>
              Ryska myndigheter opererar inom EU som giftmördare i Salisbury
              eller som bombmarodörer i Tjeckien, och ryska intressen finns
              inom cyberdomänen. Till och med regeringen i Norge har pekat ut
              Ryssland för just attacker mot demokratins själva hjärtkammare,
              parlamentet – stortinget – i Oslo.
            </seg>
          </u>
          <u>
            <seg>
              Då måste frågor ställas. Var är EU-solidariteten gentemot Tjeckien?
              Var är de kännbara sanktionerna mot Ryssland? Mer än något annat
              argumenteras från Moskva mot att göra något mot Nord Stream 2.
              Just därför är ledningen som ska pumpa in fossilgas i vårt Europa
              och göra EU-länder mer beroende av Ryssland ett särskilt väl valt
              objekt.
            </seg>
          </u>
          <u>
            <seg>
              Ytterligare sätt att stärka säkerheten i Östersjöregionen skulle
              vara att Sverige tog steget från ett nära och konstruktivt Natosamarbete,
              som inte minst denna regering medverkat till, för att fullt ut
              bli Natomedlem.
            </seg>
          </u>
          <u>
            <seg>
              Då finns det anledning att påminna om Centerns Kerstin Lundgren
              och hennes briljanta replikskifte med utrikesminister Ann Linde
              under den utrikespolitiska debatten. Hon påminde om Sergej Lavrovs
              kommentarer på den presskonferens som de båda höll i Moskva. Där
              gav han beröm och sa att Sveriges politik att inte delta i någon
              militärallians är en viktig faktor för den regionala stabiliteten.
              Jag delar fullt ut Lundgrens konklusion: ”Jag tycker att det vore
              mer klädsamt från utrikesministerns och regeringens sida att i
              det läge vi befinner oss i lyssna mer på riksdagen än på Sergej
              Lavrov.”
            </seg>
          </u>
          <u>
            <seg>
              EU ska nu förbereda ett strategiskt dokument om Ryssland att
              behandla i juni. Det är ärligt talat svårt att förstå vilken linje
              den svenska regeringen driver. Statsministern har sagt: ”Det är
              därför det är så viktigt att vi också håller ihop. Underskatta
              icke detta!” Ja, enighet är viktigt. Men det går att ha två förhållningssätt:
              att acceptera det som blir den minsta gemensamma nämnaren i enighetens
              namn eller att likt våra baltiska grannländer försöka driva på
              och få något skarpt och tydligt på plats.
            </seg>
          </u>
          <u>
            <seg>
              Fru talman! Det är inte i baksätet Sverige hör hemma, för att
              hamna där fordonet till slut hamnar. Sverige hör hemma där framme
              för att vara med och välja väg, ta ut kursen och styra.
            </seg>
          </u>
          <note>
            Anf. 4 MARKUS WIECHEL (SD):
          </note>
          <u>
            <seg>
              Fru talman! Den dystra situationen i Ryssland är onekligen någonting
              som vi sorgligt nog tvingas återkomma till. Händelseutvecklingen
              på senare tid har tyvärr inte visat på någon positiv förändring.
              Tvärtom har vi all anledning att ta varningssignalerna vi ser
              på allvar. Det gäller såväl MR-situationen i landet som det uppenbara
              säkerhetspolitiska hot som Ryssland utgör mot andra länder.
            </seg>
          </u>
          <u>
            <seg>
              I söndags såg vi hur ett passagerarplan i reguljär trafik mellan
              två EU-stater i princip kapades av en av Rysslands närmaste allierade,
              nämligen den belarusiska diktatorn Lukasjenko. Agerandet var överraskande
              i sin metod, men att Ryssland och dess allierade med hot om vapenmakt
              inte skyr några tillvägagångssätt är allt annat än nytt. Att Ryssland
              direkt eller indirekt varit inblandat i kapningen är mycket sannolikt.
              Sedan lång tid tillbaka ingår Belarus och Ryssland i en unionsstat,
              och det finns tydliga uppgifter om att den ryska säkerhetstjänsten
              ska ha varit involverad i gripandet av två av planets passagerare,
              den belarusiska journalisten Roman Protasevitj och dennes partner.
            </seg>
          </u>
          <u>
            <seg>
              Detta är dock bara en i raden av händelser den senaste tiden
              som alla pekar på ett konstant och allt ökande ryskt aggressivt
              agerande. För bara tre dagar sedan landade ryska strategiska bombflygplan
              i Syrien, och från rysk sida meddelas nu att dessa flygplan ska
              patrullera över Medelhavet. Bombflygplanen i fråga är av samma
              typ som det som påsken 2013 övade vad som sannolikt var ett kärnvapenanfall
              mot Sverige.
            </seg>
          </u>
          <u>
            <seg>
              Fru talman! Sedan Putin tillträdde som president år 2000 har
              han konsekvent agerat alltmer aggressivt. Många reagerade när
              Putin några år efter att han blivit vald refererade till Sovjetunionens
              kollaps som den största geopolitiska katastrofen. Därefter har
              Rysslands agerande blivit övertydligt i sin aggressivitet.
            </seg>
          </u>
          <u>
            <seg>
              Exemplen på detta är många. År 2007 återupptog Ryssland de första
              patrullerna med strategiska bombflygplan sedan kalla krigets dagar.
              År 2008 invaderade man Georgien. Därtill har vi, som Wallmark
              förtjänstfullt redogjorde för, de så kallade fredsbevarande trupperna
              i Transnistrien i Moldavien samt kriget i östra Ukraina och naturligtvis
              annekteringen av Krim.
            </seg>
          </u>
          <u>
            <seg>
              I Ryssland har också oppositionen förtryckts alltmer under Putin.
              Oppositionella såsom Boris Nemtsov har mördats på öppen gata i
              Moskva. Nu senast har vi fängslandet av den modiga oppositionsledaren
              Aleksej Navalnyj, som förgiftats av ryska agenter. Samtidigt tilltar
              censuren i lan ­ det, och i dagarna diskuteras en censurlag som
              klart och tydligt inriktar sig på det ryska utbildningsväsendet.
            </seg>
          </u>
          <note>
            Anf. 5 KERSTIN LUNDGREN (C):
          </note>
          <u>
            <seg>
              Fru talman! Händelseutvecklingen i Ryssland är en följetong av
              förtryck. Nu skruvas tumskruvarna åt. Det civila utrymmet krymps
              kraftigt. Tillgången till fria medier stryps. Rätten att organisera
              sig stryps. Reell opposition mot korruption och makten fängslas,
              torteras eller dödas. Kreml känner sig hotat av fria tankar. Vi
              kan redan nu förutse att det kommande parlamentsvalet inte blir
              vare sig rättvist eller fritt. President Putin har en enda prioritering:
              att behålla makten och säkra regimens överlevnad. Folket ska tuktas
              och inse att alla tänkbara och otänkbara medel står redo att användas
              av regimen. Lukasjenko och Kadyrov tjänar det syftet väl.
            </seg>
          </u>
          <u>
            <seg>
              Ryssland har, som konstaterats, brutit mot samtliga vägledande
              principer OSSE grundats på. Kreml vill inte upprätthålla någon
              säkerhetsordning utom sin egen. Sovjetunionen skrev under principerna,
              men Ryssland vill nu återskapa sin sovjetiska intressesfär. Med
              öppna arkiv vet vi att förslag fanns efter andra världskriget
              om att förutom Finland även bland annat Sverige skulle ingå i
              den intressesfären. Runt den ville man skapa en neutral zon.
            </seg>
          </u>
          <u>
            <seg>
              Detta är värt att påminna om, fru talman, när man läser om Rysslands
              aggressiva agerande i vår närmiljö och mot självständiga stater
              i EU:s grannskap eller när Lavrov upprepar Kremls förslag om 5
              + 3 + 1-format för säkerhetssamtal i vår region. Det är ännu ett
              bevis på Rysslands konsekventa försök att hota, splittra och sätta
              sin ordning.
            </seg>
          </u>
          <u>
            <seg>
              Fru talman! Ryssland under Putin förgiftar sina medborgare, torterar
              och mördar utmanare som Nemtsov, använder kemiska vapen som mot
              Navalnyj och dödar advokater som Magnitskij i fängelse. Putins
              styre angriper inom Ryssland och inom EU, skjuter ned ett malaysiskt
              civilflygplan, går in militärt i Georgien och Ukraina, annekterar
              olagligt och ockuperar, bidrar till destabilisering och öppna,
              olösta konflikter och spränger ammunitionslager i Tjeckien. Det
              finns inga gränser för Rysslands agerande. Statskapningen av Ryanairs
              plan till Vilnius fördöms inte – tvärtom. Därmed sänds signalen
              att kapning av civilflyg i luftrummet är accepterat. Alla medel
              är tillåtna, och det finns inga regler att lita till.
            </seg>
          </u>
          <u>
            <seg>
              Man kan läsa i Musts årsbok att Ryssland eftersträvar en säkerhetsordning
              som erkänner landets rätt till en intressesfär där framför allt
              länder som Belarus, Ukraina, Moldavien och Georgien ingår. Detta
              är det Ryss ­ land vi och vår tid måste förhålla oss till. Vi
              och EU måste prioritera och inse att vi i dag har gemensamma frågor
              men väldigt olika intressen.
            </seg>
          </u>
          <note>
            Anf. 6 HÅKAN SVENNELING (V):
          </note>
          <u>
            <seg>
              Fru talman! Vladimir Putin har nu styrt Ryssland i drygt 20 år.
              Under hans tid vid makten har landet blivit alltmer odemokratiskt
              och auktoritärt. Under åren efter Sovjetunionens fall fanns det
              hopp om ett demokratiskt Ryssland, men i dag ser vi ett reaktionärt,
              konservativt och patriarkalt styre som förtrycker oppositionella
              och människorättsförsvarare samt agerar aggressivt mot sina grannländer
              och spelar en destabiliserande roll i världspolitiken.
            </seg>
          </u>
          <u>
            <seg>
              I Sverige är tonläget ofta högt när Ryssland debatteras. Landets
              agerande används som argument för Natomedlemskap och höjda försvarsanslag,
              men alltför sällan lyfter man fram behovet av stöd till de modiga
              människorättsförsvarare som dagligen hotas av den ryska regimen.
              Ryssland är i dag ett säkerhetspolitiskt hot, först och främst
              mot alla i Ryssland som motsätter sig regimen eller som inte passar
              in i det samhälle som Putin vill bygga. För ryska hbtq-personer,
              feminister, urfolksföreträdare, miljörörelser och vänsteraktivister
              är den egna regimen ett dagligt säkerhetshot.
            </seg>
          </u>
          <u>
            <seg>
              Rysslands imperialistiska politik utgör även ett direkt hot mot
              befolkningen i flera grannländer, främst Ukraina, Georgien, Moldavien
              och länderna i Centralasien. I Belarus blir diktatorn Lukasjenko
              en förlängd arm till Putins regim när hans beroende av Ryssland
              ökar för att han ska kunna behålla makten. Hans galenskap blir
              allt tydligare när han kapar civila flygplan.
            </seg>
          </u>
          <u>
            <seg>
              Sverige är ordförande i OSSE under 2021. Det är ett svårt och
              tufft uppdrag då man i praktiken varje dag går en diplomatisk
              brottningsmatch med Ryssland om förutsättningarna för den europeiska
              säkerhetsordningen. Europa har sedan Putin för två decennier tog
              makten inte blivit säkrare, men allting kan inte skyllas på Ryssland.
              En krigisk retorik och upprustning från Natos sida spär på de
              säkerhetspolitiska spänningarna på kontinenten.
            </seg>
          </u>
          <u>
            <seg>
              I Ryssland vill folk slänga ut kleptokratin i Kreml som skor
              sig själv, och i Belarus vill folk ha fria och rättvisa val. Men
              regimerna skyr inga medel för att tysta sina motståndare. Förgiftningar
              och massgripanden blir vardagsmat mot en rysk och belarusisk opposition
              som behöver allt vårt stöd. Låt inte regimernas fulspel bryta
              vår solidaritet med de belarusiska och ryska folkens kamper för
              frihet, rättvisa och demokrati.
            </seg>
          </u>
          <u>
            <seg>
              Utvecklingen i världens till ytan största land låter sig inte
              beskrivas på tre minuter. Jag hinner lyfta fram några av de frågor
              vi i Vänsterpartiet anser är viktiga i relationen mellan Sverige
              och Ryssland. Vi vill se en utveckling som ökar de mellanfolkliga
              kontakterna mellan svenskar och ryssar. Vi vill understryka vikten
              av ökad rörlighet för den ryska befolkningen, inte minst genom
              lättnader vad gäller visumregler och turism. Vi vill underlätta
              för ryska studenter att studera i Sverige.
            </seg>
          </u>
          <u>
            <seg>
              Sverige behöver vara en tydlig och konsekvent röst för demokrati,
              folkrätt och de mänskliga rättigheterna i våra relationer med
              Ryssland.
            </seg>
          </u>
          <note>
            Anf. 7 LARS ADAKTUSSON (KD):
          </note>
          <u>
            <seg>
              Fru talman! Inledningsvis vill jag tacka Moderaterna för initiativet
              till den här debatten. Att ämnet verkligen är högaktuellt visar
              inte minst den senaste veckans händelser.
            </seg>
          </u>
          <u>
            <seg>
              Få tvivlar på att det var Ryssland som var inblandat när diktaturregimen
              i Belarus häromdagen tvingade ned ett reguljärt Ryanairplan och
              grep den regimkritiske journalisten Roman Protasevitj. Så ser
              statsterrorism ut i Lukasjenkos och Putins anda.
            </seg>
          </u>
          <u>
            <seg>
              Att Ryssland blir alltmer hänsynslöst, alltmer brutalt, bekräftas
              av utvecklingen inom landet. Fredliga demonstranter slås ned,
              journalister hotas, och regimkritiker fängslas och förgiftas.
              Försöket att tysta Aleksej Na ­ valnyj med det kemiska nervgiftet
              novitjok visar vad detta handlar om, en despot som klamrar sig
              fast vid makten.
            </seg>
          </u>
          <u>
            <seg>
              Fru talman! För att skyla över sönderfallet internt och vilseleda
              befolkningen ökar den ryska regimen konfliktnivån mot omvärlden.
              EU och Nato utmålas som akuta hot samtidigt som påtryckningar
              och desinformationskampanjer riktas mot grannländerna.
            </seg>
          </u>
          <u>
            <seg>
              Ukraina liksom de baltiska staterna står i dag under ett närmast
              permanent tryck från Moskva politiskt men även militärt. Maktdemonstrationen
              nyligen med tiotusentals stridsberedda soldater längs den ukrainska
              gränsen är ett exempel. I en redan spänd situation är detta en
              allvarlig upptrappning och en provokation mot de fria och självständiga
              stater som sedan länge fått nog av det ryska maktmissbruket.
            </seg>
          </u>
          <u>
            <seg>
              Fru talman! Viljan och förmågan att stå upp mot den ryska regimens
              aggression måste stärkas. Det handlar om att öka motståndskraften
              mot militära angrepp och inte minst mot cyberattacker och påverkansopera
              ­ tioner. För detta krävs kunnande och ekonomiska resurser, men
              det krävs framför allt samarbete.
            </seg>
          </u>
          <u>
            <seg>
              Det är tillsammans med EU, USA och andra demokratier som det
              går att stå emot Putins expansionism. Det är genom samarbete som
              tröskeln för den ryska regimen höjs och avskräckning uppnås. Om
              detta, fru talman, måste insikten öka, inte minst hos den svenska
              regeringen.
            </seg>
          </u>
          <note>
            Anf. 8 FREDRIK MALM (L):
          </note>
          <u>
            <seg>
              Fru talman! Utvecklingen i Ryssland är mycket allvarlig. Vanstyret
              i landet under Vladimir Putins ledning och de militära överfallen
              på grannländer har sänt chockvågor över Europa och världen. Det
              påverkar högst påtagligt även oss i Sverige. Vi är ju ett grannland
              till Ryssland.
            </seg>
          </u>
          <u>
            <seg>
              Vi har en lång och komplicerad historia med Ryssland. Den sträcker
              sig många hundra år tillbaka i tiden. Vi är grannar, men vi har
              inte alltid varit vänner. Sverige är inte fientligt mot Ryssland.
              Vi är de varmaste vänner till alla ryssar som vill leva ett gott
              liv i frihet och i demokrati. Men vi är djupt oroade över den
              utveckling som Ryssland tagit under Vladimir Putins tid vid makten.
            </seg>
          </u>
          <u>
            <seg>
              Mordförsöken på Sergej Skripal och Aleksej Navalnyj och inte
              minst mordet på Boris Nemtsov och tidigare Anna Politkovskaja
              visar hur skoningslöst den ryska diktaturen och dess allierade
              grupperingar är. De här dåden – oavsett vem som har genomfört
              dem – har ett syfte. De sänder en signal att ingen kritiker till
              Putin går säker någonstans.
            </seg>
          </u>
          <u>
            <seg>
              Fru talman! Ryssland vägrade även i FN:s säkerhetsråd att fördöma
              Aleksandr Lukasjenkos kapning av ett Ryanairplan i Belarus för
              några da ­ gar sedan. Det är Putins stöd som möjliggör för Lukasjenko
              att fortsätta att vara diktator i Belarus.
            </seg>
          </u>
          <u>
            <seg>
              På samma sätt stöder Moskva en rad diktaturer och skurkstater
              runt om i världen, inte minst Syrien, Venezuela och Iran. Samtidigt
              förvägras Rys ­ ka federationens invånare sina mest grundläggande
              friheter.
            </seg>
          </u>
          <u>
            <seg>
              Fru talman! Slutsatsen är mycket enkel och koncis. Ingenting
              vore bättre för Sverige, Europa och världen än om Ryssland blir
              en demokrati.
            </seg>
          </u>
          <note>
            Anf. 9 CAMILLA HANSÉN (MP):
          </note>
          <u>
            <seg>
              Fru talman! Rysslands bristande respekt för demokrati och mänskliga
              rättigheter är tydlig för alla att se. Landets ledare verkar inte
              ens vilja dölja det. De som vågar sätta sig upp mot regimen riskerar
              livet. Ryssland är ett av världens farligaste länder för journalister.
              Utomlands ägnar sig Ryssland åt cyberangrepp och destabilisering,
              beordrar mord, hotar forskare, begår mordförsök och hotar människor
              som utövar sina mänskliga rättigheter.
            </seg>
          </u>
          <u>
            <seg>
              Förgiftningen och fängslandet av Aleksej Navalnyj har fördömts
              av många, men det tål att upprepas. Han och alla andra politiska
              fångar måste friges. Politiska partier ska kunna verka fritt i
              demokratisk anda i alla länder och även i Ryssland. Det hjälper
              inte att det finns en lagstadgad mötesfrihet om den inskränks
              av myndigheterna.
            </seg>
          </u>
          <u>
            <seg>
              Rättsliga åtgärder som massgripanden och åtal mot dem som organiserar
              och deltar i fredliga demonstrationer som kritiserar makten förekommer
              i hög utsträckning, men domstolarna kan inte anses vara oberoende
            </seg>
          </u>
          <u>
            <seg>
              Orättfärdiga sanktioner som svar på omvärldens kritik när Ryssland
              öppet bryter mot ingångna överenskommelser är möjligen inte överrask
              ­ ande, men de är likväl oacceptabla. Sverige och EU är tydliga
              i sina fördömanden och sanktioner, och det är viktigt med den
              enigheten.
            </seg>
          </u>
          <u>
            <seg>
              Europeiska rådets slutsatser där vi fördömer Rysslands olagliga,
              provokativa och omstörtande verksamhet mot EU, dess medlemsstater
              och andra länder är tydliga. Men Ryssland fortsätter att öppet
              visa sin nonchalans för demokrati och mänskliga rättigheter.
            </seg>
          </u>
          <u>
            <seg>
              Hur ska vi förändra utvecklingen framåt? Omvärlden måste fortsätta
              att reagera, tydligt och bestämt. Obevekligt ska vi hävda internationell
              rätt och mänskliga rättigheter. Trycket att leva upp till de principer
              som gäller i en regelbaserad världsordning behöver vara konstant.
            </seg>
          </u>
          <note>
            Anf. 10 Utrikesminister ANN LINDE (S):
          </note>
          <u>
            <seg>
              Fru talman! Lev Tolstoj skrev att de två mäktigaste krigarna
              är tålamod och tid. Likt vi värnar balansen i Sveriges tvåspårspolitik
              behöver även EU agera strategiskt. Rysslands fulla genomförande
              av Minskavtalen, som tillkom efter förhandlingar om Ukraina, behöver
              förbli grundbulten i EU:s politik. Vi behöver upprätthålla och
              anpassa sanktionsregimen, utveckla EU:s motståndskraft och stärka
              det östliga partnerskapet.
            </seg>
          </u>
          <u>
            <seg>
              Det var positivt att EU under våren kunde enas om restriktiva
              åtgärder med anledning av det försämrade MR-läget i Ryssland.
              Samtidigt behöver EU söka samarbete med Ryssland i frågor av långsiktigt
              intresse, såsom civilsamhällesstöd och mellanfolkligt utbyte.
            </seg>
          </u>
          <u>
            <seg>
              Fru talman! Relationerna mellan EU och Ryssland har försämrats.
              Ryssland har utfärdat sanktioner mot åtta medborgare, däribland
              en chef vid Totalförsvarets forskningsinstitut. Jag har framfört
              våra protester mot dessa ogrundade och politiskt motiverade sanktioner
              till utrikesminister Lavrov.
            </seg>
          </u>
          <u>
            <seg>
              Ryssland har även asymmetriskt förklarat ett antal EU-diplomater
              som oönskade med anledning av Rysslands inblandning i explosionen
              vid vapendepån i Tjeckien. Ryssland har också klassificerat Tjeckien
              och USA som ovänliga stater. Detta är fullständigt oacceptabelt.
              Jag var en av de första utrikesministrarna att uttrycka stöd till
              Tjeckien, och vi har verkat för ett tydligt EU-agerande samt erbjudit
              stöd till Tjeckiens ambassad i Moskva.
            </seg>
          </u>
          <u>
            <seg>
              Såväl EU som Sverige har emellertid intresse av att den diplomatiska
              verksamheten upprätthålls för att värna våra utrikespolitiska
              prioriteringar, utveckla mellanfolkliga förbindelser och stödja
              det ryska civilsamhället. För detta krävs diplomatisk närvaro.
            </seg>
          </u>
          <u>
            <seg>
              Fru talman! Sveriges ordförandeskap för OSSE är ett uttryck för
              reger ­ ingens ambition att stärka säkerheten i närområdet. Rysslands
              roll i OSSE-regionernas konflikter är uppenbar. Tillsammans med
              partner verkade vi för att minska spänningsläget i och omkring
              Ukraina i samband med vå ­ rens ryska manövrar. Vi följer nu noggrant
              tillbakadragandet. Vi fortsätter att verka för en fungerande verifikationsmekanism
              av vapenvilan längs kontaktlinjen i Ukraina och för fullt tillträde
              för OSSE:s observatörs ­ mission SMM.
            </seg>
          </u>
          <u>
            <seg>
              Därtill försöker vi bidra till hållbar konfliktlösning i Georgien
              och Moldavien, mellan Azerbajdzjan och Armenien och mellan Kirgizistan
              och Tadjikistan. Vårt engagemang är brett och starkt.
            </seg>
          </u>
          <note>
            Anf. 11 HANS WALLMARK (M) replik:
          </note>
          <u>
            <seg>
              Fru talman och utrikesministern! Om jag säger Nord Stream 2 som
              kännbara sanktioner mot Ryssland, vad säger utrikesministern då?
              Om jag säger att Belarus inte kan agera på det groteska sätt som
              de gör utan stöd från Putins Ryssland, vad säger utrikesministern
              då? Om jag säger att EU-länder som Estland, Lettland, Litauen
              och Polen har visat solidaritet med Tjeckien genom att markera
              diplomatisk utvisning, vad säger utrikesministern då?
            </seg>
          </u>
          <u>
            <seg>
              Och om jag säger att Europas säkerhet och Östersjöregionens säkerhet
              skulle öka med ett svenskt Natomedlemskap, vad säger utrikesministern
              då?
            </seg>
          </u>
          <note>
            Anf. 12 Utrikesminister ANN LINDE (S) replik:
          </note>
          <u>
            <seg>
              Fru talman! Om vi börjar med Nord Stream 2 har regeringen tidigare
              klargjort sin ståndpunkt och hur en sådan diskussion inom EU i
              praktiken handlar om flera medlemsstaters nationella energipolitiska
              vägval.
            </seg>
          </u>
          <u>
            <seg>
              EU-sanktioner är i nuläget orealistiska eftersom det kräver enighet.
              Också USA har nu dragit tillbaka sitt tidigare ställningstagande
              när det gäller sanktioner med anledning av Nord Stream 2.
            </seg>
          </u>
          <u>
            <seg>
              Regeringen fortsätter samtidigt ansträngningar för att minska
              EU:s beroende av rysk gas. EU:s gröna giv är en viktig komponent
              i detta. Jag har framfört denna position, som en majoritet i EU-nämnden
              enades om, som Sveriges position i utrikesrådet.
            </seg>
          </u>
          <u>
            <seg>
              När det gäller Belarus är det helt tydligt att Ryssland nu kommer
              närmare sin önskan om att göra en unionsstat tillsammans med Belarus,
              vilket inte är positivt.
            </seg>
          </u>
          <note>
            Anf. 13 HANS WALLMARK (M) replik:
          </note>
          <u>
            <seg>
              Fru talman! Stort tack, men utrikesministern får nog be sina
              medarbetare att läsa pressmeddelandet från USA lite noggrannare!
              Vad man har gjort är att man har lättat på vissa sanktioner mot
              tyska företag och tyska intressen, men kritiken mot Nord Stream
              2 är lika distinkt som tidigare.
            </seg>
          </u>
          <u>
            <seg>
              Jag tycker inte att det är klädsamt att man undergräver Nord
              Stream 2-positionen, som utrikesministern nyss gjorde. Det är
              framför allt inte klädsamt om man säger att man också är en del
              av den, det vill säga att man delar oppositionens synpunkt att
              Nord Stream 2 borde användas som en sanktion.
            </seg>
          </u>
          <u>
            <seg>
              Jag ska fortsätta med mina frågor, fru talman. Om jag säger att
              det östliga partnerskapet efter Lukasjenkos illegala kidnappning
              i söndags i praktiken nu har fallit sönder, vad säger utrikesministern
              då? Utrikesministern anförde ju just i sitt anförande att det
              östliga partnerskapet som EU har är viktigt. Det tycker jag också.
              Det är viktigt för att visa solidaritet mot Georgien, mot Ukraina
              och mot Moldavien. Men någonting har hänt i Europa efter i söndags.
            </seg>
          </u>
          <note>
            Anf. 14 Utrikesminister ANN LINDE (S) replik:
          </note>
          <u>
            <seg>
              Fru talman! Det östliga partnerskapet är en av de absolut viktigaste
              relationer som EU har med de sex länderna i östliga partnerskapet.
              Det infördes under den tid då Carl Bildt var utrikesminister,
              och vi har fortsatt med det. Jag tycker att det är väldigt positivt
            </seg>
          </u>
          <u>
            <seg>
              Men det är mycket möjligt att det som har hänt när det gäller
              Belarus kan få konsekvenser för det östliga partnerskapet. Det
              toppmöte som ska hållas med det östliga partnerskapet i höst hoppas
              vi ska få riktigt konkreta resultat, men jag utesluter inte att
              detta också kommer att få konsekvenser för vilka som bjuds in
              och på vilket sätt.
            </seg>
          </u>
          <u>
            <seg>
              I går hade utrikesministrarna en informell diskussion i Portugal,
              bland annat om Belarus. Där tittade vi på de mycket stränga regler
              och de stränga konsekvenser som stats- och regeringscheferna fattade
              beslut om i måndags.
            </seg>
          </u>
          <note>
            Anf. 15 MARKUS WIECHEL (SD) replik:
          </note>
          <u>
            <seg>
              Fru talman! På utrikesministern låter det ofta som att man agerar
              direkt mot de övertramp som Ryssland återkommande kommer med.
            </seg>
          </u>
          <u>
            <seg>
              I Sveriges riksdag är vi faktiskt tämligen unika: Samtliga partier
              brukar fördöma de aggressioner som Ryssland visar och de övertramp
              mot mänskliga rättigheter som vi konsekvent ser. Skillnaden i
              riksdagen, fru talman, handlar om hur de olika partierna agerar
              rent praktiskt. Det är handling som spelar roll.
            </seg>
          </u>
          <u>
            <seg>
              Av den anledningen tror jag att vi är många som såg vilket skamlöst
              svek Socialdemokraterna uppvisade för snart två år sedan i Europarådet
              när man där släppte in Ryssland i värmen igen. De hade kastats
              ut just på grund av sina aggressioner i Ukraina och på grund av
              den utveckling vi såg.
            </seg>
          </u>
          <u>
            <seg>
              Fru talman! Hur ser utrikesministern på detta?
            </seg>
          </u>
          <note>
            Anf. 16 Utrikesminister ANN LINDE (S) replik:
          </note>
          <u>
            <seg>
              Fru talman! Jag konstaterar att när man sitter i regeringen kan
              man verkligen agera. Och det är det vi gör genom till exempel
              sanktioner mot ryska medborgare via EU.
            </seg>
          </u>
          <u>
            <seg>
              När det gäller handlingarna i Europarådet är det naturligtvis
              den parlamentariska församlingen och de riksdagsledamöter som
              sitter där som får svara för sitt agerande.
            </seg>
          </u>
          <note>
            Anf. 17 MARKUS WIECHEL (SD) replik:
          </note>
          <u>
            <seg>
              Fru talman! Naturligtvis ska de som sitter där svara för sitt
              agerande. Men kan vi tolka detta som att utrikesministern tar
              avstånd från de socialdemokrater som likt många andra socialdemokrater
              i Europa röstade för Rysslands återinträde trots att det inte
              fanns några motkrav och trots att Ryssland inte hade visat några
              som helst tecken på att ha förbättrat s ?
            </seg>
          </u>
          <u>
            <seg>
              Vidare kan jag bara konstatera att sanktioner absolut är någonting
              väl ­ digt positivt. Det är just därför Sverigedemokraterna har
              drivit på för na ­ tionella Magnitskijsanktioner så att vi inte
              ska vara beroende av en trög EU-koloss. Vad är problemet? Varför
              kan inte Sverige ha egna, nationella sanktioner för att snabbt
              och resolut kunna agera tillsammans med andra länder, som Visegrádländerna
              har gjort?
            </seg>
          </u>
          <note>
            Anf. 18 Utrikesminister ANN LINDE (S) replik:
          </note>
          <u>
            <seg>
              Fru talman! Sverige har sedan lång tid varit övertygat om att
              sanktioner görs bäst och blir mest effektiva i samarbete med andra.
              Vi följer sanktio ­ ner som gäller från EU och FN. Dessutom har
              vi nu fått de nya så kallade Magnitskijsanktionerna, globala MR-sanktioner,
              och de har använts vid flera tillfällen. Jag tror fortfarande
              att det är mest effektivt att ha gemensamma sanktionsregimer där
              Sverige ingår i ett sammanhang.
            </seg>
          </u>
          <note>
            Anf. 19 KERSTIN LUNDGREN (C) replik:
          </note>
          <u>
            <seg>
              Fru talman! EU ska ju förnya sin Rysslandsstrategi, och det är
              viktigt att klargöra om Sveriges regering där driver en tvåspårspolitik
              eller om det är att agera entydigt som gäller.
            </seg>
          </u>
          <u>
            <seg>
              Jag är också lite nyfiken när det gäller det östliga partnerskapet.
              Driver Sveriges regering att Belarus i det här läget ska uteslutas
              ur detta?
            </seg>
          </u>
          <u>
            <seg>
              Slutligen, fru talman: Vilka principer i de fem principerna prioriterar
              Sveriges regering? Vi talar om energisäkerhet. Där har vi inte
              samma syn som Ryssland. Ryssland har intresse av olja och gas,
              men också av uran som man ju säljer även till Sverige. Hur är
              regeringen beredd att agera för att bygga större robusthet i energin?
            </seg>
          </u>
          <note>
            Anf. 20 Utrikesminister ANN LINDE (S) replik:
          </note>
          <u>
            <seg>
              Fru talman! När det gäller tvåspårspolitik och vilka av EU:s
              fem prin ­ ciper vi prioriterar är själva poängen med tvåspårspolitik
              och fem principer just att det ska vara balanserat. Vid olika
              tillfällen, beroende på vad som händer, har man vissa delar som
              man kanske understryker mer. Men det är inte så att man har dessa
              fem principer för att prioritera den ena eller den andra mer.
              Det är just balansen som är poängen, att man har en sanktions
              ­ regim som gör att man kan ta till sanktioner när det behövs
              men att man samtidigt har möjlighet att stötta civilsamhället,
              vilket EU gör. Då ska vi prioritera det på samma sätt. Sedan kan
              man vissa dagar, vissa veckor och vissa månader behöva gå tuffare
              fram när det gäller till exempel sank ­ tioner.
            </seg>
          </u>
          <u>
            <seg>
              Det är likadant när det gäller tvåspårspolitiken. Det är det
              som är hela poängen: att vi inte bara har det ena eller det andra.
            </seg>
          </u>
          <note>
            Anf. 21 KERSTIN LUNDGREN (C) replik:
          </note>
          <u>
            <seg>
              Fru talman! Bekymret är att Ryssland har ettspårspolitik. Om
              vi ska kunna agera tydligt gentemot Ryssland måste vi också hitta
              spåret som ska gälla i relation till Ryssland, så att de förstår
              att vi inte har en meny som de kan välja att spela på. Vi vet
              att de använder menyer för att destabilisera och påverka där möjlighet
              ges. Här krävs, fru talman, att EU samlar ihop sig och prioriterar
              vad som behövs i närtid visavi Ryssland, så att Ryssland också
              förstår budskapet.
            </seg>
          </u>
          <u>
            <seg>
              Jag är också lite nyfiken när det gäller Magnitskijlagstiftning:
              Är regeringen beredd att nu följa upp med sanktioner kopplat till
              systematisk korruption och penningtvätt? Det skulle drabba både
              Lukasjenko och Putin.
            </seg>
          </u>
          <note>
            Anf. 22 Utrikesminister ANN LINDE (S) replik:
          </note>
          <u>
            <seg>
              Fru talman! När det gäller Rysslands ettspårspolitik tror jag
              ändå att det är lite mer nyanserat än så. Riksdagen har antagit
              en arktisk strategi, och vi hade då en arktisk debatt som jag
              menar är väldigt positiv. Där kan vi se att delar av samarbetet
              med Ryssland kan fungera, vilket är väldigt viktigt. Vi vill ha
              en lågspänningspolitik. Vi vill ha miljösamarbete, som nu är otroligt
              intensivt. Vi vill också ha möjlighet till hälsosamarbete. Där
              kan vi ha en bra relation med Ryssland som jag tycker att vi ska
              fortsätta med.
            </seg>
          </u>
          <u>
            <seg>
              Den största delen nu är den negativa utvecklingen i Ryssland,
              och det är den vi koncentrerar oss på i den här debatten. Men
              att allting nu skulle vara entydigt negativt tror jag är lite
              förenklat.
            </seg>
          </u>
          <note>
            Anf. 23 HÅKAN SVENNELING (V) replik:
          </note>
          <u>
            <seg>
              Fru talman! Vid ett par tillfällen i debatten har Nord Stream
              2 varit uppe, ett projekt som både den borgerliga regeringen Reinfeldt
              och den socialdemokratiska regeringen Löfven borde ha gjort mer
              för att stoppa. Redan när projektet initierades stod det klart
              att det från såväl miljömässiga som säkerhetspolitiska aspekter
              borde ha avslagits.
            </seg>
          </u>
          <u>
            <seg>
              Även i Sverige har dock beroendet av energi från Ryssland ökat.
              Sedan 2016 köper statliga Vattenfall in ryskt uran från Rosatom
              till sina kärnkraftverk. Detta tillsammans med Nord Stream 2 ökar
              det europeiska beroendet av rysk energi och minskar vårt handlingsutrymme
              att agera kraftfullt vid en eventuell kris. Vad gör vi om Ryssland
              stoppar leveranserna av uran när vintern är som kallast? Vad gör
              Tyskland när gasleveranserna upphör? Att få gas indragen är något
              som både Ukraina, Georgien och Belarus redan har provat.
            </seg>
          </u>
          <u>
            <seg>
              Ska vi ha ett totalförsvarsperspektiv måste det svenska energibehovet
              säkras i Norden. Då är inte kärnkraft med ryskt uran lösningen.
              Hur kan en S-MP-regering komma på en så här dum idé?
            </seg>
          </u>
          <note>
            Anf. 24 Utrikesminister ANN LINDE (S) replik:
          </note>
          <u>
            <seg>
              Fru talman! Sverige har varit emot Nord Stream 2. Vi har agerat
              emot det. Men vi vägrar att gå emot folkrätten och Unclos, som
              är havsrätten. Det är anledningen till att vi inte har kunnat
              stoppa det. Om vi helt plötsligt skulle säga att i den här frågan
              bryter vi mot folkrätten, vilken trovärdighet skulle Sverige då
              ha när vi vid andra tillfällen säger att man inte ska bryta mot
              folkrätten? Det finns både miljömässiga och säkerhetspolitiska
              skäl att vara väldigt negativ till Nord Stream 2, vilket är Sveriges
              linje.
            </seg>
          </u>
          <u>
            <seg>
              När det gäller uran köper Sverige det från flera länder. Det
              är inte bara Ryssland som står för uranet till Sverige.
            </seg>
          </u>
          <note>
            Anf. 25 HÅKAN SVENNELING (V) replik:
          </note>
          <u>
            <seg>
              Fru talman! I Ryssland finns det två olika ord för opposition.
              Det gör det därför att man vill beskriva skillnaden mellan den
              opposition som sker inom systemet, med regimens godkännande, och
              den egentliga oppositio ­ nen, som vill införa riktig demokrati.
            </seg>
          </u>
          <u>
            <seg>
              I veckan kom nya uppgifter om den ryska dumans behandling av
              ett nytt lagförslag. Det handlar om att alla personer som betecknas
              ha samröre med en organisation som klassas som utländska agenter
              ska förbjudas att inneha parlamentariska uppdrag på alla politiska
              nivåer, och det gäller retroaktivt tre år tillbaka i tiden. Förslaget
              leder till att kontakter mellan två olika typer av opposition
              hindras och att människor fråntas politiskt valda uppdrag, något
              som har ökat alltmer i Ryssland.
            </seg>
          </u>
          <u>
            <seg>
              I de senaste lokalvalen hade den tillåtna oppositionen stor framgång
              genom så kallad smart voting, det vill säga att människor röstade
              på kandidater som inte tillhörde Putins parti Enade Ryssland.
            </seg>
          </u>
          <u>
            <seg>
              Jag undrar vad utrikesministern anser om lagförslaget som stänger
              ute de oppositionella från parlamentariska uppdrag. Hur ska vi
              agera fram till parlamentsvalet i höst i Ryssland?
            </seg>
          </u>
          <note>
            Anf. 26 Utrikesminister ANN LINDE (S) replik:
          </note>
          <u>
            <seg>
              Fru talman! Detta är definitivt ett exempel på det minskade demokratiska
              utrymmet i Ryssland. Det är någonting som vi hela tiden har agerat
              emot, och det har blivit värre och värre. Till exempel kommer
              nu den 9 juni frågan upp om att klassificera Navalnyjs organisation
              FBK som extremistisk, vilket också är ett tydligt exempel på hur
              det går i fel riktning.
            </seg>
          </u>
          <u>
            <seg>
              Självklart är vi väldigt kritiska till de inskränkningar som
              Håkan Svenneling talade om men också till andra inskränkningar.
              Jag träffade vid mitt senaste besök i Ryssland en rad civilsamhällesorganisationer
              som nu i princip inte kan verka som de har gjort tidigare. Man
              kastar ut ledare och hänvisar till det man säger är administrativa
              problem så att deras verksamhet omöjliggörs. Detta är naturligtvis
              förkastligt.
            </seg>
          </u>
          <note>
            Anf. 27 LARS ADAKTUSSON (KD) replik:
          </note>
          <u>
            <seg>
              Fru talman! I Säkerhetspolisens årsrapport för 2020 beskrivs
              Ryssland som det största säkerhetshotet mot vårt land tillsammans
              med Kina och Iran. Bland annat beskrivs hur regimen i Moskva med
              lagliga och olagliga metoder försöker att påverka Sveriges försvarspolitiska
              samarbeten med andra länder. I årsrapporten heter det att målet
              för Rysslands aktiviteter är att verka för att Sverige ska vara
              alliansfritt och hållas utanför försvars ­ alliansen Nato.
            </seg>
          </u>
          <u>
            <seg>
              Hur ser utrikesministern, mot bakgrund av detta, på att den regering
              hon företräder har samma syn på ett svenskt Natomedlemskap som
              Vladimir Putin?
            </seg>
          </u>
          <note>
            Anf. 28 Utrikesminister ANN LINDE (S) replik:
          </note>
          <u>
            <seg>
              Fru talman! I enlighet med det försvarspolitiska beslutet från
              2020 fortsätter vi att ha ett nära och fördjupat samarbete, inklusive
              med USA och Nato. Detta är en del av den solidariska säkerhetspolitiken.
              Det har en konfliktavhållande verkan. På ett övergripande plan
              utnyttjar regeringen alla möjligheter till internationell samverkan
              för att upprätthålla respekten för internationell rätt och för
              den europeiska säkerhetsordningen.
            </seg>
          </u>
          <u>
            <seg>
              Det säkerhetspolitiska läget i Sverige, i närområdet och i Europa
              har försämrats över tid, och ett väpnat angrepp mot Sverige kan
              inte uteslutas. Det försvarsbeslut som riksdagen antog i december
              är svaret på utveck ­ lingen och svaret på Lars Adaktussons fråga.
            </seg>
          </u>
          <u>
            <seg>
              Som svar på det ryska agerandet och den militära uppbyggnaden
              i närområdet har de olika länderna höjt sin försvarsförmåga kraftigt
              – så även Sverige.
            </seg>
          </u>
          <note>
            Anf. 29 LARS ADAKTUSSON (KD) replik:
          </note>
          <u>
            <seg>
              Fru talman! Att den ryska regimen vill att Sverige ska stå utanför
              Nato säger sig självt – det skulle nämligen innebära att tröskeln
              höjs väsentligt för att i något läge angripa vårt land. Detta
              inser naturligtvis Putin, och det borde även den svenska regeringen
              inse.
            </seg>
          </u>
          <u>
            <seg>
              Försvarsministern har i olika sammanhang pekat på att vi lever
              i en tid med i grunden förändrade säkerhetspolitiska förutsättningar
              på grund av Ryssland. Det är, fru talman, hög tid att agera utifrån
              detta. Det är hög tid, Ann Linde, att sätta Sveriges säkerhet
              främst – före Putins intressen och före husfriden i det egna partiet.
            </seg>
          </u>
          <note>
            Anf. 30 Utrikesminister ANN LINDE (S) replik:
          </note>
          <u>
            <seg>
              Fru talman! Regeringen sätter den svenska säkerheten högst. Vi
              sätter den mycket högre än att ha en partipolitisk debatt i riksdagen.
              Det är därför vi har ökat försvarskostnaderna kraftigt. Det är
              därför vi har samarbete med Nato, Finland, Norge, USA och UK.
            </seg>
          </u>
          <u>
            <seg>
              Det är också därför vi framhåller att ett svenskt Natomedlemskap
              inte är aktuellt. Vår militära alliansfrihet tjänar oss väl. Den
              bidrar till stabiliteten och säkerheten i norra Europa. Samtidigt
              bygger detta på att vi samarbetar med andra.
            </seg>
          </u>
          <u>
            <seg>
              Jag har inga som helst problem med att försvara Sveriges säkerhetspolitiska
              linje. Den ligger fast. Den bidrar till fred, stabilitet och säkerhet
              för Sveriges folk.
            </seg>
          </u>
          <note>
            Anf. 31 FREDRIK MALM (L) replik:
          </note>
          <u>
            <seg>
              Fru talman! Riksdagen antog nyligen, efter stor diskussion i
              utrikesutskottet, en så kallad Kinastrategi, som Sverige nu har.
              Där fastslogs de övergripande förhållningssätten till Kina, liksom
              synen på kritiska investeringar, säkerhetspolitik och annat.
            </seg>
          </u>
          <u>
            <seg>
              Fru talman! Min fråga till utrikesministern är: Varför har Sverige
              inte en motsvarande strategi vad gäller Ryssland som har förankrats
              i riksdagen och kunnat diskuteras brett och som fungerar som en
              sorts bottenplatta för hur vi ser på Ryssland?
            </seg>
          </u>
          <u>
            <seg>
              Vi har i dag en strategi för demokrati och mänskliga rättigheter
              som delvis reglerar en del av det bistånd som går genom Sida,
              men det finns ju ett behov av att Sverige brett – och även riksdagen
              parlamentariskt – slår fast och förtydligar positionen gentemot
              Ryssland och hur vi ska agera för att inte diktaturen där ska
              ha initiativet.
            </seg>
          </u>
          <note>
            Anf. 32 Utrikesminister ANN LINDE (S) replik:
          </note>
          <u>
            <seg>
              Fru talman! Jag håller med Fredrik Malm om att det är väldigt
              viktigt med en parlamentarisk samsyn för att få en effektiv Rysslandspolitik.
              Ryssland är ju ett ofta förekommande ämne i frågor, i interpellationer,
              i diskussioner i utrikesutskottet och i EU-nämnden. Vår Rysslandspolitik
              utgör också en central del av vår nationella säkerhetsstrategi,
              som är förankrad i riksdagen.
            </seg>
          </u>
          <note>
            Anf. 33 FREDRIK MALM (L) replik:
          </note>
          <u>
            <seg>
              Fru talman! Det var mycket intressant när riksdagen skulle anta
              just den här Kinastrategin, vill jag säga. Eftersom alla partier
              i riksdagen ansåg att denna fråga var så pass viktig blev utrikesutskottet
              och riksdagen eniga. Detta kvitterade dessutom statsministern
              i regeringsförklaringen, vilket är mycket ovanligt. Det har även
              stärkt regeringen att man vet att det finns en enighet när det
              gäller den linje som Sverige driver.
            </seg>
          </u>
          <u>
            <seg>
              Vi vill ha enighet och breda allianser på Europanivå och över
              Atlanten, och jag tror att det är väldigt bra om detta kan tydliggöras
              även inrikespolitiskt här hemma.
            </seg>
          </u>
          <u>
            <seg>
              Detta får väl egentligen betraktas mer som ett medskick, men
              jag tycker att utrikesministern ska ta sig en ordentlig funderare
              på om man inte ska ta initiativ till en Rysslandsstrategi i likhet
              med den vi har när det gäller Kina. Nu ska det även uppdateras
              på EU-nivå, så det här kan vara ett bra tillfälle att göra detta.
            </seg>
          </u>
          <note>
            Anf. 34 Utrikesminister ANN LINDE (S) replik:
          </note>
          <u>
            <seg>
              Fru talman! När det gäller Rysslandspolitiken har vi sedan länge,
              med tvåspårspolitiken, en etablerad politik som är förankrad i
              riksdagen. Den innebär både hårda sanktioner och stöd till civilsamhället.
              EU har den så kallade femspårspolitiken, och i Sverige har vi
              tvåspårspolitiken. Detta är ju förankrat i riksdagen.
            </seg>
          </u>
          <u>
            <seg>
              När det gäller Kina fanns inte samma sak, och det var därför
              Kinastrategin togs fram. Jag tycker att den blev ännu bättre efter
              diskussionerna i utrikesutskottet och de tillägg och förändringar
              som gjordes så att vi sedan kunde ha en gemensam syn. Vi är mycket
              starkare när vi har det. Jag menar att det har varit skillnad
              eftersom EU inte har haft en gemensam Kinapolitik som EU har en
              gemensam Rysslandspolitik.
            </seg>
          </u>
          <note>
            Anf. 35 HANS WALLMARK (M):
          </note>
          <u>
            <seg>
              Fru talman! Låt mig i mitt avslutande anförande påminna om vad
              det är för Ryssland vi har att göra med.
            </seg>
          </u>
          <u>
            <seg>
              Vi har mordet på Boris Nemtsov och kalsongförgiftningen av Aleksej
              Navalnyj – två ledande oppositionsföreträdare. Vi har bombdådet
              i Tjeck ­ ien. Vi har giftmordsförsöket i Storbritannien mot Skripal
              . Vi har ett mordförsök i Gävle; utrikesministern har i närtid
              kallat upp den ryske ambassadören för att markera avståndstagande
              från detta.
            </seg>
          </u>
          <u>
            <seg>
              Detta är handlingar som begåtts av ryska företrädare i vårt Europa.
            </seg>
          </u>
          <u>
            <seg>
              Vi har en FOI-anställd som på oriktiga grunder svartlistats.
              Vi har ett cyberangrepp mot det norska stortinget, vårt systerparlament,
              i Oslo. Det är uttalat, från norska myndigheter, att det kom från
              rysk sida. Vi har den senaste händelseutvecklingen i Belarus.
              Utrikesministerns kollega från Litauen, Gabrielius Landsbergis,
              beskriver detta som en risk för att vi får ett nytt, stort Krim
              alldeles på kanten mot vår del av världen.
            </seg>
          </u>
          <u>
            <seg>
              Fru talman! Vi har Sydossetien , Abchazien , Krim, Transnistrien,
              som är olika delar av fria stater, vilka nu kontrolleras av Ryssland
              genom olika konstruktioner.
            </seg>
          </u>
          <u>
            <seg>
              Detta kräver handling. Utrikesministern sa tidigare att det är
              när man sitter i regering som man verkligen kan agera. Just så!
              Då vill jag ha en regering som sitter i förarsätet och som styr,
              pekar ut och vet vilken väg man ska ta. Då vill jag ha en regering
              som också lyssnar på en riksdagsmajoritet som begär att en Nato-option
              ska införas i den säkerhetspolitiska linjen.
            </seg>
          </u>
          <note>
            Anf. 36 HÅKAN SVENNELING (V) replik:
          </note>
          <u>
            <seg>
              Fru talman! Putins regim utgör ett allvarligt säkerhetspolitiskt
              hot mot Sverige. Det är ett hot som vi måste ta på allvar. Men
              om Ryssland utvecklas i en mer demokratisk riktning kommer landet
              att utgöra ett mindre säkerhetspolitiskt hot mot oss och mot grannländerna.
              Det är därför som den ryska oppositionen – då pratar vi inte om
              några partier utan om den riktiga, modiga oppositionen som består
              av hbtq-aktivister, feminister, människorättsförsvarare och miljökämpar
              – behöver omvärldens stöd. Att stödja dem är att stödja en demokratisk
              utveckling i Ryssland och förbättrad säkerhet för omvärlden.
            </seg>
          </u>
          <u>
            <seg>
              Agentlagen och lagen om oönskade organisationer har försvårat
              verksamheten för den ryska demokratirörelsen och civilsamhället
              att verka. Vänsterpartiet vill öka upp det svenska stödet till
              det ryska civilsamhället med 60 miljoner kronor. Men Moderaterna
              har flaggat för att man vill minska och dra ned biståndet med
              en fjärdedel och vill framför allt fokusera på det humanitära
              biståndet.
            </seg>
          </u>
          <u>
            <seg>
              Hur ska vi då stödja den riktiga ryska oppositionen? Vad vill
              Moderaterna göra för att stärka folk-till-folk-kontakterna mellan
              Sverige och Ryssland?
            </seg>
          </u>
          <note>
            Anf. 37 HANS WALLMARK (M) replik:
          </note>
          <u>
            <seg>
              Fru talman! När det gäller biståndspolitiken utgör humanitära
              och mänskliga åtgärder, som katastrofstöd, ungefär en tiondel
              av Sveriges samlade bistånd. Vi skulle vilja öka det till där
              det verkligen är nöd, så att vi kan ge direkt till människor.
            </seg>
          </u>
          <u>
            <seg>
              När det gäller mänskliga rättigheter i vårt närområde är vi också
              oerhört varma anhängare av det. Uppbyggnaden av mänskliga rättigheter,
              demokrati och rättsstat i Estland, Lettland och Litauen efter
              att de återfick sin självständighet är goda och inspirerande exempel.
              Det vill jag se också i Ryssland. Det vill jag se också i Belarus.
              Jag vill till och med använda biståndsmedel för detta, även om
              det inte är avräkningsbart enligt regler från OECD-Dac. Vill Vänsterpartiet
              och Håkan Svenneling det?
            </seg>
          </u>
          <u>
            <seg>
              Till det vill jag säga att även partier har en betydelse i Ryssland,
              om de står på demokratins sida. Vi ska alltså inte avfärda det.
              Däremot har Putin slagit undan benen för partibildning i Ryssland.
            </seg>
          </u>
          <note>
            Anf. 38 HÅKAN SVENNELING (V) replik:
          </note>
          <u>
            <seg>
              Fru talman! Det är välkommet att Moderaterna inte bara bryr sig
              om att räkna av bistånd från OECD-Dac. Det senaste året har det
              annars varit lite av en svensk tävling i vem som kan räkna av
              mest bistånd. Vänsterpartiet har varit den stora förloraren eftersom
              vi har velat räkna av minst. Vi har velat värna det svenska biståndet.
              Det är viktigt att det går dit behoven är som störst.
            </seg>
          </u>
          <u>
            <seg>
              Det gäller också att se behovet, inte bara prata om humanitära
              behov, och de människorättsförsvarare som vi nu är inne på. Jag
              välkomnar Hans Wallmarks stöd för att stötta dem.
            </seg>
          </u>
          <u>
            <seg>
              Jag tror att det är viktigt att man från moderat sida inte bara
              ropar ”Nato” varje gång man ser ett problem utan också ser över
              hela den diplomatiska verktygslådan och pratar även om sätt att
              bidra till avrustning, nedrustning och stöd för demokratirörelser.
            </seg>
          </u>
          <u>
            <seg>
              Jag tror att det finns en stor fara i att måla upp en bild av
              att alla ryssar utgör ett hot mot Sverige. Det är Putinregimen,
              Putins kleptokrati, som utgör det säkerhetspolitiska hotet mot
              Sverige.
            </seg>
          </u>
          <note>
            Anf. 39 HANS WALLMARK (M) replik:
          </note>
          <u>
            <seg>
              Fru talman! Så är det absolut. Därför tycker jag också att exemplet
              med Estland, Lettland och Litauen förtjänar att inspirera oss
              alla. Det är inte heller en tillfällighet att just Estland, Lettland
              och Litauen i dag är de starkaste kritikerna mot utvecklingen
              i Ryssland och Belarus.
            </seg>
          </u>
          <u>
            <seg>
              Jag har inte nämnt Nato i replikskiftet. Men det gjorde Håkan
              Svenne ­ ling, vilket är desto mer välkommet. Det råkar nämligen
              också vara den väg som Estland, Lettland och Litauen valde. När
              de fick friheten var det sättet att säkra den egna säkerheten.
              Det borde leda till någon form av inre reflektion hos Sveriges
              rödgröna partier.
            </seg>
          </u>
          <u>
            <seg>
              Jag håller med om den synpunkt som jag tycker att Fredrik Malm
              från Liberalerna gav uttryck för på ett vältaligt sätt. Vi är
              inte emot Ryssland. Ryssland är en stor kulturnation och en historisk
              granne. Men vi är emot snattarna i Kreml och är för folket. När
              de demonstrerar på gator och torg är jag med dem i anden. Jag
              hoppas att Svenneling är detsamma.
            </seg>
          </u>
          <u>
            <seg>
              Anf. 40 MARKUS WIECHEL (SD):
            </seg>
          </u>
          <u>
            <seg>
              Fru talman! Den negativa händelseutvecklingen i Ryssland beträffande
              mänskliga rättigheter måste mötas med såväl handling, genom exempelvis
              riktade Magnitskijsanktioner, som fördömanden. När oskäliga diplomatutvisningar
              och andra uppenbara övertramp sker från rysk sida måste vi vara
              beredda att tillsammans med andra länder och genom snabba och
              resoluta motåtgärder visa att det inte tolereras. Vi måste vara
              tydliga med att den aggression som Ryssland bedriver, bland annat
              genom militär verksamhet, i Sveriges närområde är fullkomligt
              oacceptabel.
            </seg>
          </u>
          <u>
            <seg>
              Att regeringen går riksdagsmajoritetens vilja om en Nato-option
              till mötes och att fördjupa vårt militära samarbete med Finland
              borde därmed vara självklart. Det förväntar jag mig från regeringen.
            </seg>
          </u>
          <u>
            <seg>
              Vad har då de svenska reaktionerna på denna repression och aggressivitet
              varit under 2000-talet? En snabb tillbakablick ger tyvärr en mycket
              nedslående bild. Sverige har inte rustat upp sitt militära försvar.
              I stället har man, med undantag för ett fåtal år, sysslat med
              en destruktiv nedrustning. Inte heller har ansvariga regeringar
              tydligt fördömt ryskt agerande. Det finns sorgligt nog exempel
              på vad som kan ses som rena motsatsen. Det är fullkomligt oacceptabelt,
              fru talman.
            </seg>
          </u>
          <u>
            <seg>
              Svenska regeringar har tyvärr mycket att lära av den undfallenhet
              som varit och av hur man har agerat vid rysk aggression. I dagsläget
              är uttalandena och fördömandena av ryskt agerande tydligare. Det
              välkomnar jag. Men fortfarande saknas handling i många fall. Det
              är inte minst bekymmersamt att så få partier i denna kammare är
              beredda att deklarera att vi behöver satsa minst 2 procent av
              bnp på försvaret för att möta den här aggressionen.
            </seg>
          </u>
          <u>
            <seg>
              Med det sagt vill jag tacka för den här viktiga debatten.
            </seg>
          </u>
          <note>
            Anf. 41 KERSTIN LUNDGREN (C):
          </note>
          <u>
            <seg>
              Fru talman! Ryssland skapar eller utnyttjar splittring inom eller
              mellan länder genom att samordnat använda en stor bredd av militära
              och icke-militära medel. Det sker ofta dolt och är förnekbart.
              Möjligen är det också en del av det vi har sett utspela sig den
              här veckan i Belarus med statskapningen av Ryanairplanet.
            </seg>
          </u>
          <u>
            <seg>
              Fru talman! Där Ryssland vill splittra EU och Nato måste Sverige
              stå upp för EU och Nato. Vi får inte skapa en otydlighet i vår
              säkerhetspolitik. Sverige måste med alla medel klargöra att vi
              inte på nytt kommer att inordna oss efter en rysk intressesfärstanke.
              Det kan vi tydligt göra genom att uttala att vi vill ha den Nato-option
              som riksdagen har begärt. Den na ­ tionella säkerhetsstrategin
              är inte förankrad i riksdagen, fru talman.
            </seg>
          </u>
          <u>
            <seg>
              Alliansfrihet har sedan andra världskriget tjänat Ryssland väl.
              Det gäller också deras tankar om att vi skulle ingå i deras intressesfär.
              Vi ska stå upp för varje lands rätt att välja sin väg och till
              territoriell integritet. Vi ska stå upp för mänskliga rättigheter
              och liberal demokrati med ett fungerande oberoende rättsväsen,
              yttrandefrihet, fria medier och ett livaktigt civilsamhälle.
            </seg>
          </u>
          <u>
            <seg>
              När Rysslandsstrategin nu ska förändras och utvecklas i EU måste
              Sverige tydligt stå upp för att prioritera stöd till östra partner
              som är med i associeringsavtal, för Minsköverenskommelsen, för
              stärkt motståndskraft när det gäller vår energi och för sanktioner
              som också omfattar korruption, systematisk korruption och penningtvätt.
            </seg>
          </u>
          <note>
            Anf. 42 HÅKAN SVENNELING (V):
          </note>
          <u>
            <seg>
              Fru talman! Vi var nog många som studsade till i söndags när
              nyheten om att ett civilt flygplan över Belarus med stridsflygplan
              och ett påhittat bombhot hade tvingats ned till Minsk och att
              två oppositionella hade tillfångatagits av den belarusiska säkerhetstjänsten
              KGB. Det är ett vidrigt agerande av diktatorn och den illegitima
              regimen i Belarus.
            </seg>
          </u>
          <u>
            <seg>
              Det land som mest aktivt försöker ge diktatorn Lukasjenko legitimitet
              är Ryssland. Sedan det förfalskade valet i augusti förra året
              har Putin och Lukasjenko träffats flera gånger, senast i dag.
              Den ryska regimen har gett såväl militärt som ekonomiskt stöd
              till att Lukasjenkos regim ska sitta kvar.
            </seg>
          </u>
          <u>
            <seg>
              Det är bara genom ett kraftfullt agerande från omvärlden som
              vi kan begränsa Belarus och Rysslands makt och utrymme. Men i
              Sverige gör vi oss beroende av dessa regimer.
            </seg>
          </u>
          <u>
            <seg>
              De senaste veckorna har historien om Exportkreditnämndens, EKN:s,
              taffliga affärer med det belarusiska energibolaget rullats upp
              – affärer som aldrig borde ha inletts och definitivt kunde ha
              stoppats mycket snabbare än vad som nu skedde. EKN:s och regeringens
              hanterande är oacceptabelt och måste utredas. De ansvariga måste
              ställas till svars för sina ageranden. Det är därför bra att utrikesutskottet
              har kallat både utrikesminister Ann Linde och utrikeshandelsminister
              Anna Hallberg till utskottet i närtid.
            </seg>
          </u>
          <u>
            <seg>
              Även det svenska energiberoendet av Ryssland har ökat. Sedan
              2016 köper Vattenfall in ryskt uran från Rosatom till sina kärnkraftverk
              i Ringhals. Detta tillsammans med Nord Stream 2 ökar det europeiska
              beroendet av rysk energi och minskar vårt handlingsutrymme att
              agera kraftfullt vid en eventuell kris. Det gör att såväl kärnkraften
              som Nord Stream 2 är dåliga för svensk säkerhet.
            </seg>
          </u>
          <u>
            <seg>
              Därför måste Sverige ha ett breddat säkerhetsbegrepp när det
              gäller Ryssland. Vi kan inte stirra oss blinda på ett ”inte sannolikt”
              militärt angrepp utan måste rusta hela vårt samhälle för framtida
              kriser utifrån ett totalförsvarsperspektiv som kan möta såväl
              klimathot och pandemier som energikriser och cyberattacker.
            </seg>
          </u>
          <note>
            Anf. 43 HANS WALLMARK (M) replik:
          </note>
          <u>
            <seg>
              Fru talman! Jag är helt enig med kamraten Håkan Svenneling –
              om utrikesutskottet bjuder in ministrar är det kutym att de kommer,
              så jag delar uppfattningen att en träff med utrikesministern i
              närtid är önskvärd.
            </seg>
          </u>
          <u>
            <seg>
              Jag delar inte utrikesministerns synsätt att man ska undvika
              partipolitisk debatt i riksdagen om Nato. Tvärtom ser jag ett
              värde i det. Vi lever ju i en demokrati. Det finns andra länder
              där man undviker sådana debatter, och de är inte demokratier.
            </seg>
          </u>
          <u>
            <seg>
              Nu tänker jag inte ta upp Natofrågan specifikt med Håkan Svenneling,
              men den är intressant såtillvida att Ryssland vill projicera sin
              makt genom att inrätta den här typen av intressesfärer och neka
              länder olika former av säkerhetspolitiska val.
            </seg>
          </u>
          <u>
            <seg>
              Håkan Svenneling talade i sitt första anförande om en Natoupprustning
              i Rysslands närområde. Skulle ledamoten Svenneling kunna utveckla
              det? Det är kusligt nära det ryska narrativet.
            </seg>
          </u>
          <note>
            Anf. 44 HÅKAN SVENNELING (V) replik:
          </note>
          <u>
            <seg>
              Fru talman! Jag tror att det står klart för var och en att även
              Nato rustar upp. Man säger att det beror på rysk upprustning,
              och det finns väl en sanning i det. Men vi kan se att en militär
              upprustning på båda sidor leder till ökad tilltro till militära
              medel som ett sätt att lösa konflikter och dämpa oroshärdar runt
              om i världen, och vi kan se att det inte funkar.
            </seg>
          </u>
          <u>
            <seg>
              Ta kriget i Syrien som exempel. Det började som intern opposition
              för demokrati, men när stormakterna blandade sig i förlängdes
              konflikten. I dag har vi ett krig som har pågått i över tio år,
              med stort mänskligt lidande.
            </seg>
          </u>
          <u>
            <seg>
              Jag tror att tilltron till militära medel är för stor. Jag tror
              att dialog och samtal är viktigare för att lösa diplomatiska kriser.
              Men vi måste också förstå att det finns motsatta intressen och
              att det är dessa motsatta intressen som skapar konflikterna som
              vi ser mellan Ryssland och EU och Europa i stort. Därför måste
              vi också prata om avspänning.
            </seg>
          </u>
          <note>
            Anf. 45 HANS WALLMARK (M) replik:
          </note>
          <u>
            <seg>
              Fru talman! Jag vill ändå i all vänlighet varna Vänsterpartiet
              för att blanda bort korten för mycket.
            </seg>
          </u>
          <u>
            <seg>
              Jag ska ge ett exempel, fru talman. De senaste åren har den stora
              upprustningen i världen varit i Asien. Den drivs av Kina, vilket
              har lett till att Sydkorea, Japan och Taiwan nu ökar sina försvarssatsningar.
              Kan man på något sätt säga att det är därför att de utgör ett
              hot och att de söker en krigsrisk? Absolut inte, fru talman! De
              gör det ju som logiska motreaktio ­ ner på vad Folkrepubliken
              Kina ägnar sig åt.
            </seg>
          </u>
          <u>
            <seg>
              På samma sätt är det i vår del av Europa, och då är det väsentligt
              att försöka förstå att det Ryssland vill inrätta är sin egen intressesfär.
              Man vill neka länder, inklusive Sverige , möjligheten att om de
              så önskar söka Nato ­ medlemskap.
            </seg>
          </u>
          <u>
            <seg>
              Där, fru talman, måste väl ändå Vänsterpartiet hålla med. Ni
              i Vänsterpartiet är emot ett svenskt Natomedlemskap, men ni måste
              erkänna att Sverige ska ha rätt och möjlighet att om man så önskar
              söka det.
            </seg>
          </u>
          <note>
            Anf. 46 HÅKAN SVENNELING (V) replik:
          </note>
          <u>
            <seg>
              Fru talman! Jag tycker inte att Sverige ska söka Natomedlemskap.
              Det gör jag främst för att jag tror att det skulle bidra till
              ökad upprustning i Sverige men också ökade spänningar mellan Sverige
              och andra länder.
            </seg>
          </u>
          <u>
            <seg>
              Att gå med i en militärallians som säger att man ska försvara
              varandra om något händer, betyder det att agerande från till exempel
              Turkiet, Ungern eller USA skulle kunna leda till att Sverige dras
              med i krig som vi inte vill vara en del av?
            </seg>
          </u>
          <u>
            <seg>
              Jag är stolt över att vi har varit utanför krig i 200 år. Senast
              var vi i krig mot Ryssland, men jag hoppas att det aldrig kommer
              att upprepas. Jag tror att vi kan lösa det på ett diplomatiskt
              sätt.
            </seg>
          </u>
          <u>
            <seg>
              Vi måste se att Sveriges säkerhet inte blir bättre för att Storbritannien
              skaffar fler kärnvapen. Jag kan inte förstå hur det skulle stärka
              min säkerhet.
            </seg>
          </u>
          <u>
            <seg>
              Vi måste också se hur olika aktörer som till exempel Ryssland
              med ­ vetet eldar på de konflikter som finns, till exempel i Nagorno-Karabach,
              genom ökad vapenexport. Det finns liknande exempel på att svensk
              vapen ­ export bidragit till att elda på konflikter, till exempel
              den mellan Indien och Pakistan.
            </seg>
          </u>
          <note>
            Anf. 47 KERSTIN LUNDGREN (C) replik:
          </note>
          <u>
            <seg>
              Fru talman! Ja, vi i utrikesutskottet är numera överens om att
              både utrikesministern och utrikeshandelsministern ska komma till
              utskottet.
            </seg>
          </u>
          <u>
            <seg>
              Vi hörde tidigare utrikesministern nämna att sanktioner mot Nord
              Stream 2 skulle kunna drabba svenska eller europeiska företag.
              Det är klart att sanktioner drabbar företag. Det är viktigt att
              se över hur svensk handelspolitik fungerar om den hindrar sanktioner
              mot till exempel belarus ­ iska energiföretag. Det är viktigt
              att klargöra.
            </seg>
          </u>
          <u>
            <seg>
              Fru talman! Håkan Svenneling talar om tydlighet och en konsekvent
              röst. Jag undrar: Anser Håkan Svenneling att den svenska alliansfriheten
              tjänar Ryssland väl?
            </seg>
          </u>
          <note>
            Anf. 48 HÅKAN SVENNELING (V) replik:
          </note>
          <u>
            <seg>
              Fru talman! Sanktioner är ett viktigt instrument, särskilt i
              kampen mot diktatorn Lukasjenko. Jag hoppas att Sverige nu vänder
              från att ha hjälpt energibolagen i Belarus till att vara med och
              sätta upp dem på EU:s sank ­ tionslista mot Belarus, just för
              att de är en del av regimens sätt att finansiera sig och finansiera
              internt förtryck av oppositionen.
            </seg>
          </u>
          <u>
            <seg>
              När det gäller svensk alliansfrihet menar jag att den gynnar
              Sverige och vår omvärld. Det gäller inte bara Ryssland utan alla
              länder runt omkring oss. Att vi säger att vi är alliansfria betyder
              att vi tydligt signalerar fredliga anspråk i världen. Vi har inga
              ambitioner att utöka vårt territorium eller ha något otalt med
              våra grannländer, och jag tror att det är väldigt bra.
            </seg>
          </u>
          <u>
            <seg>
              Sedan är det ju så att situationen är svårare mellan många grannländer
              än mellan oss och de grannländer vi har. Men det har tagit lång
              tid att bygga upp de relationerna. För bara drygt 100 år sedan
              var Sverige på väg in i krig med Norge. Men då stod den svenska
              arbetarrörelsen upp mot kriget, och det blev ett fredsavtal i
              stället.
            </seg>
          </u>
          <note>
            Anf. 49 KERSTIN LUNDGREN (C) replik:
          </note>
          <u>
            <seg>
              Fru talman! Jag är nyfiken på om Håkan Svenneling och Vänsterpartiet
              har hört någon annan än just utrikesminister Lavrov uttala att
              den svenska alliansfriheten tjänar landet väl. Finns det några
              andra uttalanden att hänvisa till?
            </seg>
          </u>
          <u>
            <seg>
              Fru talman! Om vi ska klara att vara tydliga mot Ryssland och
              konsekventa i vår politik måste vi naturligtvis också vara beredda
              att bredda sanktioner. Är Vänsterpartiet redo att stå upp för
              Magnitskijsanktioner som träffar systematisk korruption och penningtvätt?
            </seg>
          </u>
          <note>
            Anf. 50 HÅKAN SVENNELING (V) replik:
          </note>
          <u>
            <seg>
              Fru talman! Ja, jag har ett nytt besked till Kerstin Lundgren
              i dag. Vänsterpartiet står numera bakom breddade sanktioner inom
              den så kallade globala sanktionsregimen för mänskliga rättigheter
              så att de även omfattar systematisk korruption. Detta är ett nytt
              besked vi lämnar. Vi har funderat, tittat på de förslag som finns
              och tagit ställning – vi har landat i att det kan vara en bra
              väg att gå.
            </seg>
          </u>
          <u>
            <seg>
              Däremot finns det hos mig fortfarande stor oro kring rättssäkerheten
              i EU:s nya sanktionsregim. Det finns en historia kring till exempel
              terrorlistningen som jag tycker har visat på det problematiska
              med att peka ut personer eller organisationer för snabbt när det
              sedan visar sig att det inte rör sig om terrororganisationer.
              Detta drabbade flera svenskar i början av 2000-talet. De drabbades
              hårt av detta, ekonomiskt och personligt.
            </seg>
          </u>
          <u>
            <seg>
              Jag tycker att de rättssäkerhetssystem som har byggts upp kring
              sank ­ tionsregimen inte är tillräckliga i dag. Jag hoppas att
              vi tillsammans i Sveriges riksdag kan jobba för att utveckla detta
              i EU.
            </seg>
          </u>
          <note>
            Anf. 51 LARS ADAKTUSSON (KD) replik:
          </note>
          <u>
            <seg>
              Fru talman! Som jag tidigare nämnde utgör enligt Sveriges underrättelse-
              och säkerhetstjänster Ryssland det största säkerhetshotet mot
              Sverige, tillsammans med Iran och Kina. Säpo skriver i sin årsrapport
              att den ryska regimen har avsikt och förmåga att allvarligt försvaga
              Sveriges handlingskraft, vilket tar sig uttryck i kontinuerlig
              rysk säkerhetshotande verksamhet. Var tredje rysk diplomat i Sverige
              är en underrättelseofficer.
            </seg>
          </u>
          <u>
            <seg>
              I den situationen, fru talman, skriver Vänsterpartiets utrikespolitiske
              talesperson följande: ” Det största hotet mot Sverige och den
              svenska befolkningen är inte Ryssland. ”
            </seg>
          </u>
          <u>
            <seg>
              Så, Håkan Svenneling, varför förminska hotet? Varför förvanska
              sanningen?
            </seg>
          </u>
          <note>
            Anf. 52 HÅKAN SVENNELING (V) replik:
          </note>
          <u>
            <seg>
              Fru talman! Jag tycker att jag har varit tydlig både i den här
              debatten i dag och i tidigare debatter, men också i den debattartikel
              som Lars Adaktusson hänvisar till. Det finns ett militärt hot
              från Ryssland. Men efter 200 år av fred i Sverige tycker jag samtidigt
              att man med visst fog kan säga att det inte är sannolikt att ett
              ryskt militärt angrepp sker mot Sverige. Jag tycker att man i
              debatten spelar upp det hotet, förstärker konflikten och bidrar
              till att inte skapa ett folkligt utbyte mellan svenskar och ryssar.
              I stället utmålar man det lite som att alla ryssar utgör ett hot
              mot Sverige.
            </seg>
          </u>
          <u>
            <seg>
              Därför är jag tydlig med att det finns andra hot mot Sverige,
              som mer troligt kommer att bli verklighet. Det handlar till exempel
              om klimatkrisen, pandemier och cyberattacker. Sverige behöver
              i ett totalförsvarsperspektiv rusta sig för att möta de hoten.
              Vi kan inte stirra oss blinda enbart på ett militärt angrepp.
            </seg>
          </u>
          <note>
            Anf. 53 LARS ADAKTUSSON (KD) replik:
          </note>
          <u>
            <seg>
              Fru talman! Vladimir Putin tackar för det svaret, Håkan Svenneling.
              Det är nämligen precis så det brukar låta från Kreml.
            </seg>
          </u>
          <u>
            <seg>
              När Ryssland annekterar Krim och mördar i östra Ukraina är Nato
              ansvarigt för det försämrade säkerhetspolitiska läget. När fria
              och demokratiska stater blir medlemmar i den västliga försvarsalliansen
              rustar Nato upp och utvidgar sitt territorium.
            </seg>
          </u>
          <u>
            <seg>
              Med sin debattartikel i Alltinget och det vi just hörde fullföljer
              Håkan Svenneling en inom Vänstern nedärvd sedvänja, nämligen att
              demonisera det demokratiska USA och relativisera diktaturen i
              Ryssland. Det är, med förlov sagt, bedrövligt.
            </seg>
          </u>
          <note>
            Anf. 54 HÅKAN SVENNELING (V) replik:
          </note>
          <u>
            <seg>
              Fru talman! Jag instämmer inte i Lars Adaktussons beskrivning
              av den politik jag för. Jag tycker att jag har varit tydlig med
              att Putin utgör ett hot mot framför allt sitt eget folk, mot grannländerna
              runt omkring Ryssland, vilket vi tydligt har sett många exempel
              på, och även mot Sverige. Men det hotet måste man spegla på rätt
              sätt. Man måste visa på att det är ett dagligt säkerhetshot mot
              dem som inte gillar regimen i Kreml eller kleptokratin och dess
              beteende – att roffa åt sig tillgångar som tillhör det ryska folket.
            </seg>
          </u>
          <u>
            <seg>
              Jag skulle rekommendera Lars Adaktusson läsning. Jag skulle rekommendera
              Anna-Lena Laurén, DN-korrespondent i Ryssland sedan många år tillbaka,
              och hennes bok Sammetsdiktaturen . Hon pekar just på hur man slår
              mot den civila befolkningen och hur man är en auktoritär stat,
              men inte en totalitär stat, som till exempel Nordkorea och Iran,
              som är tydliga exempel på sådana. Ibland krävs det lite sunt förnuft
              också.
            </seg>
          </u>
          <note>
            Anf. 55 LARS ADAKTUSSON (KD):
          </note>
          <u>
            <seg>
              Fru talman! Despotin i Moskva, inte det ryska folket, utgör i
              dag ett allvarligt internationellt säkerhetshot. Dödandet i östra
              Ukraina och annekteringen av Krim illustrerar vad den kraftiga
              ryska upprustningen syftar till. Det är ingen tvekan om att Putinregimens
              maktambitioner sträcker sig långt utanför det egna landets gränser.
            </seg>
          </u>
          <u>
            <seg>
              I Mellanöstern bidrar Rysslands agerande till krig och allvarlig
              destabilisering genom direkt stöd till regimerna i Syrien, Iran
              och Libyen. I den säkerhetshotande verksamhet som bedrivs i Sverige
              är Ryssland tillsammans med Kina det största hotet.
            </seg>
          </u>
          <u>
            <seg>
              Fru talman! För att skydda sig mot auktoritära stormakter, politiskt
              och militärt, är internationell samverkan ett måste. Samtidigt
              gäller det att vara tydlig i denna situation. Inget av de avtal
              som Sverige i dag har på försvarsområdet innehåller några löften
              om hjälp utifrån.
            </seg>
          </u>
          <u>
            <seg>
              Vi talar om ökad osäkerhet. Vi ser hur Ryssland utvecklas. Vi
              vet att en skarp situation någonstans i Östersjöregionen påverkar
              alla länder i området. Ändå, fru talman, står Sverige utan försvarsgarantier.
            </seg>
          </u>
          <u>
            <seg>
              Det är hög tid att ändra på detta. Är det något denna debatt
              har visat är det att ett svenskt medlemskap i Nato är viktigare
              och mer angeläget än kanske någon gång tidigare.
            </seg>
          </u>
          <note>
            Anf. 56 FREDRIK MALM (L):
          </note>
          <u>
            <seg>
              Fru talman! Den 10 juli i sommar går mandatet ut för Förenta
              nationerna enligt den resolution som ger FN möjlighet att föra
              in humanitär hjälp till Syrien, till de områden som inte kontrolleras
              av regeringssidan.
            </seg>
          </u>
          <u>
            <seg>
              Tidigare var fyra gränsövergångar öppna, bland annat Rabia från
              den irakiska sidan, en gränsövergång från Jordanien och även en
              från Turkiet in till de icke Asadkontrollerade områdena. Förra
              året tvingade Ryssland och Kina FN att stänga tre av dessa fyra
              gränsövergångar. Nu finns det en kvar; den går in till Idlib och
              är enda möjligheten att få in humanitär nödhjälp till den enklav
              som i dag härbärgerar uppskattningsvis 4,2 miljoner syrier, varav
              väldigt många är internflyktingar.
            </seg>
          </u>
          <u>
            <seg>
              Nu hotar Ryssland att i FN:s säkerhetsråd ganska snart blockera
              möjligheten att fortsatt hålla denna gränsövergång öppen.
            </seg>
          </u>
          <u>
            <seg>
              Det innebär i så fall att den enda möjligheten att få in hjälp
              till Idlib ska gå via Damaskus. Alla förstår att det inte kommer
              att fungera. Det kommer inte in en enda säck mjöl till Idlib,
              där 4 miljoner civila just nu befinner sig.
            </seg>
          </u>
          <u>
            <seg>
              Detta agerande från Ryssland i FN riskerar att skapa ytterligare
              en humanitär härdsmälta i Syrien. Följden blir förutom det mänskliga
              lidandet också ett ökat tryck på FN, på grannländerna och i förlängningen
              också på Europa och Sverige.
            </seg>
          </u>
          <u>
            <seg>
              Fru talman! När vi diskuterar Ryssland blir det ofta en diskussion
              om vårt närområde. Det är fullt förståeligt, för kartan ser nu
              en gång ut som den gör. Men vi måste även se hur Ryssland destabiliserar
              utvecklingen i Mellanöstern och vilka konsekvenser det får.
            </seg>
          </u>
          <note>
            Anf. 57 CAMILLA HANSÉN (MP):
          </note>
          <u>
            <seg>
              Fru talman! Sveriges internationella samverkan med Ryssland avser
              breddad demokrati, mänskliga rättigheter, miljö, klimat och jämställdhet.
              Sidas fortsatta arbete och närvaro för ökade självbärande relationer
              mellan länderna är avgörande, i synnerhet när ryska medborgare
              inte kan åtnjuta grundläggande mänskliga fri- och rättigheter.
            </seg>
          </u>
          <u>
            <seg>
              Det allmänna säkerhetsläget har försämrats, och Sverige har därför
              haft anledning att se om sitt eget hus. Sverige har inrättat Myndigheten
              för psykologiskt försvar och Nationellt centrum för cybersäkerhet.
              Sverige stärker också det civila och militära försvaret i enlighet
              med det försvarsbeslut som vi har fattat i riksdagen.
            </seg>
          </u>
          <u>
            <seg>
              Demokratiindex sjunker världen över, mänskliga rättigheter kränks
              och människor blir mindre fria. Detta är Ryssland ett exempel
              på. Demokratisering skapas dock inte av förstärkta försvarsbudgetar
              allena utan av respekt för människor och deras rättigheter.
            </seg>
          </u>
          <u>
            <seg>
              Avslutningsvis vill jag därför rikta blicken bort från den ryska
              staten och våra egna säkerhetspolitiska behov och mot människors
              vardag i Ryssland. Vad kan vi göra för att bidra till positiv
              förändring, stödja de goda krafter som finns och uppmuntra samarbeten
              där det verkligen behövs inom det civila samhället, demokrati,
              jämställdhet och miljö- och klimatfrågor? Det är genom lyckat
              arbete inom de områdena som det säkerhetspolitiska hotet från
              Ryssland på sikt kan minska.
            </seg>
          </u>
          <u>
            <seg>
              Vi måste ge allt stöd vi kan till de krafter i Ryssland som vill
              se en annan framtid. Stödet till civilsamhället och till fria
              medier är oerhört viktigt. Våra markeringar mot den ryska staten
              får inte innebära att vi kväver stödet till de krafter som måste
              vara grunden för en förändring. Det gäller att skilja på det ryska
              ledarskapet och den ryska befolkningen, där det civila samhället,
              som är satt under hårt tryck av myndigheter, behöver ökat stöd.
            </seg>
          </u>
          <note>
            Anf. 58 HANS WALLMARK (M) replik:
          </note>
          <u>
            <seg>
              Fru talman! Jag har tidigare berömt Camilla Hansén för det nya
              Miljöpartiet som hyllar ökade försvarsutgifter. Jag gör det igen.
              Jag tycker att det är bra att ni har anslutit er till den gruppen
              av partier i Sveriges riksdag.
            </seg>
          </u>
          <u>
            <seg>
              En av de poster Miljöpartiet har i den i mitt tycke olyckliga
              rödgröna regeringen är posten som biståndsminister. Vi vet att
              det finns grupper i Ryssland som kämpar för demokrati och mänskliga
              rättigheter – detta visade sig i replikväxlingen mellan Håkan
              Svenneling och undertecknad. Men det finns också sådana grupper
              utanför Ryssland. Allt fler tvingas ju ut. Inte minst gäller detta
              Belarus, där man har upprättat exilstationer i både Polen och
              Litauen.
            </seg>
          </u>
          <u>
            <seg>
              Min konkreta fråga är: Vad försöker Miljöpartiet göra för att
              underlätta och hjälpa även de i exil verkande? Jag ställde en
              fråga om detta till biståndsministern för någon tid sedan och
              fick ett mycket kryptiskt svar. Skulle Camilla Hansén kunna vara
              förebedjare för att vi skulle kunna göra något för exilgrupperna
              också?
            </seg>
          </u>
          <note>
            Anf. 59 CAMILLA HANSÉN (MP) replik:
          </note>
          <u>
            <seg>
              Fru talman! Tack, Hans Wallmark, för ditt beröm! Vi ska ändå
              vara klara över att det vi gör är att vi förhandlar om vad som
              behöver göras, vi kommer överens och står upp för de fattade besluten.
              Det är så jag och Miljöpartiet tycker att det ska fungera.
            </seg>
          </u>
          <u>
            <seg>
              Sedan är vi ett parti som på lång sikt vill se en militär nedrustning.
              Det vi vill se är en fredligare värld där det inte finns ett behov
              av ökade militära utgifter och fler vapen. Vi vill inte exportera
              fler vapen till konflikter. Vi tror inte att fler vapen leder
              till mer fred.
            </seg>
          </u>
          <u>
            <seg>
              När det gäller stöd till exilgrupper är jag rädd att om biståndsministern
              ger ett i Wallmarks tycke kryptiskt svar kan jag nog inte klargöra
              det på rak arm. Men det är såklart viktigt att stödja demokratikämpar
              var de än befinner sig. Om man tillhör den demokratiska oppositionen
              och flyr utomlands är man fortfarande i behov av stöd.
            </seg>
          </u>
          <note>
            Anf. 60 HANS WALLMARK (M) replik:
          </note>
          <u>
            <seg>
              Fru talman! Konflikten mellan vad Miljöpartiet gör i regeringen
              och vad Miljöpartiet skriver i sina program får ni nog lösa själva
              inom det gröna.
            </seg>
          </u>
          <u>
            <seg>
              Det budskap som Camilla Hansén ger här i talarstolen är väl bra,
              men jag önskar att Miljöpartiet skulle kunna vara drivande inom
              regeringen när det gäller hur vi på plats skulle kunna ge stöd
              och hjälp åt olika exilgrupper.
            </seg>
          </u>
          <u>
            <seg>
              Fru talman! Låt mig ge ett konkret exempel. I Riga finns Stockholm
              School of Economics, som har ett journalistprogram som utbildar
              duktiga medieföreträdare och granskare när det gäller förhållanden
              i Ryssland och också i Belarus. Det handlar om småpengar i biståndsbudgeten,
              och just därför kanske de bara försvinner. Man har pekat på Svenska
              institutet som ansvarigt och så vidare.
            </seg>
          </u>
          <u>
            <seg>
              Är inte detta ett typexempel på vad som verkligen skulle behövas
              i dessa tider, alltså granskande journalister, personer som befinner
              sig utanför Ryssland och Belarus men ändå kan följa vad som händer?
              Vore inte detta ett bra projekt för Miljöpartiet att driva inom
              regeringen?
            </seg>
          </u>
          <note>
            Anf. 61 CAMILLA HANSÉN (MP) replik:
          </note>
          <u>
            <seg>
              Fru talman! Jag tycker att det är viktigt att man kan hålla flera
              tankar i huvudet samtidigt och både se en vision av hur samhället
              ska se ut och hantera det som behöver göras här och nu och i samverkan
              med andra partier i riksdagen, såklart.
            </seg>
          </u>
          <u>
            <seg>
              Precis som jag sa förstår jag den ökade risken för den som tillhör
              en demokratisk opposition men befinner sig utomlands och fortsätter
              sitt arbete. Jag nämnde i mitt anförande att Ryssland är ett av
              världens farligaste länder för journalister. Att stötta den typen
              av insatser tycker jag låter som en klok idé. Utan att veta de
              exakta detaljerna när det gäller de satsningar som görs tycker
              jag att Hans Wallmarks beskrivning låter positiv.
            </seg>
          </u>
          <note>
            Anf. 62 MARKUS WIECHEL (SD) replik:
          </note>
          <u>
            <seg>
              Fru talman! Tack, Camilla Hansén, för ett intressant inlägg!
              Jag tror nog att vi är ganska många som är överens om att brott
              mot de mänskliga rättigheterna kan tacklas med dels piska, dels
              morot. Ett exempel på en piska kan vara sanktioner. Vi har nu
              sett hur man inom EU äntligen har kunnat enas om en form av Magnitskijsanktionsregim.
            </seg>
          </u>
          <u>
            <seg>
              Min fråga till Camilla Hansén är: Vad är det som gör att Miljöpartiet
              och den svenska regeringen inte står bakom en nationell Magnitskijsank
              ­ tionsregim? Varför ska vi inte ens ha möjligheten att införa
              nationella sanktioner om ett sådant behov skulle uppstå?
            </seg>
          </u>
          <note>
            Anf. 63 CAMILLA HANSÉN (MP) replik:
          </note>
          <u>
            <seg>
              Fru talman! Tack, Markus Wiechel, för frågan! Den sanktionslagstiftning
              som finns inom EU är relativt ny och har precis börjat användas.
              Jag tror att denna typ av sanktioner behöver införas tillsammans
              med andra för att de ska fungera effektivt.
            </seg>
          </u>
          <u>
            <seg>
              Sedan tror jag att det är viktigt att man följer upp, diskuterar
              och vrider och vänder på hur sanktionerna fungerar, vad de ger
              för effekter och hur man i framtiden vill utveckla dem.
            </seg>
          </u>
          <note>
            Anf. 64 MARKUS WIECHEL (SD) replik:
          </note>
          <u>
            <seg>
              Fru talman! Naturligtvis blir det mer effektivt om fler länder
              agerar gemensamt. Men varför motsätter man sig att vi ens ska
              ha möjligheten att agera ensamt som land? Vi har ju sett att exempelvis
              baltländerna, Storbritannien och en lång rad andra länder har
              nationella Magnitskijlagstiftningar av olika typ. Det de då har
              som inte vi har är möjligheten att snabbt agera när det gäller.
              Det har vi också sett att baltstaterna har gjort.
            </seg>
          </u>
          <u>
            <seg>
              Varför ska inte Sverige ha den möjligheten? Vad är det som hindrar
              regeringen från att göra så att vi får den möjligheten?
            </seg>
          </u>
          <note>
            Anf. 65 CAMILLA HANSÉN (MP) replik:
          </note>
          <u>
            <seg>
              Fru talman! Jag kanske återupprepar mig lite, men jag tror fortfarande
              att det är just den stora enigheten. Det är också något som jag
              tycker har präglat debatten i dag: Det är viktigt att man kan
              kroka arm och vara tydlig tillsammans med olika åtgärder.
            </seg>
          </u>
          <u>
            <seg>
              Jag tycker fortfarande att Magnitskijlagstiftningen och sanktionsregimer
              är någonting som man ska hålla ögonen på. Man ska fortsätta att
              diskutera och vrida och vända på dem och kanske utveckla dem än
              mer för att de ska bli ännu mer effektiva verktyg.
            </seg>
          </u>
          <note>
            Anf. 66 KERSTIN LUNDGREN (C) replik:
          </note>
          <u>
            <seg>
              Fru talman! Jag skulle vilja fråga Camilla Hansén om Miljöpartiet
              har sett eller hört något land som hävdar att den svenska alliansfriheten
              tjänar dem väl, något annat land än Ryssland? Lavrov har ju sagt
              det – det har vi hört. Men finns det några andra som anser att
              den svenska alliansfriheten tjänar dem väl?
            </seg>
          </u>
          <u>
            <seg>
              Sedan, fru talman, vill jag fortsätta med Magnitskijlagstiftning.
              Vi hade ju framgång här med Vänsterpartiet. Jag hoppas att jag
              kan få ett lika framgångsrikt svar från Miljöpartiet när det gäller
              att bredda Magnit ­ skijsanktionerna till att också omfatta systematisk
              korruption och penning ­ tvätt. Det skulle drabba och slå tydligt
              mot både Putin och Lukasjenko, fru talman.
            </seg>
          </u>
          <note>
            Anf. 67 CAMILLA HANSÉN (MP) replik:
          </note>
          <u>
            <seg>
              Fru talman! Tack, Kerstin Lundgren, för frågan! Jag ska säga
              att jag är osäker på hur ofta andra länder i offentliga diskussioner
              diskuterar just Sveriges alliansfrihet och huruvida den har tjänat
              dem väl.
            </seg>
          </u>
          <u>
            <seg>
              Jag tycker att man ska vara noggrann med att det är Sverige som
              bestämmer vad Sverige gör. Att Miljöpartiet och regeringen inte
              vill gå med i Nato handlar inte om vad Ryssland tycker om det.
              Det handlar om vad vi tycker om det och om hur vi vill att vår
              säkerhetspolitik ska se ut.
            </seg>
          </u>
          <u>
            <seg>
              När det gäller framgången med Vänsterpartiet är det alltid spännande
              att höra nya besked i kammaren. Jag säger lite som jag sa i det
              tidigare replikskiftet. Det en ny lagstiftning som börjar användas.
              Jag tycker att man ska hålla öppet för att diskutera den och att
              man ska utvärdera hur den fungerar och hur den kan användas. Och
              det är av stor vikt att man kan vara många och att det är inom
              EU som man genomför dessa sanktioner.
            </seg>
          </u>
          <note>
            Anf. 68 KERSTIN LUNDGREN (C) replik:
          </note>
          <u>
            <seg>
              Fru talman! Det är spännande att lyssna till Camilla Hansén.
              Det finns då inget tydligt exempel på något annat land, vid sidan
              av Ryssland, som ser att det är av värde för dem att Sverige är
              alliansfritt.
            </seg>
          </u>
          <u>
            <seg>
              Jag hör att Camilla Hansén och Miljöpartiet vill att Sverige
              ska fatta beslut om svensk säkerhetspolitik – det tycker självklart
              vi också. Men, fru talman, Sveriges riksdag har uttalat att en
              Nato-option ska ingå i svensk säkerhetspolitik. Det är väl en
              tydlig signal om vad Sveriges riksdag vill se. Varför vill Miljöpartiet
              inte lyssna på Sveriges riksdag?
            </seg>
          </u>
          <u>
            <seg>
              Och, fru talman, det finns ett antal länder som har systematisk
              korrup ­ tion och penningtvätt med i sina sanktionsregimer. Varför
              ska vi inte vara med och ta lead i stället för att vänta till
              sist?
            </seg>
          </u>
          <note>
            Anf. 69 CAMILLA HANSÉN (MP) replik:
          </note>
          <u>
            <seg>
              Fru talman! När det gäller huruvida Sveriges alliansfrihet gynnar
              eller inte gynnar andra länder vet jag inte heller om det är länder
              som uttalar att de tycker att Sveriges militära alliansfrihet
              är ett problem för dem. Men det kanske finns exempel på det som
              jag inte känner till.
            </seg>
          </u>
          <u>
            <seg>
              Det är regeringen som ansvarar för säkerhetspolitiken, och där
              är regeringspartierna överens. Vi ser inte att en Nato-option
              eller en Natoanslutning ökar vår säkerhet. Vi vill se multilaterala
              samarbeten som stärker Sverige.
            </seg>
          </u>
          <note>
            Anf. 70 LARS ADAKTUSSON (KD) replik:
          </note>
          <u>
            <seg>
              Fru talman! Miljöpartiets Europaparlamentariker har nyligen i
              olika sammanhang uttalat skarp kritik mot gasledningen mellan
              Ryssland och Tyskland, Nord Stream 2. Kravet är att det politiska
              trycket på regimen i Moskva måste öka för att få detta projekt
              avbrutet. Samtidigt har Miljöpartiet på hemmaplan, så att säga,
              tillsammans med Socialdemokraterna motsatt sig att Nord Stream
              ska vara en del av de nya sanktioner mot den ryska regimen som
              EU just genomfört.
            </seg>
          </u>
          <u>
            <seg>
              Min fråga är: Vad är det som gäller? Är det Miljöpartiets kritiska
              hållning i Bryssel? Eller är det den fogliga linjen i Stockholm?
            </seg>
          </u>
          <note>
            Anf. 71 CAMILLA HANSÉN (MP) replik:
          </note>
          <u>
            <seg>
              Fru talman! Miljöpartiet har under lång tid varit negativt inställda
              till Nord Stream 2. Det tror jag inte är någon hemlighet. Sedan
              tycker jag att utrikesministern på ett tydligt sätt klargjorde
              hur situationen ser ut. Ett skäl är att vi inte vill vara beroende
              av Ryssland på något sätt, inte när det gäller rysk gas och inte
              heller när det gäller ryskt uran. Det är också en fråga som jag
              tycker att man behöver kunna besvara om man tycker att det är
              viktigt med kärnkraft i Sverige. Uranet kommer ju någonstans ifrån.
            </seg>
          </u>
          <note>
            Anf. 72 LARS ADAKTUSSON (KD) replik:
          </note>
          <u>
            <seg>
              Fru talman! Ja, men det är väl utmärkt om Miljöpartiet är emot
              detta och ser farorna, inte minst säkerhetspolitiskt, med en fortsatt
              utbyggnad av Nord Stream 2. Men om partiet verkligen ser farorna
              går det ju inte att samtidigt säga nej till att se gasprojektet
              som sådant i ljuset av Rysslands alltmer auktoritära och aggressiva
              uppträdande i närområdet.
            </seg>
          </u>
          <u>
            <seg>
              Vi måste sätta tryck på den ryska regimen nu, genom sanktionerna
              och genom att kräva ett stopp för Nord Stream 2. Varför vill ni
              inte vara med på det?
            </seg>
          </u>
          <note>
            Anf. 73 CAMILLA HANSÉN (MP) replik:
          </note>
          <u>
            <seg>
              Fru talman! Utrikesministern redogjorde för hur den politiska
              situatio ­ nen och den folkrättsliga situationen ser ut inom EU
              när det gäller Nord Stream 2 och också hur utrikesministern för
              fram de ställningstaganden som Sverige har gjort i EU-nämnden.
            </seg>
          </u>
          <u>
            <seg>
              Det är ju så – det känner säkert alla igen som arbetar med demokrati
              – att det är ett ständigt samarbete. Det handlar om att hitta
              vägar framåt tillsammans, och det behöver man göra i regeringar,
              i riksdagar och inom EU.
            </seg>
          </u>
          <note>
            Anf. 74 Utrikesminister ANN LINDE (S):
          </note>
          <u>
            <seg>
              Fru talman! Sveriges och Europas relationer med Ryssland kommer
              att förbli komplicerade så länge Ryssland fortsätter att utmana
              våra intressen och värderingar. Vi behöver agera långsiktigt och
              balanserat och med strategiskt tålamod både bilateralt och inom
              EU, OSSE och FN. Vi måste fortsätta markera mot Rysslands överträdelser
              av folkrätten och den europeiska säkerhetsordningen. Samtidigt
              ska vi söka samarbete på områden där det ligger i vårt intresse,
              exempelvis när det gäller miljö, klimat, hälsa och handel, samt
              vidareutveckla stödet till det civila samhället och det mellanfolkliga
              utbytet.
            </seg>
          </u>
          <u>
            <seg>
              Jag välkomnar dagens särskilda debatt om den viktiga relationen
              till Ryssland. En bred parlamentarisk samsyn i denna viktiga utrikes-
              och säkerhetspolitiska relation är en styrka för Sverige.
            </seg>
          </u>
          <note>
            Den särskilda debatten var härmed avslutad.
          </note>
          <note>
            § 2 Justering av protokoll
          </note>
          <note>
            Protokollet för den 7 maj justerades.
          </note>
          <note>
            § 3 Avsägelse
          </note>
          <note>
            Andre vice talmannen meddelade att Hanna Gunnarsson (V) avsagt
            sig uppdraget som suppleant i konstitutionsutskottet.
          </note>
          <note>
            Kammaren biföll denna avsägelse.
          </note>
          <note>
            § 4 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2020/21: 731
          </note>
          <note>
            Till riksdagen
          </note>
          <note>
            Interpellation 2020/21:731 Statligt stöd till klimatskadlig verksamhet
          </note>
          <note>
            av Lorena Delgado Varas (V)
          </note>
          <u>
            <seg>
              Interpellationen kommer att besvaras fredagen den 18 juni. Statsrådet
              har inte möjlighet att besvara interpellationen inom anvisad tid
              på grund av redan inbokade engagemang.
            </seg>
          </u>
          <note>
            Stockholm den 27 maj 2021
          </note>
          <note>
            Miljödepartementet
          </note>
          <note>
            Per Bolund (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            Interpellation 2020/21:744
          </note>
          <note>
            Till riksdagen
          </note>
          <note>
            Interpellation 2020/21:744 Krigsbrott mot kvinnor och dess följder
          </note>
          <note>
            av Amineh Kakabaveh (-)
          </note>
          <note>
            Interpellationen kommer att besvaras fredagen den 4 juni 2021.
          </note>
          <u>
            <seg>
              Skälet till dröjsmålet är tidigare inbokat engagemang.
            </seg>
          </u>
          <note>
            Stockholm den 27 maj 2021
          </note>
          <note>
            Utrikesdepartementet
          </note>
          <note>
            Ann Linde (S)
          </note>
          <note>
            Enligt uppdrag
          </note>
          <note>
            Anna Hammargren
          </note>
          <note>
            Expeditionschef
          </note>
          <note>
            Interpellation 2020/21:756
          </note>
          <note>
            Till riksdagen
          </note>
          <note>
            Interpellation 2020/21:756 Kustbevakningens finansiering
          </note>
          <note>
            av Alexandra Anstrell (M)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
          </u>
          <note>
            Interpellationen kommer att besvaras den 28 juni 2021.
          </note>
          <note>
            Stockholm den 27 maj 2021
          </note>
          <u>
            <seg>
              Justitiedepartementet
            </seg>
          </u>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2020/21:757
          </note>
          <note>
            Till riksdagen
          </note>
          <note>
            Interpellation 2020/21:757 Nytt slutdatum för ripjakt
          </note>
          <note>
            av Mattias Karlsson i Luleå (M)
          </note>
          <note>
            Interpellationen kommer att besvaras fredagen den 18 juni 2021.
          </note>
          <u>
            <seg>
              Skälet till dröjsmålet är tidigare inbokade arrangemang.
            </seg>
          </u>
          <note>
            Stockholm den 26 maj 2021
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2020/21:761
          </note>
          <note>
            Till riksdagen
          </note>
          <note>
            Interpellation 2020/21:761 Åtgärder mot kvinnovåldet
          </note>
          <note>
            av Louise Meijer (M)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är andra sedan tidigare inbokade arrangemang.
            </seg>
          </u>
          <note>
            Interpellationen kommer att besvaras den 18 juni 2021.
          </note>
          <note>
            Stockholm den 26 maj 2021
          </note>
          <u>
            <seg>
              Justitiedepartementet
            </seg>
          </u>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2020/21:765
          </note>
          <note>
            Till riksdagen
          </note>
          <note>
            Interpellation 2020/21:765 Svensk livsmedelsstrategi
          </note>
          <note>
            av Ann-Sofie Alm (M)
          </note>
          <note>
            Interpellationen kommer att besvaras fredagen den 18 juni 2021.
          </note>
          <u>
            <seg>
              Skälet till dröjsmålet är tidigare inbokade arrangemang.
            </seg>
          </u>
          <note>
            Stockholm den 26 maj 2021
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2020/21:767
          </note>
          <note>
            Till riksdagen
          </note>
          <note>
            Interpellation 2020/21:767 Vildsvinsförvaltning
          </note>
          <note>
            av Ann-Sofie Alm (M)
          </note>
          <note>
            Interpellationen kommer att besvaras fredagen den 18 juni 2021.
          </note>
          <u>
            <seg>
              Skälet till dröjsmålet är tidigare inbokade arrangemang.
            </seg>
          </u>
          <note>
            Stockholm den 26 maj 2021
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            § 5 Anmälan om faktapromemoria
          </note>
          <note>
            Andre vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2020/21:FPM109 Förordning om artificiell intelligens COM(2021)
            206 till trafikutskottet
          </note>
          <note>
            § 6 Anmälan om granskningsrapport
          </note>
          <note>
            Andre vice talmannen anmälde att följande granskningsrapport
            hade kommit in från Riksrevisionen och överlämnats till socialutskottet
            :
          </note>
          <u>
            <seg>
              RiR 2021:17 Öppna jämförelser i socialtjänsten – begränsat bidrag
              till god kvalitet
            </seg>
          </u>
          <note>
            § 7 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2020/21:130 till finansutskottet
          </note>
          <u>
            <seg>
              EU-dokument
            </seg>
          </u>
          <note>
            COM(2021) 223 till näringsutskottet
          </note>
          <u>
            <seg>
              Åttaveckorsfristen för att avge ett motiverat yttrande skulle
              gå ut den 22 juli .
            </seg>
          </u>
          <note>
            § 8 Svar på interpellation 2020/21:509 om regeringens narkotikapolitik
          </note>
          <note>
            Anf. 75 Socialminister LENA HALLENGREN (S):
          </note>
          <u>
            <seg>
              Fru talman! Jag vill inleda med att säga att ibland blir det
              inte riktigt som man har tänkt sig, och det är därför som det
              här kommer lite sent. Det är dock ingen ovilja i det på något
              sätt; jag ser fram emot att få ha ett samtal och en dialog med
              Niels Paarup-Petersen.
            </seg>
          </u>
          <u>
            <seg>
              Fru talman! Niels Paarup-Petersen har frågat mig vilka åtgärder
              som regeringen kommer att vidta för att narkotikapolitiken ska
              baseras på vetenskap och beprövad erfarenhet.
            </seg>
          </u>
          <u>
            <seg>
              Inledningsvis vill jag betona att jag och regeringen står bakom
              en folkhälsobaserad narkotikapolitik. Med det menas en narkotikapolitik
              som basera s på mänskliga rättigheter och jämlik hälsa , och där
              tillgångsbegränsning och efterfrågeminskning är likvärdiga beståndsdelar.
              Insatserna omfattar förebyggande arbete, vård och behandling,
              sociala insatser och insatser för att förbättra hälsan hos personer
              med missbruk eller beroende. Insatserna ska vara baserade på evidens,
              beprövad erfarenhet och bästa tillgängliga kunskap.
            </seg>
          </u>
          <note>
            Regeringens narkotikapolitiska arbete vägleds av den samlade
            natio ­ nella strategi n avseende alkohol, narkotika, dopning,
            tobak och nikotin samt spel om pengar , den så kallade ANDTS-strategin.
            En förnyad strategi för perioden 2021–2025 överlämnades till riksdagen
            den 18 mars 2021. Insatser mot narkotika samt narkotikaprevention
            är prioriterade delar i strategin. Regeringen avser att återkomma
            till riksdagen avseende det till ­ kännagivande som riksdagen
            har riktat till regeringen gällande en utvär ­ dering av narkotikapolitiken.
            Detta tillkännagivande bereds i Regerings ­ kansliet och är i
            allra högsta grad en levande fråga .
          </note>
          <u>
            <seg>
              Regeringen har också ställt sig bakom EU:s narkotikastrategi
              2021 − 2025, som anger prioriteringarna för EU:s narkotikapolitik
              för samma period. Strategin syftar till att skydda och förbättra
              samhällets och individens välfärd, skydda och främja folkhälsan,
              ge allmänheten en hög nivå av säkerhet och välbefinnande och öka
              hälsokompetensen. Jämställdhetsperspektivet och frågan om ojämlik
              hälsa integreras i strategin.
            </seg>
          </u>
          <u>
            <seg>
              Regeringen vidtar kontinuerligt åtgärder för att öka kunskapen
              om hur användningen av narkotika ser ut i olika delar av befolkningen.
              Rapporten Socioekonomiska skillnader i narkotikaanvändning bland
              vuxna i Sverige , som nyligen presenterats av Centralförbundet
              för alkohol- och narkotika ­ upplysning , CAN, visar hur narkotikaanvändningen
              ser ut i olika socio ­ ekonomiska grupper i den vuxna befolkningen,
              vilket inte har studerats tidigare. Den kunskap som fanns sedan
              tidigare gä ller ungdomars narko ­ tikaanvändning i Stockholm
              . Studierna utgår från olika studiepopulationer och har olika
              syften och tillvägagångsätt, vilket i sin tur påverkar studier
              ­ nas resultat.
            </seg>
          </u>
          <u>
            <seg>
              Min uppfattning är att narkotikapolitiken redan i dag utgår från
              evidens, beprövad erfarenhet och bästa tillgängliga kunskap. Att
              fortsatt arbeta för att insatserna ska hålla högsta möjliga kvalitet
              är och kommer fortsatt att vara en angelägen fråga för mig och
              för regeringen.
            </seg>
          </u>
          <note>
            Anf. 76 NIELS PAARUP-PETERSEN (C):
          </note>
          <u>
            <seg>
              Fru talman! Jag vill börja med att säga att jag har stor förståelse
              för förseningen och är glad över att vi är här.
            </seg>
          </u>
          <u>
            <seg>
              Jag vill tacka statsrådet för svaret, och jag hoppas att vi i
              dag får ett nyanserat samtal om den svenska narkotikapolitiken.
              Jag vill kort gå in på statsrådets svar innan jag tänkte bli lite
              mer framåtriktad.
            </seg>
          </u>
          <u>
            <seg>
              I sin genomgång säger statsrådet: ”Min uppfattning är att narkotikapolitiken
              redan i dag utgår från evidens, beprövad erfarenhet och bästa
              tillgängliga kunskap .” Enligt statsrådet fanns det inte kunskap
              om att droganvändningen är störst bland dem med lägst inkomster
              när statsministern med stöd från bland annat justitieministern
              uttalade följande: ” Vi vet att den största konsumtionen har vi
              i de välbärgade områdena. Djursholm, Danderyd – det är där du
              har den största konsumtionen .”
            </seg>
          </u>
          <note>
            ”Vi vet”, sa alltså statsministern i augusti 2019.
          </note>
          <u>
            <seg>
              Centralförbundet för alkohol- och narkotikaupplysning gjorde
              efter det uttalandet en undersökning på uppdrag av Folkhälsomyndigheten
              som visade precis den motsatta verkligheten, precis som statsrådet
              påpekade: Man använder mest narkotika i fattiga områden. Beroende
              är kopplat till fattigdom, och de som oftast dör, blir hemlösa
              och mår illa på grund av sin beroendesjukdom är de fattiga.
            </seg>
          </u>
          <u>
            <seg>
              Att det finns en sådan slagsida i beroende, oavsett om det gäller
              narko ­ tika, alkohol eller något annat, är dock på inget sätt
              en ny kunskap. Enligt Brottsförebyggande rådet anmäldes 2018 nästan
              sex gånger fler narkotika ­ brott i Rinkeby-Kista än i Danderyd.
              Även Centralförbundet för alko ­ hol ‑ och narkotikaupplysning
              har i flera år konstaterat detta sammanhang. Avloppsanalyser visar
              inte heller att det är i de välbeställda områdena som man använder
              mest droger. Detta är helt i överensstämmelse med interna ­ tionell
              forskning.
            </seg>
          </u>
          <u>
            <seg>
              Att de välbärgade använder mest droger var alltså inget vi visste
              i augusti 2019. Men det var vad statsministern visste och fick
              stöd för från sina ansvariga statsråd på området. Detta gör, får
              jag ärligt säga, att förtroendet minskar för statsrådets besked
              om att hennes uppfattning är att narkotikapolitiken vilar på bästa
              tillgängliga kunskap.
            </seg>
          </u>
          <u>
            <seg>
              Men nu är det ju inte statsrådet eller jag som ska vara de absolut
              bästa experterna. Vi är enbart politiker och ska i stället basera
              våra beslut på ”bästa tillgängliga kunskap”, som statsrådet så
              väl uttrycker det. Då kommer vi till en annan fråga, som inte
              handlar om vad vi har gjort eller sagt fram till nu utan om vad
              vi ska göra framgent. Politik bör ju handla mer om framtiden än
              om historien.
            </seg>
          </u>
          <u>
            <seg>
              Det var som sagt Folkhälsomyndigheten som säkrade att kunskapen
              om det faktiska bruket av narkotika i Sverige förtydligades för
              regeringen. Detta gav tydligen regeringen en bättre möjlighet
              att lyssna och ta till sig av ”bästa tillgängliga kunskap” om
              den sociala fördelningen av narkotika ­ användning. Det förstår
              jag att statsrådet uppskattar.
            </seg>
          </u>
          <u>
            <seg>
              Fru talman! Det är dags att lyssna på Folkhälsomyndigheten än
              en gång. Folkhälsomyndigheten rekommenderar att regeringen utreder
              den svenska narkotikapolitiken, inklusive den kriminalisering
              av eget bruk som infördes 1988 och som aldrig blivit utvärderad
              under de 33 år som den har existerat.
            </seg>
          </u>
          <u>
            <seg>
              Socialutskottet har också beslutat att utreda den svenska narkotikapolitiken.
              Initiativet kom från Centerpartiet, som precis som övriga partier
              vill se att färre använder narkotika. Men vi vill också, och detta
              är oerhört viktigt, fru talman, se färre skadeverkningar hos dem
              som ändå använder narkotika trots att det är olagligt.
            </seg>
          </u>
          <u>
            <seg>
              Fru talman! Jag ifrågasätter inte att narkotika ger skadeverkningar.
              Jag ifrågasätter däremot att vi ska fortsätta att acceptera de
              skadeverkningar som dagens narkotikapolitik kommer att fortsätta
              att leda till. Inte minst ifrågasätter jag att statsrådet och
              regeringen vägrar att undersöka om skadeverkningarna i form av
              bland annat europeiskt rekord i drogrelaterad död till någon del
              orsakas av den nuvarande narkotikapolitiken.
            </seg>
          </u>
          <u>
            <seg>
              Sverige har som sagt den högsta narkotikadödligheten i Europa.
              Jag vill därför fråga statsrådet om det kan tänkas att det finns
              andra länder som har en bättre politik på området för att rädda
              liv. Om så är fallet, skulle statsrådet då vilja vara öppen för
              att utan förbehåll låta forskare undersöka hur ”bästa tillgängliga
              kunskap” i andra länder ser ut när det kommer till att rädda livet
              på dem som har en beroendesjukdom? Vill statsrådet också ge sin
              syn på att Folkhälsomyndigheten faktiskt rekommenderar en utvärdering
              av kriminaliseringen av eget bruk?
            </seg>
          </u>
          <note>
            Anf. 77 DAG LARSSON (S):
          </note>
          <u>
            <seg>
              Fru talman! Jag tycker att den här interpellationen är viktig,
              liksom debatten och diskussionen, och jag vill ge en bakgrund
              till varför jag tycker att den är viktig.
            </seg>
          </u>
          <u>
            <seg>
              Jag växte upp i Rågsved i södra Stockholm på 70-talet. Vid den
              tidpunkten var Rågsved präglat av narkotikamissbruk, kriminalitet
              och stor fattigdom. För ett par månader sedan åkte jag tillbaka
              till min hembygd och min barndoms Rågsved och kunde då konstatera
              att dagens Rågsved fortfarande är präglat av narkotikamissbruk,
              kriminalitet och stor fattigdom. Enda skillnaden är att man inte
              längre heter Larsson eller Svensson. Man heter Abdullah eller
              någonting annat, eftersom stadsdelen har ändrat etnisk karaktär.
              Men fattigdomen, knarket och kriminaliteten finns kvar.
            </seg>
          </u>
          <u>
            <seg>
              Jag förstår att denna interpellation härrör från en diskussion
              om huru ­ vida statsministern har lagt ansvaret för narkotikamissbruket
              på de välbärgade och att det är det som har retat upp interpellanten.
              Jag tror att vi behöver ha ännu mer kunskap på det här området.
            </seg>
          </u>
          <u>
            <seg>
              Jag konstaterar att stadsdelarna Rågsved, Tensta och delar av
              Botkyrka präglas inte bara av fattigdom och kriminalitet utan
              också av att vara lamslagna av maffialigor, av människor som skjuter
              folk, som är en stor plåga för befolkningen i de stadsdelarna.
            </seg>
          </u>
          <u>
            <seg>
              Vad är det som driver maffiorna som plågar människorna? Är det
              den starka köpkraften bland de bosatta i Rågsved som driver maffiorna?
              Eller kan det vara de som sitter på Stureplan och partyknarkar?
              Eller är det de som befinner sig i villorna i Lidingö och som
              har råd att handla narkotika till ett högt pris? Jag tror att
              det är de sistnämnda som driver maffiorna, som driver efterfrågan
              och som driver upp priserna på den typen av produkter.
            </seg>
          </u>
          <u>
            <seg>
              Jag menar att när statsministern riktar krav mot de människorna
              måste de inse att det kan vara fint och kanske kul att använda
              narkotika på en krog på Stureplan, men det får effekter på skjutningarna
              i Sverige och otryggheten i den typen av bostadsområden. Den saken
              gör regeringen och statsministern rätt i att försöka påpeka.
            </seg>
          </u>
          <u>
            <seg>
              Delar statsrådet den uppfattningen? Är det den kommersiella efterfrågan
              som driver fram de kriminella problem som narkotikahandeln för
              med sig? Är det så att välbärgades efterfrågan på narkotika kan
              ha en betydelse för skjutningar i Tensta och i Rågsved?
            </seg>
          </u>
          <note>
            Anf. 78 Socialminister LENA HALLENGREN (S):
          </note>
          <u>
            <seg>
              Herr talman! Jag tackar både interpellanten och Dag Larsson för
              engagemanget i frågan. Jag tycker verkligen frågan förtjänar detta.
            </seg>
          </u>
          <u>
            <seg>
              Jag ska försöka beskriva skillnaden mellan de olika studierna.
              Det är klart att det spelar roll om man hänvisar till en studie
              som gjordes 2019 av Brå med ett Stockholmsperspektiv. De är inte
              jämförbara. Kortanalysen av rapporten från Brå är att den handlar
              om högstadie- och gymnasielever i Stockholms stad. Man belyser
              på uppdrag av Socialförvaltningen i Stockholm hur det såg ut med
              elevers eget bruk i grundskolans årskurs 9 och årskurs 2 på gymnasiet.
              Sedan finns CAN:s studie som är mycket mer omfattande och som
              kom så sent som i år. Det är klart att det är nya relevanta fakta,
              data och statistik att ta till sig.
            </seg>
          </u>
          <u>
            <seg>
              Ett huvudresultat i Brås kortanalys var att ungdomar i Stockholmsområden
              med hög medelinkomst själva uppger att de i högre utsträckning
              brukar narkotika samtidigt som de mer sällan är misstänkta för
              narkotikabrott. För ungdomar i Stockholmsområden med låg medelinkomst
              var förhållandet det motsatta, det vill säga de var i större utsträckning
              misstänkta för narkotikabrott men brukade mindre.
            </seg>
          </u>
          <u>
            <seg>
              Jag kan inte säga emot den analysen och studien som Brå gjorde,
              utan det ligger förstås något i den. Samtidigt finns det ett huvudresultat
              i studien från CAN som säger att det inte finns stöd för att det
              finns en specifik socioekonomisk grupp som bidrar till majoriteten
              av efterfrågan på narkotika i Sverige och därmed till den narkotikarelaterade
              brottsligheten. Men CAN:s studie visar också att grupper med lägre
              utbildning och lägre inkomst och de som står utanför arbetsmarknaden
              har en mer frekvent och därmed troligen en mer problematisk användning
              av narkotika jämfört med grupper med högre utbildning och inkomster
              eller som befinner sig i arbetslivet.
            </seg>
          </u>
          <u>
            <seg>
              Samtidigt är jag väl medveten om de diskussioner som pågår. Det
              finns narkotika i hela samhället, och där kan det finnas ett bruk
              som kan döljas under ganska lång tid. Det är också därför som
              bland annat socialutskottet menar att det måste vara enklare och
              mer lättillgängligt att få den vård och behandling som man behöver
              för att kunna bryta ett beroende. Ibland blir man påkommen med
              beroendet man många gånger själv känner till.
            </seg>
          </u>
          <u>
            <seg>
              Jag vill också skicka med lite nya fakta i målet – höll jag på
              att säga, men det var inte så jag menade. Socialstyrelsen kom
              så sent som i april 2021 med en rapport som visar att andelen
              av befolkningen som får eller som söker vård och stöd för narkotikarelaterade
              problem inom både social ­ tjänst och hälso- och sjukvård har
              ökat den senaste tioårsperioden. Inom hälso- och sjukvården är
              ökningen uppemot 40 procent. Det är en ökning som kan ha flera
              orsaker, men jag tycker att det är relevant och intressant att
              vi kan fördjupa oss i dem och se vad de beror på.
            </seg>
          </u>
          <u>
            <seg>
              Jag fortsätter att hävda att vi har en narkotikapolitik i Sverige
              som bygger på erfarenhet och bästa tänkbara kunskap. Men det är
              klart att den hela tiden behöver följas upp.
            </seg>
          </u>
          <u>
            <seg>
              Jag tänker att allt det arbete som bedrivs för att förebygga,
              gripa in tidigt och ha så låga trösklar som möjligt till vård
              och behandling är otroligt centralt. Det är också min uppfattning
              att det finns en samstämmig bild i riksdagens socialutskott av
              att det handlar om vård och behandling. Vi måste förstå att för
              ett missbruk, oavsett vilken bokstav i ANDTS det härrör från,
              måste man tidigt få den hjälp och det stöd man behöver och inte
              sällan behandling. Missbruket får förödande konsekvenser för den
              enskildes liv, för familj, anhöriga och för möjligheten att försörja
              sig själv och behålla sitt arbete.
            </seg>
          </u>
          <u>
            <seg>
              Vi kan återkomma till frågan om Folkhälsomyndigheten och andra
              myndigheter. Det finns förstås många som på olika sätt är experter.
              Det kan vara expertmyndigheter i frågor som handlar om ANDTS,
              inte minst narkotikapolitiken. Myndigheter menar att utvärdering
              ska ha fokus på folkhälsa, jämlik hälsa och sjukvård.
            </seg>
          </u>
          <note>
            Anf. 79 NIELS PAARUP-PETERSEN (C):
          </note>
          <u>
            <seg>
              Herr talman! Jag ska försöka leva upp till Folkhälsomyndighetens
              uppmaningar i denna fråga, och jag hoppas att statsrådet gör likadant.
            </seg>
          </u>
          <u>
            <seg>
              Jag tackar igen för svaret. Något jag gärna vill lyfta upp igen
              är att Centerpartiet och Socialdemokraterna delar målet om att
              så få som möjligt ska använda och missbruka droger. Men de som
              redan har en beroendesjukdom måste få den bästa behandlingen,
              och det måste vara fokus på skademinimering. Det viktigaste är
              inte att de slutar med droger även om de skulle vilja det, utan
              det viktigaste är att vi räddar liv och att de människorna har
              ett bra liv och inte skadas. Att alla slutar med droger är självklart
              bäst, men för dem som det inte är möjligt för är nollvision och
              kriminalisering inte ett stöd utan ett hinder.
            </seg>
          </u>
          <u>
            <seg>
              Det är därför bra att ha de två målen samtidigt där man skiljer
              på bruk och missbruk. De som redan har ett missbruk ska få vård
              och stöd, och övriga ska förmås att inte bruka. Därför är det
              avgörande att narkotikapolitiken ser på dessa mål. Gör dagens
              politik det på ett bra sätt? Är det bästa för en människa som
              har en beroendesjukdom att vi betraktar den människan som kriminell?
              Eller är det bättre att säga att hon är sjuk? Jag tror att det
              bästa är att säga att hon är sjuk och behöver vård.
            </seg>
          </u>
          <u>
            <seg>
              Om en person har en sjukdom, är det då inte rimligt att undersöka
              vad som kan göras för att minska barriärerna till hjälp? Är det
              bra att kriminalisera personen så att hon vet att samhället vill
              straffa henne för hennes sjukdom? Jag tror inte det.
            </seg>
          </u>
          <u>
            <seg>
              Statsrådet var inne på att användningen av narkotika i Sverige
              ökar. Det har överraskat Noa, och användningen ökar i alla åldrar.
              Narkotikan är lättillgänglig i Sverige och används i all delar
              av samhället. Så är det redan nu med kriminaliseringen. Därför
              är det många som säger att vi inte ska kriminalisera de människor
              som har en beroendesjukdom. Vem är det som säger att man inte
              bör göra det? I mina ögon behöver det inte vara kontroversiellt
              att utvärdera en politik som har varit rådande i 30 år men som
              aldrig har utvärderats. Det anser inte heller Narkotikapolisföreningen,
              Folkhälsomyndigheten eller FN, men det anser statsrådet.
            </seg>
          </u>
          <u>
            <seg>
              Statsrådet påpekade tidigare att hon är öppen för att utvärdera
              narkotikapolitiken baserat på det initiativ som har tagits i socialutskottet.
              Men, herr talman, att titta på ett hus för att se om det har byggts
              ordentligt men att vägra titta på om grunden för huset är stabil
              är inte ett bra sätt att ut ­ värdera husets säkerhet, trygghet
              och funktion. Det är helt enkelt inte särskilt smart. Om man vill
              titta på om något funkar är grunden viktigast, och grunden för
              svensk narkotikapolitik är avkriminaliseringen. Därför måste man
              vara öppen för att kunna utvärdera den i samband med den utvärdering
              som ändå ska ske.
            </seg>
          </u>
          <u>
            <seg>
              Statsrådet lyfter fram ord som jämställdhet och mänskliga rättigheter.
              Låt mig då påpeka att de som har beroendesjukdom och som använder
              narkotika i mycket större omfattning är prostituerade och lever
              på gatan. Är det jämställt och jämlikt? Jag anser inte det. Nyligen
              berättade en kvin ­ na att hon hade blivit våldtagen men nekats
              ersättning därför att hon var drogpåverkad – på grund av dagens
              lagstiftning. Är det jämställt? Jag anser inte det.
            </seg>
          </u>
          <u>
            <seg>
              Angående mänskliga rättigheter kan man säga att FN har påtalat
              att Sverige inte lever upp till de mänskliga rättigheterna på
              området. Amnesty International instämmer.
            </seg>
          </u>
          <u>
            <seg>
              Om vi är överens om att bästa tillgängliga kunskap ska vara grunden
              för narkotikapolitiken, statsrådet, varför är det så viktigt att
              motarbeta att förutsättningslöst utreda vad denna kunskap visar
              om hur vi kan få fler ur sin beroendesjukdom?
            </seg>
          </u>
          <note>
            Anf. 80 DAG LARSSON (S):
          </note>
          <u>
            <seg>
              Herr talman och fru statsråd! Jag träffar ibland en förening
              som heter Brukarföreningen Stockholm och som har sina lokaler
              strax söder om Globen i Stockholm. Det är en förening som gör
              fantastiska insatser för att hjälpa narkomaner och missbrukare
              – och de är dessutom modiga nog att föra en diskussion där de
              själva tar upp narkotikapolitik och annat.
            </seg>
          </u>
          <u>
            <seg>
              När jag pratar med dem om alla möjliga saker och ting märker
              jag att vi ibland inte håller med varandra. De driver bland annat
              frågan om avkri ­ minalisering, och där håller jag inte med. Men
              de säger också tydligt att det kanske största bekymret de har
              är bristen på vård. När en person blir motiverad och känner att
              det är dags att försöka göra någonting åt livs ­ situationen ställer
              Region Stockholm inte upp med erforderlig missbrukar ­ vård. Det
              skulle jag vilja höra några kommentarer kring från statsrådets
              sida.
            </seg>
          </u>
          <u>
            <seg>
              Jag är glad över de insatser som regeringen har gjort när det
              gäller att utöka sprututbytesprogrammen. Jag vet att det har funnits
              ett stort motstånd i delar av Sverige, och jag tycker att det
              är rimligt och riktigt att inskränka det kommunala vetot och se
              till att det finns möjligheter att arbeta med detta. Jag tycker
              att man ska se till att det startas sprututbytesprogram i samtliga
              regioner i Sverige. Så är inte fallet i dag.
            </seg>
          </u>
          <u>
            <seg>
              Jag är också glad och stolt över det regeringen har gjort när
              det gäller naloxon och hoppas att det kommer fler åtgärder på
              den punkten. Det räddar nämligen liv i största allmänhet.
            </seg>
          </u>
          <u>
            <seg>
              Framför allt vill jag dock stödja den skepsis som jag vet att
              statsrådet känner gällande avkriminalisering. Som gammal Rågsvedsgrabb
              vet jag att kamraterna i min klass inte hade haft nytta av en
              avkriminalisering; det hade bara fått fler att gå in i haschmissbruk
              och därmed hamna på det sluttande planet ned mot narkotikamissbruk
              och elände.
            </seg>
          </u>
          <note>
            Anf. 81 Socialminister LENA HALLENGREN (S):
          </note>
          <u>
            <seg>
              Herr talman! Jag vill inleda med att säga inte minst till interpellanten
              att jag inte håller med om att avkriminalisering av eget bruk
              är själva kärnan i svensk narkotikapolitik. Jag menar att vi har
              en väldig bredd av insatser och ett förhållningssätt till narkotikapolitik
              som vi i grunden inte bör ändra på. Om frågan väldigt specifikt
              och enbart skulle handla om avkriminalisering vill jag dock ändå
              hänvisa till att justitieutskottet säkert har en hel del att säga
              om det, liksom även mina kollegor på den sidan. Det är nämligen
              en straffrättslig fråga.
            </seg>
          </u>
          <u>
            <seg>
              Jag vill också säga att svensk narkotikapolitik inte handlar
              om att vi ska bura in så många vi kan. Det är inte så det ser
              ut. Bland annat kan en person faktiskt bli dömd till vård, vilket
              ibland kan vara det som krävs när denne inte tar ett eget initiativ.
              Det behöver man ändå ha med sig när man säger att man inte tycker
              att det borde vara kriminellt att enbart ha lite narkotika för
              eget bruk på fickan.
            </seg>
          </u>
          <u>
            <seg>
              Folkhälsomyndigheten säger inte heller specifikt att den tycker
              att eget bruk ska avkriminaliseras, bara så att det är tydligt.
              Det finns heller ingen majoritet i riksdagens socialutskott som
              har riktat ett tillkännagivande om att avkriminalisera eget bruk,
              utan man vill göra en utvärdering.
            </seg>
          </u>
          <u>
            <seg>
              Som jag sa i mitt svar delar jag uppfattningen att svensk narkotikapolitik
              absolut behöver utvärderas för att vi hela tiden ska lära oss
              mer. Samtidigt är det inte så att vi i avvaktan på stora utvärderingar
              inte följer kunskapsläget. Jag vill ändå motsätta mig den bilden.
            </seg>
          </u>
          <u>
            <seg>
              Jag vill också säga att vi har en förhållandevis hög dödlighet.
              Det tror jag att alla är väldigt väl medvetna om. Jag tycker dock
              att man i sammanhanget ska säga att vi även har ett lågt bruk
              i Sverige. Det är inte så att Sverige sticker ut och har ett högt
              bruk. Vi ser visserligen att det ökar i vissa grupper och områden,
              men vi ska inte beskriva det som att vi i Sverige har ett högt
              bruk, en hög dödlighet och en skenande utveckling som är negativ.
              Vi belyser ju ibland våra grannländer, och faktum är att det finns
              ett högre bruk av narkotika där.
            </seg>
          </u>
          <u>
            <seg>
              Att fundera över hur man får någon att inte börja är ett perspektiv
              man kan ha. Jag känner väldigt starkt för det, och det är också
              ingången i den ANDTS-proposition vi har lämnat till riskdagen.
              Vi har ett barn- och ungdomsperspektiv: Vilka signaler skickar
              man, och vilket förhållningssätt har man? Precis som Dag Larsson
              beskriver är frågan vad det gör gentemot unga människor som faktiskt
              är i ett läge där de hamnar på fel bana. Vad skickar man för signaler?
              Jag tycker inte att man ska underskatta det. Dessa frågor är inte
              alltid lätta att titta på i internationella jämförelser, för länder
              har förstås olika inställning, kultur och historia. Det finns
              mycket som påverkar detta.
            </seg>
          </u>
          <u>
            <seg>
              När det gäller att få någon att sluta tror jag dock inte att
              framgångsvägen är att låsa in människor, utan det handlar om vård
              och behandling. Jag vill verkligen framhålla inte minst en av
              mina företrädare, Gabriel Wikström, som tog stora steg som inte
              hade tagits tidigare. Vi har nu ett nal ­ oxonprogram som har
              minskat dödligheten genom att man kan häva över ­ dos, och det
              arbetet måste fortsätta. Jag tycker att det vore synd om straffrättsliga
              frågor som avkriminalisering av eget bruk skulle ta överhanden
              framför att vi lyckas med en framgångsrik vård och behandling.
              Det är nämligen de facto det som häver överdoser och räddar liv,
              även om det kanske inte alltid får någon att sluta.
            </seg>
          </u>
          <u>
            <seg>
              Det gäller också sprututbyten, som det från början fanns ett
              veto på. Att det togs bort innebär att fler regioner nu har det,
              och en del har det på flera ställen. Det behöver förstås anpassas
              efter hur vården ser ut, hur re ­ gionen ser ut, hur stor den
              är och så vidare. Det finns några regioner kvar som jag verkligen
              hoppas närmar sig detta.
            </seg>
          </u>
          <u>
            <seg>
              Jag vill också säga att jag inte tror att vi ska tala om narkotikapolitik
              som om det bara handlade om straffrättsliga bestämmelser eller
              hinder och gränser mellan olika huvudmän eller mellan kommuner
              och regioner. Detta handlar om alla människors lika värde. Det
              handlar om ett sätt att se på människor som inte har fått de bästa
              förutsättningarna. Jag vill bestämt hävda att det när vi talar
              om samsjuklighet och psykisk ohälsa kombinerat med drogmissbruk
              och beroende faktiskt inte alltid är så att samhället står med
              öppen famn och säger ”Här kan du få den vård och behandling du
              behöver!”. Detta tycker jag att vi ska adressera mycket mer än
              att bara göra det till en straffrättslig fråga.
            </seg>
          </u>
          <note>
            Anf. 82 NIELS PAARUP-PETERSEN (C):
          </note>
          <u>
            <seg>
              Herr talman! Jag måste börja med att säga att jag håller med
              statsrådet. Det är ingen som säger att vi ska avkriminalisera.
              Det säger inte jag, och det säger inte Centerpartiet. Det vi säger
              är att det när vi talar om att utvärdera ett helt kunskapsområde
              är lite anmärkningsvärt att den minister som har ansvar för detta
              område aktivt går ut och säger att det är kunskap man inte vill
              ta till sig.
            </seg>
          </u>
          <u>
            <seg>
              Forskare säger: ” Att utesluta kriminaliseringen av narkotikabruk
              från den kommande utredningen vore ett allvarligt misstag som
              skulle låta viktiga frågor förbli obesvarade. Vi tvivlar dessutom
              på att några seriösa forskare kommer att vilja delta i en riggad
              utredning. ” Det är alltså Sveriges främsta forskare på området
              som säger så. Samtidigt säger Folkhälsomyndigheten att man måste
              utreda hela politiken och inte bara vissa delar den. Detta har
              som sagts inte utretts på över 30 år.
            </seg>
          </u>
          <u>
            <seg>
              Allt vi ber om är att ministern inte utesluter möjligheten att
              titta på hur den nuvarande lagstiftningen påverkar utfallet av
              den svenska politiken. Om det finns en vägsträcka där många dör
              i trafiken är regeringen inte rädd för att titta på om fartgränserna
              kan behöva ändras eller om vägen ska byggas annorlunda. När vi
              har ett stort antal dödsskjutningar genomlyses hela rättspolitiken
              för att minska antalet offer. Varför kan man inte göra detsamma
              när det kommer till det faktum att vi har Europas högsta narkotikadödlighet?
              Då är man plötsligt ovillig att genomlysa hela politiken.
            </seg>
          </u>
          <u>
            <seg>
              Vissa delar tittar man absolut på, men det finns också delar
              där man säger att man inte vill ta till sig kunskapen. Det är
              det som är anmärkningsvärt. Som socialminister och ansvarig för
              medborgarnas vård och hälsa anser statsrådet att den som har just
              den här sjukdomen ska pekas ut som kriminell, och vi får i dagsläget
              inte ifrågasätta det. Alla uppmaningar om att undersöka om det
              verkligen är det bästa sättet att hjälpa en person med beroendesjukdom
              avvisas. Det jag undrar är hur det blev så, herr talman.
            </seg>
          </u>
          <u>
            <seg>
              Jag skulle därför vilja ställa en sista fråga till statsrådet:
              Varför är det så att kriminaliseringens bevarande är viktigare
              än att vi blir säkra på att vi ger den absolut bästa vården till
              och har den bästa politiken för dem som i dag dör av beroendesjukdomar?
            </seg>
          </u>
          <note>
            Anf. 83 Socialminister LENA HALLENGREN (S):
          </note>
          <u>
            <seg>
              Herr talman! Jag vill understryka att interpellationen , om den
              hade handlat specifikt om avkriminalisering av eget bruk , sannolikt
              inte hade landat hos mig utan hos min kollega på Justitiedepartementet,
              eftersom det är en straffrättslig fråga.
            </seg>
          </u>
          <u>
            <seg>
              Jag vill också understryka att vård- och behandlingsfrågorna
              är otroligt relevanta att titta på när vi talar om att vi ska
              ha en narkotikapolitik som räddar liv. Vi har de senaste åren
              tagit steg som jag tycker att vi talar för lite om. Vi behöver
              följa upp och utvärdera dem, och jag vill bestämt hävda att vi
              ska fortsätta på den vägen. Det kan inte vara så att vi känner
              oss nöjda där vi är. När det gäller utvärderingen av svensk narkotikapolitik
              bereds den i Regeringskansliet, som jag sa i mitt svar. Vi kommer
              att återkomma med hur vi ska göra detta på bästa sätt. Vi ska
              naturligtvis titta och lära.
            </seg>
          </u>
          <u>
            <seg>
              Eftersom interpellationen inte handlade specifikt om avkriminalisering
              av eget bruk tänker jag dock inte fördjupa mig ytterligare i det,
              utan jag konstaterar att det är en känslig fråga. Det skickar
              faktiskt signaler åt olika håll, vilket jag tror att Niels Paarup-Petersen
              är medveten om. Det är klart att det å ena sidan spelar roll och
              har betydelse för den som är fast i ett missbruk och å andra sidan
              skickar vissa signaler i vårt samhälle. Vi har en hållning som
              säger att vi vill vara restriktiva. Vi har en hög dödlighet, ja,
              men vi har också ett lägre bruk jämfört med många andra länder.
            </seg>
          </u>
          <u>
            <seg>
              Det är inte bara en fråga om att t itta på fakta och fråga experter,
              utan jag vill påstå att det finns en hel del frågor om vilket
              perspektiv man har . Ska man inte börja – hur ska man sluta?
            </seg>
          </u>
          <u>
            <seg>
              Jag vill som socialminister ha fokus på vård och behandling och
              på hur vi kan lära av andra. Ibland nämns länder som gör väldigt
              många olika saker samtidigt, och vad som faktiskt är slutsatsen
              av det ena och av det andra är inte helt enkelt att se. Jag tror
              att vi ska erkänna att det finns en del politik i det här men
              att avkriminalisering är en fråga som inte minst är straffrättslig
              och som ligger hos justitieutskottet.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2020/21:606 om barndomsgaranti
          </note>
          <note>
            Anf. 84 Socialminister LENA HALLENGREN (S):
          </note>
          <u>
            <seg>
              Herr talman! Mikael Eskilandersson har frågat jämställdhets-
              och bostadsministern med ansvar för stadsutveckling och arbetet
              mot segregation och diskriminering om statsrådet och regeringen
              kommer att agera för inrättandet av en svensk barndomsgaranti
              och i så fall vilket innehåll den kommer att ha. Arbetet inom
              regeringen är så fördelat att det är jag som ska svara på interpellationen.
            </seg>
          </u>
          <u>
            <seg>
              Regeringens arbete för att förbättra situationen för barn spänner
              över många politikområden. Det handlar om barns rättigheter, skola,
              vård och omsorg och socialförsäkringar. Det handlar även om arbetsmarknadspoli
              ­ tik, socialpolitik, bostadspolitik och kriminalpolitik. Det
              handlar om hur vi organiserar hela vårt samhälle och om hur vi
              vill att det ska utvecklas. Frågan kan därför inte enbart reduceras
              till ett förslag från EU-kommis ­ sionen om att inrätta en europeisk
              barngaranti eller sammanfattas till en nollvision eller en särskild
              regeringsgaranti.
            </seg>
          </u>
          <u>
            <seg>
              Bland de konkreta frågor som Mikael Eskilandersson lyfter i sin
              interpellation nämns brister vid familjehemsplaceringar. Det är
              en prioriterad fråga för regeringen , som under förra året lämnade
              en proposition med lagskärpningar till riksdagen avseende att
              stärka tryggheten för placerade barn . För tillfället bereds förslag
              till en så kallad lex Lilla hjärtat, och inom kort kommer regeringen
              också att tillsätta en utredning som ska se över kvaliteten i
              vården för barn och unga i familjehem, på stödboenden, HVB eller
              särskilda ungdomshem.
            </seg>
          </u>
          <u>
            <seg>
              Precis som gällande många andra av de frågor som Mikael Eskilandersson
              lyfter fram rör barns välmående och goda uppväxtförhållanden omfattande
              verksamheter som påverkas både av lagstiftning, resurser, organisation
              och arbetssätt. Förbättringar kan därmed inte enkelt beordras
              fram utan måste nogsamt och steg för steg utvecklas, utvärderas,
              omprövas och vidareutvecklas på nytt. Jag välkomnar alla riksdagspartiers
              initiativ för det arbetet.
            </seg>
          </u>
          <note>
            Anf. 85 MIKAEL ESKILANDERSSON (SD):
          </note>
          <note>
            Herr talman! Tack, Lena Hallengren, för svaret!
          </note>
          <u>
            <seg>
              Man kan fundera på varför utvecklingen konsekvent går åt fel
              håll om regeringen nu har ett så brett fokus och arbetar med situationen
              för barn på alla fronter. Förbättringar kan inte enkelt beordras
              fram, säger Lena Hallengren. Jag håller helt med om det. Men det
              går ju inte framåt. Det går oftast bakåt. Jag kommer att återkomma
              till det här, men först vill jag prata lite om ordet barndomsgaranti.
            </seg>
          </u>
          <u>
            <seg>
              Första gången jag hörde ordet barndomsgaranti var 2016. Vi hade
              familjerättskonferens i Sverigedemokraterna, och vi hade grupparbete.
              En grupp hade i uppdrag att titta på problemen kring utsatta barn
              och komma med förslag till åtgärder. När gruppen presenterade
              sitt arbete föreslogs egentligen ganska självklara saker – ganska
              lika de som EU nu skissar på.
            </seg>
          </u>
          <u>
            <seg>
              Det handlade om nolltolerans mot barnmisär, en nollvision mot
              hemlöshet bland barn, att kvalitetssäkra och höja kompetensen
              hos dem som jobbar med barnrätt och olika stödinsatser och hjälp
              till utsatta barn. Det var alltså sådant som jag tror att alla
              politiska partier egentligen jobbar för.
            </seg>
          </u>
          <u>
            <seg>
              Förslaget var också att lägga detta i ett större paket och att
              det paketet skulle kallas för barndomsgaranti. Detta vidareutvecklade
              vi vid vår familjerättskonferens 2017, och jag fick gehör för
              en barndomsgaranti även av partiledningen. Barndomsgarantin blev
              också en del av vårt valmanifest inför valet 2018.
            </seg>
          </u>
          <u>
            <seg>
              Nu säger jag inte att EU har kopierat mitt partis idé eller att
              vår barndomsgaranti ens har något med EU:s barndomsgaranti att
              göra. Jag kan dock konstatera att när vi sverigedemokrater först
              diskuterade en barndomsgaranti testade jag att googla ordet och
              fick inga träffar alls.
            </seg>
          </u>
          <u>
            <seg>
              Tyvärr kom inte valet 2018 att handla om barndomsgaranti eller
              ens om politik för barns bästa. Socialdemokraterna använde hela
              sin valstab till att i stället sprida lögner om vad mitt och andra
              partier egentligen ville.
            </seg>
          </u>
          <u>
            <seg>
              I stället för barnmisär fick vi prata om marknadshyror, vilket
              är något som vi aldrig föreslagit och som Socialdemokraterna efter
              valet plötsligt själva ville införa, åtminstone delvis. I stället
              för att prata om hemlöshet bland barn fick vi diskutera om Danmarks
              regler för fri abort till vecka 12 egentligen är kvinnoförtryck.
              I stället för att prata om hur vi blir bättre på att hjälpa utsatta
              barn ville Socialdemokraterna diskutera om det är kvinnofientligt
              att vilja ha vårdnadsbidrag och faktiskt träffa sina egna barn.
            </seg>
          </u>
          <u>
            <seg>
              Listan på märkliga utspel från Socialdemokraterna i förra valrörelsen
              kan göras nästan hur lång som helst. Och jag tror att det fanns
              en baktanke: Man gjorde allt för att dölja det egna misslyckandet.
              När siffrorna pekar på ökad otrygghet och ökad utsatthet för våra
              barn är inte den politiken så intressant att diskutera.
            </seg>
          </u>
          <u>
            <seg>
              Sverige hade mått mycket bättre av att prata om just barns bästa,
              eller, som vi då ville, om en barndomsgaranti. Självklart är det
              svårt, för att inte säga omöjligt, att garantera något, inte minst
              när det gäller uppväxtförhållanden. Extra svårt blir det kanske
              när man ser samhällets utveckling under senare år med växande
              utanförskapsområden och en barnfattigdom som faktiskt har ökat
              i princip konstant de senaste tio åren.
            </seg>
          </u>
          <u>
            <seg>
              Jag skulle gärna vilja ha en förklaring rörande när Socialdemokraterna
              kommer att vända de här siffrorna.
            </seg>
          </u>
          <note>
            Anf. 86 Socialminister LENA HALLENGREN (S):
          </note>
          <u>
            <seg>
              Herr talman! Nu hade Mikael Eskilandersson från Sverigedemokraterna
              chansen att i ganska många minuter tala om hur Sverigedemokraterna
              tänker att en sådan här barndomsgaranti skulle se ut, men i stället
              landar han på något sätt i en valrörelse som ägde rum för två
              och ett halvt år sedan och där jag knappast noterade Sverigedemokraternas
              alla förslag för att lyfta barnrättsfrågor.
            </seg>
          </u>
          <u>
            <seg>
              Det fanns också möjlighet att ganska omedelbart efter valet se
              till att inte bara ha en barnkonvention som är ratificerad utan
              också göra den till lag, men det var Sverigedemokraterna naturligtvis
              väldigt emot, för det skulle få konsekvenser som Mikael Eskilandersson
              gärna kan få påminna om. Vilka farhågor hade man med att barnkonventionen
              blev lag?
            </seg>
          </u>
          <u>
            <seg>
              Jag hörde att Mikael Eskilandersson och Sverigedemokraterna 2016
              påbörjade sitt arbete med hur man ska se till att ha en politik
              för barn eller barns uppväxt – eller hur det nu beskrevs. Jag
              kan garantera Mikael Eskilandersson att Socialdemokraterna inte
              började 2016. Det var mer än 100 år sedan som vi påbörjade ett
              arbete som handlade om allas lika värde, rätten till skolgång,
              utsatta barn och att bygga ut en förskola som omfattar alla.
            </seg>
          </u>
          <u>
            <seg>
              Att arbeta för barns rättigheter är någonting som ligger som
              en linje genom den politik som vi bedriver. Men nu handlar interpellationen
              om en väldigt specifik fråga, nämligen: Vad ska regeringen göra
              med den europeiska så kallade barndomsgarantin?
            </seg>
          </u>
          <u>
            <seg>
              Skälet till att jag står här och inte Märta Stenevi som har ansvar
              för barnfrågor är att detta hamnar i det utskott i rådet som faller
              under undertecknad. Men vill Mikael Eskilandersson bena i de olika
              perspektiven i barnfrågor rekommenderar jag faktiskt att han själv
              bryter ned det här lite och fördjupar sig i frågor som: Vad betyder
              det att alla barn har rätt till förskola? Vad får vi för konsekvenser
              när vi i stället för förskola har ett vårdnadsbidrag som innebär
              att mammor är hemma med sina barn? Vilka förebilder blir de mammor
              som är hemma under många år med sina barn i stället för att gå
              till ett arbete? Det skulle vara intressant om Mikael Eskilandersson
              kunde reflektera lite över det.
            </seg>
          </u>
          <u>
            <seg>
              Hur ser då processen ut med anledning av interpellationen som
              ställdes och som jag antar att interpellanten vill ha svar på?
            </seg>
          </u>
          <u>
            <seg>
              Den 24 mars i år presenterade kommissionen ett förslag till en
              så kallad europeisk barngaranti i form av utkast till en rådsrekommendation.
              Jag vill understryka – inte i huvudsak för interpellanten utan
              för andra som lyssnar, för det är ganska komplicerat vad det här
              får för konsekvenser i svensk politik – att en rådsrekommendation
              inte är ett bindande verktyg utan ett sätt för EU:s medlemsländer
              att komma överens om en inriktning. Om den antas innebär den inga
              bindande skyldigheter, utan det är en inriktning som man kan ställa
              sig bakom.
            </seg>
          </u>
          <u>
            <seg>
              Sedan i mars har det här hanterats på tjänstemannanivå i det
              som kallas för rådsarbetsgrupper. Det innebär att det så här långt
              är tjänstemän från Sverige som har företrätt svenska ståndpunkter
              inom ramen för de mandat som finns från Sveriges riksdag.
            </seg>
          </u>
          <u>
            <seg>
              Rådsrekommendationen har ännu inte hanterats på politisk nivå,
              vilket gör det lite svårt för mig att svara på väldigt specifika
              frågor om den. Men det kommer att ske den 14 juni, då jag eller
              någon av mina kollegor kommer att företräda den svenska linjen.
              Inför det mötet sker förankringen i två steg: dels föredrogs den
              av min statssekreterare för socialutskottet den 20 april, dels
              kommer den att föredras för EU-nämnden den 11 juni. Genom detta
              förankras den svenska positionen av riksdagens samtliga partier,
              inklusive interpellantens.
            </seg>
          </u>
          <note>
            Anf. 87 MIKAEL ESKILANDERSSON (SD):
          </note>
          <u>
            <seg>
              Herr talman! Jag föredrar faktiskt att ta barnets perspektiv
              framför att ta ett vuxenperspektiv, så som regeringen tyvärr alltför
              ofta gör.
            </seg>
          </u>
          <u>
            <seg>
              När det gäller barnkonventionen var det inte ett problem att
              den inte var en lag innan. Problemet var att den inte följdes.
              Vi hade ju en skyldighet att följa den redan innan den blev lag.
            </seg>
          </u>
          <u>
            <seg>
              När jag sålde in barndomsgarantin i mitt eget parti beskrev jag
              den ungefär som en garanti på en vara, till exempel en bil. Ingen
              kan garantera att det aldrig blir fel, men om det uppstår problem
              och fel som blir kända ska vi som samhälle agera. Då ska vi göra
              allt vad vi kan för att rätta till felen och skapa ett så drägligt
              och fungerande liv som möjligt med barnets bästa i fokus. Det
              var så det lades upp.
            </seg>
          </u>
          <u>
            <seg>
              Sedan innehåller barndomsgarantin en lång rad åtgärder som jag
              tyvärr inte har möjlighet att redogöra för på tre minuter, så
              jag får hänvisa till våra motioner om man vill gå in på varje
              enskilt förslag som barndomsgarantin bygger på.
            </seg>
          </u>
          <u>
            <seg>
              Det viktiga är att vi från början inte bygger in problem i systemet.
              För mig är det viktigt att barnet får sina rättigheter tillgodosedda.
              Och det tål att upprepas: Barn har rätt till föräldrar, men föräldrar
              har inte rätt till barn. Det är barnets rättigheter som är det
              viktiga.
            </seg>
          </u>
          <u>
            <seg>
              Jag vet att regeringen gärna pratar om barnets bästa, men tyvärr
              klingar det ganska falskt när man läser de framlagda förslagen.
              Just nu hanterar vi ett par propositioner i civilutskottet, och
              det är slående hur regeringen envist håller fast vid ett vuxenperspektiv.
              Bland annat handlar det om föräldraskap för gifta homosexuella,
              där barnets rätt till sina biologiska föräldrar nonchaleras. För
              regeringen är det de vuxnas rätt till barnet som uppenbarligen
              är viktigare än barnets rätt till sina föräldrar.
            </seg>
          </u>
          <u>
            <seg>
              Det finns också ett förslag om införande av fastställande av
              faderskap elektroniskt, och där har man också ett tydligt vuxenperspektiv.
              Detta ska göras först efter att barnet har fötts. Varför då? Varför
              löser man inte problemet innan? Ur barnets perspektiv borde det
              bästa vara om föräldraskapet är klart när barnet föds.
            </seg>
          </u>
          <u>
            <seg>
              Vi vill att man påbörjar att fastställa faderskapet så tidigt
              som möjligt i processen, redan vid första kontakten med mödravården
              eller barnmorskemottagningen. I de allra flesta fall finns det
              inga tveksamheter kring vem som egentligen är pappa. Då finns
              det ingen anledning att vänta tills barnet har fötts och utsätta
              barnet för riskerna med vad som kan hända på vägen och krångla
              till det. En tidigare utredning och ett fastställande av faderskap
              långt innan barnet föds är det bästa ur ett barnperspektiv, och
              det är även det bästa för de blivande föräldrarna.
            </seg>
          </u>
          <u>
            <seg>
              I onsdags skickade vi tre tillkännagivanden till regeringen,
              och alla tre förslagen finns i Sverigedemokraternas barndomsgaranti.
              Det handlar om kunskapshöjande åtgärder för dem som arbetar med
              familjerättsliga frågor, det handlar om möjligheten för socialnämnden
              att inhämta uppgifter utan samtycke från vårdnadshavaren och det
              handlar om att kvalitetssäkra vårdnadsutredningarna. Allt detta
              är sådant som skulle vara allmänt bra för barn. Jag undrar varför
              Socialdemokraterna väntar med att genomföra sådana här saker.
              Man bara avvaktar, trots att man har haft regeringsmakten under
              väldigt lång tid.
            </seg>
          </u>
          <u>
            <seg>
              Under de senaste tio åren har vi bara sett hur det egentligen
              har gått utför vad gäller barns situation i Sverige. De utsätts
              för mer våld och har det allmänt sämre, tyvärr.
            </seg>
          </u>
          <note>
            Anf. 88 Socialminister LENA HALLENGREN (S):
          </note>
          <u>
            <seg>
              Herr talman! Svepande ordalag är väl i och för sig ingen nyhet
              i en debatt med Mikael Eskilandersson.
            </seg>
          </u>
          <u>
            <seg>
              Det blir svårt att ha en riktigt bra diskussion om det handlar
              om barns rätt till förälder och inte förälders rätt till barn.
              Det är frågor som ligger i civilutskottet och som Mikael Eskilandersson
              säkert har synpunkter på, och det är jag övertygad om att också
              mina kollegor har. Men jag har inte ansvar för specifikt de frågorna,
              så det blir väldigt svårt att ha en riktigt bra diskussion om
              kunskapshöjande åtgärder och så vidare.
            </seg>
          </u>
          <u>
            <seg>
              När det kommer till frågan om sekretess tror jag att Mikael Eskilandersson
              egentligen inser att det är en väldigt svår fråga, men det är
              ju inte så att den inte arbetas med.
            </seg>
          </u>
          <u>
            <seg>
              Jag tycker att Mikael Eskilandersson ska ägna sin avslutande
              replik åt att berätta för alla barn som undrar varför Sverigedemokraterna
              inte tyckte att barnkonventionen skulle bli lag. Barnrättsorganisationer
              i Sverige och världen över driver som en av sina allra viktigaste
              frågor att få ett brett och tydligt genomslag för barnkonventionen
              och att inte göra den till en valfri fråga.
            </seg>
          </u>
          <u>
            <seg>
              När barnkonventionen nu är lag i Sverige blir det ännu tydligare
              vilken kunskap man ska ha när man arbetar i myndigheter och organisationer
              och i sammanhang där man möter barn och vilka skyldigheter man
              har.
            </seg>
          </u>
          <u>
            <seg>
              Det är också tydligt att vi lägger in detta i alla utredningar
              – det kan aldrig missas – det prövas i domstol och så vidare.
              Vad är då skälet till att det är så viktigt med ett brett barnrättsperspektiv
              men att barnkonventionen inte behövde bli lag? Jag kan fortfarande
              inte förstå hur man kan stå här och hävda att man går i en riktning
              där man sätter barnen främst men att barnkonventionen inte behövde
              bli lag.
            </seg>
          </u>
          <note>
            Anf. 89 MIKAEL ESKILANDERSSON (SD):
          </note>
          <u>
            <seg>
              Herr talman! När det gäller barnkonventionen tycker jag att jag
              gav en ganska klar förklaring nyss. Barnkonventionen gäller ju
              oavsett. Vi skrev på den redan 1989 eller när det var, så den
              har ju gällt under jättemånga år. Problemet är att vi inte har
              anpassat den övriga lagstiftningen till den. Nu har man infört
              den som lag. Då krockar den helt plötsligt med en massa andra
              lagar, och det har man fortfarande inte rättat till.
            </seg>
          </u>
          <u>
            <seg>
              Vad som verkligen oroar mig är den långsiktiga utvecklingen i
              Sverige. Man kan leva med att allt inte är perfekt om man ändå
              ser att det blir bättre för varje år, om samhället blir lite tryggare,
              ekonomin lite bättre och barnen lite mindre utsatta. Men så är
              det ju inte. Tvärtom ser vi att utveck ­ lingen går åt fel håll.
              Barnfattigdomen tenderar inte att stadigt minska. Tvärtom har
              den ökat, enligt SCB, de senaste tio åren.
            </seg>
          </u>
          <u>
            <seg>
              Samma sak är det med våld och brott mot barn. Det finns ingen
              nedåtgående trend. Enstaka år kan visa på en nedgång, men under
              de senaste tio åren är trenden tydlig. Det har ökat med 29 procent.
              Värst av allt är att det dessutom främst har drabbat de yngre
              barnen. Den största ökningen av misshandelsbrott mot barn handlar
              om barn under 14 år.
            </seg>
          </u>
          <u>
            <seg>
              Vi tror gärna att Sverige är bäst i klassen och att problemen
              är små, men verkligheten visar någonting annat. Jag är övertygad
              om att även Sverige behöver ta krafttag mot problemen, och en
              barndomsgaranti är en möjlig väg.
            </seg>
          </u>
          <u>
            <seg>
              Mina döttrar är snart vuxna. Den äldsta är snart 21 och den yngsta
              fyll ­ de 15 i veckan. Vad som verkligen skrämmer mig är det faktum
              att mina barnbarn löper större risk, jämfört med mina barn, att
              drabbas av såväl barnfattigdom som kriminalitet och våldsbrott
              under sin uppväxt. Det mås ­ te vi faktiskt göra någonting åt,
              och det måste vi göra på riktigt.
            </seg>
          </u>
          <note>
            Anf. 90 Socialminister LENA HALLENGREN (S):
          </note>
          <u>
            <seg>
              Herr talman! Jag tycker att det var ett intressant perspektiv
              mot slutet att tala om barnfattigdom, för barn är ju inte fattiga.
              Det är deras föräldrar som är fattiga. Det är inte barn som inte
              har ett arbete att gå till, som inte tjänar sitt levebröd och
              som inte har råd att betala hyra och mat.
            </seg>
          </u>
          <u>
            <seg>
              Hur ser då arbetsmarknadspolitiken ut? Hur ser vi till att ge
              möjligheter att skaffa sig en utbildning, att lära sig språket,
              att få de möjligheter till ingångar på arbetsmarknaden som man
              kan behöva för att kunna försörja sig själv och sin familj?
            </seg>
          </u>
          <u>
            <seg>
              Barnfattigdom ska inte lastas barnen, utan det har ju verkligen
              att göra med all annan politik.
            </seg>
          </u>
          <u>
            <seg>
              Vi kan se det senaste året, lite drygt, hur otroligt många insatser
              som regeringen har presenterat tillsammans med samarbetspartierna
              för att se till att människor inte ska bli arbetslösa, för att
              näringsverksamheter inte ska gå omkull och för att socialförsäkringssystemen
              ska hålla måttet. Diskutera gärna de frågorna och inte bara mitt
              under pandemin, utan stå upp för dem framöver och se till att
              välfärden får de resurser som krävs! Prioritera inte det som är
              allt annat än vården, omsorgen och skolan som skapar en trygg
              tillvaro och ger förutsättningar för det offentliga Sverige att
              faktiskt ge stöd och uppbackning till de barn och unga som så
              behöver!
            </seg>
          </u>
          <u>
            <seg>
              Klassperspektiv och socioekonomi – jag tar gärna den debatten
              varje dag med Sverigedemokraterna.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellation 2020/21:652 om prostatacancer
          </note>
          <note>
            Anf. 91 Socialminister LENA HALLENGREN (S):
          </note>
          <u>
            <seg>
              Herr talman! Per Ramhorn har frågat mig vad jag och regeringen
              avser att göra för att korta väntetiderna för personer som drabbas
              av prostatacancer.
            </seg>
          </u>
          <u>
            <seg>
              Cancervården är en viktig fråga för regeringen. Regeringen och
              Sveriges kommuner och regioner, SKR, har träffat en överenskommelse
              om att under 2021 fortsätta arbetet för en mer jämlik, effektiv
              och tillgänglig cancervård. Regeringen har avsa t t 600 miljoner
              kronor under 2021 för det arbetet.
            </seg>
          </u>
          <u>
            <seg>
              Prostatacancer är den vanligaste cancersjukdomen i Sverige och
              den vanligaste cancerrelaterade dödsorsaken bland män. Omkring
              120 000 svenska män lever med diagnosen , och f örekomsten ökar
              kraftigt med stigande ålder. Statistiken visar att överlevnaden
              för cancerpatienter ökar, också för patienter med prostatacancer.
              Men d et finns fortfarande stora utmaningar på prostatacancerområdet
            </seg>
          </u>
          <u>
            <seg>
              Den enskilt viktigaste åtgärden för en mer jämlik och tillgänglig
              cancervård är de standardiserade vårdförloppen , så kallade SVF
              . Sedan 2015 har regeringen stöttat införandet av 31 SVF i cancervården
              som täcker över 95 procent av alla cancerdiagnoser. Av alla cancerpatienter
              2019 utreddes 70 procent enligt ett SVF, vilket är i enlighet
              med målnivån för 2020. Genom SVF har nu fler patienter en jämlik,
              strukturerad och sammanhållen utredningsgång för cancer – i hela
              Sverige.
            </seg>
          </u>
          <u>
            <seg>
              SVF innebär att det för varje cancerdiagnos finns maximala ledtider
              som också beskriver hur lång tid varje moment i utredningen minst
              behöver ta för att kunna utföras med bibehållen kvalitet, från
              det att misstanke om cancer uppstår till start av behandling.
              De utgör ingen utlovad vårdgaranti utan är mycket högt ställda
              mål för hur snabbt utredningen skulle kunna genomföras.
            </seg>
          </u>
          <u>
            <seg>
              År 2015 infördes SVF för prostatacancer för att öka förutsättningar
              na för att korta kötiderna i prostatacancervården, men det stämmer
              att det fortfarande finns stora utmaningar på området.
            </seg>
          </u>
          <u>
            <seg>
              Andelen patienter som utretts inom maximala ledtider för SVF
              för prostatacancer ökade från våren 2019 till hösten 2020 för
              att sedan sjunka igen under våren 2021. De som väntat allra längst,
              alltså mer än 46 dagar, har dock blivit färre sedan 2019.
            </seg>
          </u>
          <u>
            <seg>
              Att patienter får den vård de har behov av i rimlig tid är en
              prioriterad fråga för regeringen. Därför stöder regeringen också
              regionernas arbete med att korta väntetiderna generellt i vården.
              För att stödja regionernas tillgänglighetsarbete har regeringen
              tillsatt Sveriges första nationella delegation för ökad tillgänglighet
              i hälso- och sjukvården med fokus på kortare väntetider. Regeringen
              har även avsatt 3 miljarder kronor 2021 för att korta väntetiderna
              i vården.
            </seg>
          </u>
          <u>
            <seg>
              Covid-19-pandemin orsakar uppskjutna vårdbehov inom många områden
              , bland annat cancervården . Regeringen har avsatt 4 miljarder
              kronor per år för 2021 respektive 2022 för att stödja regionerna
              i hanteringen av covid-19-relaterad vård och uppskjuten vård till
              följd av pandemin . I en ändringsbudget föreslår regeringen ytterligare
              2 miljarder, vilket innebär att totalt 6 miljarder avsätts för
              ändamålet.
            </seg>
          </u>
          <u>
            <seg>
              Under 2021 har regeringen betalat ut 78 miljoner kronor till
              regionala cancercentrum för deras fortsatta arbete med bland annat
              organiserad prostatacancertestning. Det finns flera syften med
              att organisera prostata ­ cancertestning. Ett av de främsta är
              att göra testningen mer jämlik och att förbättra tidig upptäckt
              av prostatacancer.
            </seg>
          </u>
          <u>
            <seg>
              Under de senaste åren har det kommit flera tester som kan komplettera
              PSA-provet. Dessa tilläggstester syftar till att minska andelen
              män som behöver genomgå vävnadsprov efter PSA-testning och därigenom
              minska överdiagnostiken. Socialstyrelsens bedömning är dock att
              det vetenskapliga underlaget för detta behöver kompletteras för
              att myndigheten ska kunna ge en rekommendation om screening för
              prostatacancer med PSA-prov kompletterat med annat test före vävnadsprovtagning.
            </seg>
          </u>
          <u>
            <seg>
              Avslutningsvis: Det pågår studier, bland annat i Sverige, som
              undersöker olika metoder som skulle kunna komplettera PSA-provet.
              Resultat från några av dessa studier skulle kunna få betydelse
              vid en ny bedömning. Socialstyrelsen bevakar löpande utvecklingen
              på området och om scree ­ ning för prostatacancer bör prövas på
              nytt.
            </seg>
          </u>
          <note>
            Anf. 92 PER RAMHORN (SD):
          </note>
          <u>
            <seg>
              Herr talman! Jag tackar statsrådet Lena Hallengren för svaret.
            </seg>
          </u>
          <u>
            <seg>
              Anledningen till att jag ställde denna fråga är, som du sa, att
              prostatacancer är den vanligaste cancersjukdomen i Sverige. Varje
              år dör omkring 2 400 män i prostatacancer. Det är sju gånger fler
              än antalet människor som dör i trafiken.
            </seg>
          </u>
          <u>
            <seg>
              Som statsrådet säkert vet har denna sjukdom av många anledningar
              kommit lite i skymundan. Förr var det den gamle mannens sjukdom.
              Den upptäcktes ofta i ett sent skede, och det fanns dåligt med
              effektiva behandlingsmetoder.
            </seg>
          </u>
          <u>
            <seg>
              Men de senaste 25 åren har något hänt. Diagnostiken har blivit
              bättre, vilket har lett till att sjukdomen upptäcks tidigare och
              att fler kan räddas från lidande och för tidig död.
            </seg>
          </u>
          <u>
            <seg>
              Målet är att ingen med misstänkt prostatacancer ska behöva vänta
              längre än maximalt 68 dagar mellan remiss och behandling. Regeringen
              har satt ett mål om att minst 80 procent av patienterna ska utredas
              inom de angivna ledtiderna.
            </seg>
          </u>
          <u>
            <seg>
              Men enligt aktuell statistik är det bara 17 procent av dem med
              prostatacancer som får vård inom beslutad maximal ledtid. Hela
              83 procent får alltså inte vård i tid. I vissa regioner är situationen
              ännu mer alarmerande med ännu längre väntetider. I Östergötland
              får bara 7 procent av de drabbade vård inom maximal ledtid.
            </seg>
          </u>
          <u>
            <seg>
              Dagens situation med långa väntetider är omänsklig och leder
              till oerhört lidande för de drabbade, och de kan även medföra
              att sjukdomen förvärras. Det handlar ju om människoliv, och folk
              dör för att cancern inte upptäcks i tid och för att det går alldeles
              för lång tid mellan diagnos och behandling.
            </seg>
          </u>
          <u>
            <seg>
              Statsrådet och jag är överens om att Sverige har en sjukvård
              av absolut världsklass när det gäller medicinska resultat. Det
              ska vi vara jättestolta över, och vi ska vara stolta över personalen,
              som gör ett fantastiskt jobb. Men alltför många människor väntar
              alltför länge på vård. Väntetiderna har i vissa fall blivit nästan
              kroniskt långa.
            </seg>
          </u>
          <u>
            <seg>
              Jag vill egentligen inte dra upp det, men Socialdemokraterna
              hade som vallöfte 2014 att alla cancerpatienter skulle få vård
              inom fyra veckor från remiss. Men detta har man tyvärr inte lyckats
              med.
            </seg>
          </u>
          <u>
            <seg>
              Frågan blir därför: Varför har regeringen inte lyckats bättre
              med att med att korta väntetiderna inom sjukvården inklusive cancervården?
              Regeringen har ändå haft sju år på sig.
            </seg>
          </u>
          <u>
            <seg>
              Statsrådet räknar upp en massa satsningar regeringen har gjort
              på detta område, och mycket är jättebra. Jag medger att statsrådets
              uppgift inte är helt lätt, men satsningarna räcker uppenbart inte.
              Köerna finns kvar, och människor far illa.
            </seg>
          </u>
          <u>
            <seg>
              Faktum är att väntetiderna för flera av de vanligaste cancerformerna,
              såsom tjocktarmscancer, ändtarmscancer, lungcancer och prostatacancer,
              har påverkats mycket lite eller inte alls av de satsningar regeringen
              har gjort.
            </seg>
          </u>
          <u>
            <seg>
              Vad ska då de patienter som drabbats av prostatacancer göra?
              Ska de tvingas vänta i en vårdkö och riskera att sjukdomen förvärras?
              Ska de vänta och hoppas på det bästa? Eller ska de ta sina sparpengar,
              om de har några, och åka till exempelvis Finland och få privat
              vård där? Där kan man nämligen få hjälp inom en vecka.
            </seg>
          </u>
          <u>
            <seg>
              Andra länder har lyckats bättre, bland annat våra nordiska grannländer.
              Borde inte vi kunna bli lika duktiga som de?
            </seg>
          </u>
          <note>
            Anf. 93 Socialminister LENA HALLENGREN (S):
          </note>
          <u>
            <seg>
              Herr talman! Jag tackar Per Ramhorn för en otroligt viktig fråga
              och en viktig diskussion. Det heter interpellationsdebatt, men
              i den här typen av fråga finns det verkligen anledning att ha
              ett samtal, en dialog och ett resonemang. Jag har mött denna fråga
              i många års tid, både som ledamot i socialutskottet och nu som
              socialminister.
            </seg>
          </u>
          <u>
            <seg>
              Jag delar inte bilden att många andra länder lyckas bättre. Sverige
              lyckas väldigt väl när det gäller just SVF och cancervård – om
              vi ska hålla oss till det.
            </seg>
          </u>
          <u>
            <seg>
              Vi delar nu en superutmaning med stora delar av världen efter
              att ha prioriterat covidvård och akutvård och den vårdskuld detta
              lett till. Jag lämnar dock denna fråga därhän, om det är okej.
            </seg>
          </u>
          <u>
            <seg>
              Det kanske inte intresserar så många utanför kammaren, men det
              är ändå så att regionerna är huvudmän för svensk hälso- och sjukvård.
            </seg>
          </u>
          <u>
            <seg>
              Vad kan då regeringen göra? Vi kan titta på kompetensförsörjning
              och resurser. Det handlar också om att samordna regionala cancercentrum
              så att de får rätt förutsättningar och se till att det finns riktlinjer,
              vägledning och kunskapsstöd.
            </seg>
          </u>
          <u>
            <seg>
              År 2015 infördes som sagt SVF, också för prostatacancer. Jag
              säger inte att en annan regering inte hade velat göra det, men
              eftersom detta många gånger läggs i Socialdemokraternas knä tycker
              jag att det bör uppmärksammas att det gjordes ganska tidigt av
              den socialdemokratiska regering som då tagit över.
            </seg>
          </u>
          <u>
            <seg>
              När det kommer till SVF och cancerdiagnoser är det mycket riktigt
              ett område där vi vill ha högt ställda mål och säga att man ska
              ha vård inom fyra veckor. Vi är inte så himla långt ifrån.
            </seg>
          </u>
          <u>
            <seg>
              Det ser lite olika ut, men det handlar om att helt enkelt säga
              att all vård inte kan och kanske inte bör ha precis samma ledtid.
              Och det handlar om att, om inga andra brister föreligger, pressa
              samman allt, från misstanke till diagnos, behandling och så vidare,
              på ett sätt som gör att det blir likvärdigt i landet. Vi kan jämföra
              mellan regioner, vilket jag tycker är positivt.
            </seg>
          </u>
          <u>
            <seg>
              Mycket har gjorts, och jag tycker att vi har flyttat fram positionerna.
              Det är ett vallöfte från 2014 som har omsatts i ett verkligt framgångsrikt
              arbete, där SVF nu finns för 31 olika diagnoser.
            </seg>
          </u>
          <u>
            <seg>
              Vi ska komma in på prostatacancer, som ju är det som interpellationen
              handlar om, men jag vill också säga att det inte går att bara
              säga att man ska ha en viss behandling när man gjort ett PSA-test
              och fått ett förhöjt proteinvärde. Det är detta som har varit
              svårigheten under lång tid – hur PSA-testet kan kompletteras med
              andra typer av tester. Risken är att vi får en överdiagnostik
              och behandlar det som kanske inte skulle behöva behandlas, inte
              sällan med sämre livskvalitet som följd.
            </seg>
          </u>
          <u>
            <seg>
              Jag ställer mycket frågor om det här, för precis som Per Ramhorn
              är jag väldigt intresserad. Ibland visar det sig att testresultatet
              inte beror på att man har en cancertumör i prostatan utan ha r
              andra orsaker. Då kanske man behöver följa detta. Själva misstanken
              leder inte nödvändigtvis till diagnos och behandling. Det här
              gör att det ibland blir svårt att jämföra och titta. Det finns
              kanske en del som får en diagnos men där man vill avvakta därför
              att man inte ser att ett ingrepp är nödvändigt i det läget. Detta
              kan, såvitt jag förstår, ibland försvåra jämförelser.
            </seg>
          </u>
          <u>
            <seg>
              Vi vill ha en jämlik behandling över landet. Det är viktigt.
              Vi behöver följa detta från politiken och inte minst från Socialstyrelsen,
              från experterna, i det här fallet regionala cancercentrum, och
              från regionerna för att ha bästa möjliga kunskapsstöd så att vi
              får rätt diagnoser.
            </seg>
          </u>
          <u>
            <seg>
              De som ska behandlas ska behandlas inom ledtiderna, men vi måste
              också hitta säkra sätt som gör att vi inte överbehandlar och försämrar
              livskvaliteten på ett sätt som inte skulle vara framgångsrikt
              eller uppskattat.
            </seg>
          </u>
          <note>
            Anf. 94 PER RAMHORN (SD):
          </note>
          <note>
            Herr talman! Tack, statsrådet Lena Hallengren, för svaret!
          </note>
          <u>
            <seg>
              Som jag sa tidigare är det väl känt att den svenska sjukvårdens
              största problem är den bristande tillgängligheten. Köerna till
              planerad vård har växt sedan 2012, alltså även innan den nuvarande
              regeringen tillträde.
            </seg>
          </u>
          <u>
            <seg>
              Att inte få vård i tid är allvarligt och kan orsaka mycket lidande.
              Det kan förvärra sjukdomen och få allt större konsekvenser för
              patienterna. I vissa fall kan en försenad diagnos och behandling
              leda till livshotande till ­ stånd och för tidig död. Här blir
              alla förlorare: patienterna, närstående, sjukvården och samhället
              i stort.
            </seg>
          </u>
          <u>
            <seg>
              Regioner har varit att skyldiga att leva upp till den nationella
              vårdgarantin, som har varit lag sedan 2010. I praktiken har den
              fungerat rätt dåligt. Köerna till planerad vård är betydligt längre
              nu än när lagen infördes. En vårdgaranti som inte fungerar skapar
              frustration och falska förhoppningar.
            </seg>
          </u>
          <u>
            <seg>
              Den första frågan, som jag har ställt mig länge, blir: Är det
              dags att förändra den nuvarande vårdgarantin eller till och med
              skrota den och bygga upp något nytt? Ja, kanske. Jag tror det.
              Något måste man göra.
            </seg>
          </u>
          <u>
            <seg>
              Den andra frågan, som jag har ställt mig många gånger, blir:
              Är det omöjligt med en sjukvård utan köer? Nej, det är det inte.
              Det räcker att åka över sundet till Danmark. Där ser man en helt
              annan tillgänglighet till planerad vård.
            </seg>
          </u>
          <u>
            <seg>
              I korthet fungerar deras sjukvårdssystem så att patienterna själva
              kan välja sjukhus för behandling och utredning. I det valet ingår
              offentliga sjukhus och privata sjukhus som regionerna har avtal
              med.
            </seg>
          </u>
          <u>
            <seg>
              Utredning och behandling ska ske inom 30 plus 30 dagar. Vid cancer,
              till exempel prostatacancer som vi pratar om nu, gäller en kortare
              maximal väntetid. Om detta inte kan uppfyllas ska patienternas
              hemregion hjälpa dem till ett annat lämpligt sjukhus, precis som
              man gör i Sverige. Om det inte skulle finnas ledig kapacitet där
              träder det så kallade utvidgade sjukhusvalet i kraft. Det omfattar
              privata sjukhus i Danmark men också sjukhus i utlandet som man
              har avtal med.
            </seg>
          </u>
          <u>
            <seg>
              Det danska sjukvårdssystemet har inneburit kortare väntetider,
              till och med bland de kortaste i Europa. Danmark har byggt upp
              ett sjukvårds ­ system som är snabbt och effektivt, som håller
              hög kvalitet och som har starka patienträttigheter så att man
              får betald vård, kanske privat när den offentliga vården inte
              kan leverera i tid.
            </seg>
          </u>
          <u>
            <seg>
              Danmark är i många avseenden ett föregångsland när det gäller
              sjukvård, även cancervård. Det var därifrån som vi i Sverige fick
              inspiration till exempelvis de standardiserade vårdförloppen,
              och vi kan säkert hitta fler bra idéer där.
            </seg>
          </u>
          <u>
            <seg>
              I slutändan handlar detta om trovärdigheten hos samhällskontraktet.
              Medborgarna ska betala skatt och följa gällande lagar, men då
              måste också samhället och staten följa de lagar och regler som
              gäller för dem, till exempel vårdgarantin i hälso- och sjukvårdslagen.
            </seg>
          </u>
          <u>
            <seg>
              Det som gör mig riktigt orolig är hur vårdköerna kommer att bli
              med den växande vårdskuld som vi nu har på grund av pandemin.
              Kommer ännu fler patienter, bland annat cancerpatienter, att hamna
              i de kroniskt långa vårdköerna? Hur kommer tilltron till det svenska
              sjukvårdssystemet att bli då, om allt fler får vänta allt längre?
            </seg>
          </u>
          <u>
            <seg>
              Jag är helt övertygad om att varken statsrådet eller jag vill
              se en sådan utveckling.
            </seg>
          </u>
          <note>
            Anf. 95 Socialminister LENA HALLENGREN (S):
          </note>
          <u>
            <seg>
              Herr talman! Jag vill understryka att när det gäller vårdgarantin
              går SVF:e n mycket längre. Om vi skulle hänvisa till vårdgarantin
              vore det något helt annat. Vi har verkligen tagit steg som innebär
              att det är betydligt tuffare. Vi pressar vården hårdare, och vi
              har större kunskap.
            </seg>
          </u>
          <u>
            <seg>
              Det sätt på vilket vi arbetar med cancervård, standardiserade
              vårdförlopp, kontaktsköterskor och över huvud taget den uppföljning
              som finns, den jämlikhet vi kan se över landet och det regionala
              samarbete och den samverkan som finns vill jag beskriva som en
              fantastisk modell, många gånger. Vi tittar på om vi kan göra detta
              för andra diagnoser och i andra sjukdomsförlopp.
            </seg>
          </u>
          <u>
            <seg>
              Det är ingen tvekan om att snart ett och ett halvt år med pandemi
              har gjort att stora samtidiga omställningar av vården kanske inte
              har varit så enkla, men det är en del av utvecklingen. Om vi sa
              att vi skulle ta bort vårdgarantin tror jag att det skulle uppfattas
              som väldigt märkligt, men däremot utvecklar vi den och gör att
              det går betydligt snabbare på områden där cancervården går i rätt
              riktning.
            </seg>
          </u>
          <u>
            <seg>
              Låt mig understryka något när det gäller att jämföra med Danmark.
              Jag köper gärna det. Jag tittar otroligt mycket på erfarenheter
              från andra länder. Det gör vi från båda håll. Det tror jag är
              viktigt, men man kan inte bara plagiera ett lands modell rakt
              av.
            </seg>
          </u>
          <u>
            <seg>
              I våra SVF börjar vi redan i primärvården, vilket man inte gör
              i Danmark. Redan misstanken finns alltså med i vårt standardiserade
              vårdförlopp, vilket är viktigt, inte minst när det handlar om
              prostatacancer. Om man skulle gå in vid diagnos och behandling
              har man tappat en del av den ledtid som är så viktig. Jag tycker
              att det är viktigt att säga att vi har lagt till detta. Vi får
              se om de följer efter på det området.
            </seg>
          </u>
          <u>
            <seg>
              Låt mig också säga att det naturligtvis handlar om tillgänglighet,
              men det handlar också om socioekonomi. Detta ser vi väldigt tydligt.
              Kvinnor har till exempel betydligt lägre överlevnad om de är lågutbildade,
              40 procent för vissa diagnoser. Risken för sjukdom ökar när man
              har sämre utbildning, ekonomi och så vidare. Detta syns i vården,
              och det är något som vi också behöver adressera.
            </seg>
          </u>
          <u>
            <seg>
              Det behövs absolut jämförelser över landet, men jag tror att
              det är viktigt att vi som sjukvårdspolitiker inte stannar och
              säger att nu har vi jämfört hela Stockholmsregionen med hela Skåne
              eller, för den delen, hela Kalmar, utan vi måste också titta på
              områden och på vita fläckar och fundera över vad de beror på.
            </seg>
          </u>
          <u>
            <seg>
              Även om vi har screening är det inte alla som går på det. Vad
              är det som gör att människor under pandemin avstår? Det är inte
              bara att scree ­ ning ställs in, utan det finns människor som
              känner att de inte vill söka vård, i stället för att de vänder
              sig till vården och låter dem fälla avgörandet.
            </seg>
          </u>
          <u>
            <seg>
              Låt mig verkligen understryka vikten av frågan. Vi arbetar hårt
              med detta, men om det ska bli en utveckling är det fråga om att
              prioritera och göra rätt runt om i landet och att se till att
              man orkar med både den pandemirelaterade vården och mycket annat,
              inte minst cancervården, som betraktas som akut vård.
            </seg>
          </u>
          <u>
            <seg>
              När det kommer till prostatacancer är det absolut inte fråga
              om att inte vilja, men just screeningfrågan är lite mer komplicerad
              än när det gäller bröstcancer, tjocktarmscancer och så vidare.
              Vi har till exempel livmoderhalsscreening där man kan utrota livmoderhalscancer.
            </seg>
          </u>
          <u>
            <seg>
              Hade det varit ett enkelt ställningstagande, och självklart om
              man hade varit helt överens, hade vi redan varit där. Men det
              finns anledning att verkligen följa detta noga och se hur man
              kan komplettera PSA-proverna med andra typer av tester för att
              försäkra sig om att detta är någonting som ska åtgärdas.
            </seg>
          </u>
          <u>
            <seg>
              Frågan följs noga, men vi ska ha ögonen på detta. Vi ska titta
              på regio ­ nala skillnader, och vi ska titta på absolut antal
              dagar. Men låt mig också säga att det finns ytterligare aspekter
              som vi behöver väga in när vi tittar på en jämlik vård över landet.
            </seg>
          </u>
          <note>
            Anf. 96 PER RAMHORN (SD):
          </note>
          <u>
            <seg>
              Herr talman! Jag ska tjata lite mer om Danmark. Som statsrådet
              nog förstår har jag lite förkärlek för Danmark. Eftersom jag bor
              i Skåne är det inte så konstigt.
            </seg>
          </u>
          <u>
            <seg>
              I morse var jag inne på danska Sundhedsstyrelsens hemsida för
              att jag var lite nyfiken på hur långa väntetiderna är där till
              undersökning och behandling för dem som har drabbats av prostatacancer.
            </seg>
          </u>
          <u>
            <seg>
              I Danmark har man 16 kliniker som tar hand om dessa patienter.
              Väntetiden för undersökning är 1–14 dagar till samtliga sjukhus.
              Och när det gäller behandling är det i genomsnitt två veckors
              väntetid. Alla sjukhus i Danmark klarar alltså deras 30-dagarsgräns
              för behandling av prostatacancer. Det är helt fantastiskt. Tyvärr
              kan vi i Sverige än så länge bara drömma om denna tidsram.
            </seg>
          </u>
          <u>
            <seg>
              Som jag har sagt tidigare måste vi göra om och göra på ett annat
              sätt i det svenska sjukvårdssystemet. Annars tror jag inte att
              vi kommer till rätta med dessa kroniskt långa vårdköer. Det kommer
              i förlängningen att drabba patienterna. Fler kommer att få lida
              och till och med avlida i väntan på vård.
            </seg>
          </u>
          <u>
            <seg>
              Men jag tackar ändå statsrådet för en trevlig debatt, och jag
              hoppas att vi kan debattera dessa frågor igen framöver. Jag önskar
              statsrådet en trevlig sommar!
            </seg>
          </u>
          <note>
            Anf. 97 Socialminister LENA HALLENGREN (S):
          </note>
          <u>
            <seg>
              Herr talman! När vi tittar på andra länder behöver vi också försöka
              omsätta det till vilken typ av förändringar som vi vill se i Sverige.
              Det är svårt att säga att vi ska göra som det där landet.
            </seg>
          </u>
          <note>
            Återigen: Vi har tittat på de standardiserade vårdförloppen,
            eller pakkef o rl ø b som de säger i Danmark.
          </note>
          <u>
            <seg>
              Men jag vill också påminna om att vi har lagt till detta med
              primärvården och misstanke. Det är möjligt att Danmark också tittar
              på det. Men mig veterligen är man inte riktigt där.
            </seg>
          </u>
          <u>
            <seg>
              Sedan spelar också avstånd lite roll. Prostatacancer är den vanligaste
              cancerdiagnosen, och det finns ett behov av att vården av den
              finns utbredd i hela landet. Det är ingen högspecialiserad vård
              som vi kan ha på bara ett fåtal ställen. Där finns det lite skillnader
              mellan ett till ytan ganska litet land som Danmark och Sverige.
              Det påverkar sannolikt också en del av de skillnader som vi kan
              se. Det spelar alltså roll.
            </seg>
          </u>
          <u>
            <seg>
              När vi diskuterar vilka förändringar vi vill ha i Sverige behöver
              vi nog beskriva dem ganska konkret snarare än att säga att vi
              ska göra som man gör i ett annat land, eftersom man då kan tänka
              på så många olika saker.
            </seg>
          </u>
          <u>
            <seg>
              Om man inte får vård inom vårdgarantin har man rätt att söka
              sig till andra regioner. Man kan dessutom söka sig utanför Sverige,
              men det är inte det som vi på något sätt ska eftersträva. Jag
              tror att det vore oklokt att försöka lösa de problem som vi kan
              ha med tillgängligheten i Sverige när det gäller diagnoser och
              behandlingar som borde finnas i hela det svenska systemet med
              utlandsvård. Men det är också möjligt.
            </seg>
          </u>
          <u>
            <seg>
              Jag vill avsluta med frågan om hur människor nu ska få vård.
              Det är otroligt viktigt att man nu tar sig an den i regionerna
              och verkligen ser till att de som har väntat länge inte behöver
              vänta ännu mer. Några av de fakta som har visat sig är att det
              antal människor som har väntat mer än 46 dagar har minskat. Det
              kanske beror på att man verkligen har sett till att ta tag i detta
              och börja i rätt ända. Men naturligtvis är detta otroligt angeläget
              för mig, Per Ramhorn och andra beslutsfattare, men framför allt
              för den som är i behov av vård.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellation 2020/21:678 om akut brist på specialistsjuksköterskor
            inom intensivvården
          </note>
          <note>
            Anf. 98 Socialminister LENA HALLENGREN (S):
          </note>
          <u>
            <seg>
              Herr talman! Lotta Olsson har frågat mig om jag a vser att vidta
              några åtgärder för att lösa bristen på specialistsjuksköterskor
              inom intensivvården, och i så fall vilka åtgärder .
            </seg>
          </u>
          <u>
            <seg>
              Vi står inför stora utmaningar vad gäller att hantera både covid-19-relaterad
              vård och uppskjuten vård . En stärkt bemanning i hälso- och sjuk
              ­ vården är en högt prioriterad fråga för regeringen.
            </seg>
          </u>
          <u>
            <seg>
              Under pandemin har r egeringen skjutit till mycket stora summor
              för att stödja regionerna för att de ska kunna ta in extra personal.
              Regeringens stöd har bidragit till att regionerna har kunnat genomföra
              flera insatser för att tillfälligt stärka bemanningen. Därutöver
              har regeringen gett Socialstyrelsen i uppdrag att följa och stötta
              regionernas arbete med att vid behov låna in personal från varandra.
            </seg>
          </u>
          <u>
            <seg>
              Vi måste alla hjälpas åt i detta allvarliga läge. I de fall som
              regioner valt att låta privata aktörer utföra en stor andel av
              hälso- och sjukvården är det särskilt viktigt att alla aktörer
              bidrar. Men om regionen inte i förväg har upprättat avtal med
              krav på att ställa upp i kris bygger privata vårdgivares medverkan
              på frivillighet.
            </seg>
          </u>
          <u>
            <seg>
              Enligt uppgifter från Region Stockholm har de privata vårdgivarna
              i den tredje vågen inte frigjort personal på samma sätt som tidigare.
              Regeringen bedömer att det är angeläget att alla resurser kan
              mobiliseras vid behov. Därför har regeringen gett U tredningen
              om hälso- och sjukvårdens beredskap i uppdrag att se över hur
              kommuner och regioner i kris skulle kunna ta i anspråk hälso-
              och sjukvårdspersonal som till vardags inte är anställd i kommunen
              eller regionen .
            </seg>
          </u>
          <u>
            <seg>
              Det är helt riktigt att Sverige behöver fler specialistsjuksköterskor,
              även till vardags. Under 2015 inledde därför regeringen en utbyggnad
              av specialistsjuksköterskeutbildningen . U niversitet och högskolor
              har till ­ förts resurser motsvarande ytterligare 600 utbildningsplatser
              per helår. I år har en utbyggnad med ytterligare 5 200 utbildningsplatser
              inom olika bristyrken inletts. Specialistsjuksköterskeutbildning
              med inriktning mot intensivvård omfattas av båda satsningarna.
              Därutöver genomförs upp ­ dragsutbildning av specialistsjuksköterskor
              där lärosäten och regioner sam ­ arbetar.
            </seg>
          </u>
          <u>
            <seg>
              Regeringen har också infört och successivt stärkt satsningen
              för att ge fler sjuksköterskor möjlighet att läsa till specialistsjuksköterska
              genom betald utbildning. Den uppgår nu till 500 miljoner kronor
              per år. Socialstyrelsens uppföljning av satsningen visar att alla
              regioner ger möjlighet för sjuksköterskor att vidareutbilda sig
              till specialistsjuksköterska med bibehållen lön. I uppföljningen
              uppger även flera regioner att antalet färdigutbildade specialistsjuksköterskor
              har ökat. Sedan 2014 har a ntalet som blir färdiga specialistsjuksköterskor
              i anestesi och intensivvård ökat med 24 procent .
            </seg>
          </u>
          <note>
            Vidare har r egeringen från och med den 1 januari 2020 inrättat
            ett na ­ tionellt vårdkompetensråd som bl and annat ska kartlägga,
            samordna och effektivisera kompetensförsörjningen av personal
            inom vården. R ådet ar ­ betar just nu bland annat med att främja
            ett ökat samarbete mellan lärosä ­ ten i varje sjukvårdsregion
            om särskilt efterfrågade specialistinriktningar för sjuksköterskor
            .
          </note>
          <u>
            <seg>
              Jag ser fram emot att få ta del av rådets arbete , och jag förväntar
              mig att arbetet ska förbättra kompetensförsörjningen inom hälso-
              och sjukvården.
            </seg>
          </u>
          <note>
            Anf. 99 LOTTA OLSSON (M):
          </note>
          <u>
            <seg>
              Herr talman! Jag vill börja med att tacka socialminister Lena
              Hallengren för svaret.
            </seg>
          </u>
          <u>
            <seg>
              Våra intensivvårdsavdelningar är hårt belastade. Det leder till
              en dålig arbetsmiljö och slutkörd personal. Det leder också till
              att man tvingas att prioritera hårt vilka som får de platser som
              finns.
            </seg>
          </u>
          <u>
            <seg>
              Intensivvården i Sverige var redan före pandemin tufft slimmad
              med relativt få vårdplatser per capita. Vi har normalt 5,8 vårdplatser
              per 100 000 invånare. Det är bara Portugal i hela EU som har färre
              – 4,2. Genomsnittet är 11,5 platser, och Tyskland som ligger i
              topp har 29,2 platser per 100 000 invånare.
            </seg>
          </u>
          <u>
            <seg>
              Herr talman! Varför är då dessa fakta så viktiga i debatten?
              Jo, därför att de platser som vi har måste, för att de behov som
              finns ska mötas, skötas av personer med stor kompetens och prioriteras
              hårt för att räcka till. Samtidigt har vi i dag möjlighet att
              göra avancerade medicinska och kirurgiska behandlingar som kräver
              intensivvård.
            </seg>
          </u>
          <u>
            <seg>
              Vi har också nya stora utmaningar med grovt våld och skjutningar,
              som har lett till skottskador som före år 2000 knappt fanns i
              Sverige. Förra året intensivvårdades 148 personer för skottskador
              i Sverige, och de tar också enorma resurser i anspråk.
            </seg>
          </u>
          <u>
            <seg>
              Trafikskadorna har minskat, men skottskadorna har tillkommit.
              Det ökade antalet unga skottskadade personer är en tung belastning
              också för våra intensivvårdsavdelningar, förutom dilemmat i övrigt.
            </seg>
          </u>
          <u>
            <seg>
              Herr talman! Så ser den bistra vardagsverkligheten ut på våra
              intensivvårdsavdelningar. Platserna fylls och måste bemannas med
              kompetent personal i alla led. Klarar man inte att bemanna platserna
              med personer med rätt kompetens står man med dilemmat att neka
              någon en plats eller att sänka säkerhetsnivån och kvaliteten.
            </seg>
          </u>
          <u>
            <seg>
              Detta var läget före pandemin – med cirka 600 intensivvårdsplatser
              i Sverige. Under pandemin har antalet iva-platser utökats så att
              cirka 550 av platserna under en period har gått till intagna covidpatienter.
              Nästan hela den svenska resursen har under pandemin alltså haft
              covidpatienter.
            </seg>
          </u>
          <u>
            <seg>
              Hur går detta ihop? Hur ska man kunna bemanna platserna? Jo,
              man har tvingats ta in icke-specialiserade sjuksköterskor som
              fått arbeta i team. De har fått jobba på ett helt annat sätt med
              en helt ny och mycket svårt sjuk patientgrupp. Man har stängt
              ned operationsverksamheten och använt sig av anestesisjuksköterskor
              för att bemanna iva. Man har gjort allt för att rädda liv under
              den nu mer än ett år långa period som pandemin har pågått.
            </seg>
          </u>
          <u>
            <seg>
              Herr talman! Så här kan det dock inte fortgå. Personalen är slutkörd,
              och personer med rätt kompetens är för få. Samtidigt förväntar
              sig alla att om man blir svårt skadad ska man få den vård man
              kan kräva i ett välfärdsland.
            </seg>
          </u>
          <u>
            <seg>
              Risken att dö på grund av att platserna är för få har nu ökat.
              Tidigare har vi inte haft en ökad dödlighet bland de patienter
              som intensivvårdats trots att intensivvårdsplatserna varit få.
              Under pandemin har man dock kunnat se att det blivit så. Det är
              inte konstigt under det exceptionella läge som råder.
            </seg>
          </u>
          <note>
            Anf. 100 Socialminister LENA HALLENGREN (S):
          </note>
          <u>
            <seg>
              Herr talman! Det här en fråga som rymmer mycket. Vi fokuserar
              kanske mycket på det som gäller i dag. Underliggande fakta, det
              vill säga att regionerna är ansvariga för hur man organiserar
              hälso- och sjukvården och hur många intensivvårdsplatser man inrättar,
              är förstås något som är välbekant för båd e Lotta Olsson och mig.
            </seg>
          </u>
          <u>
            <seg>
              Det är inte ovanligt att det handlar om en balans. Det tror jag
              att även Lotta Olsson har mött i dialogen med regionala företrädare.
              Att ha många vårddygn eller vårdplatser ger inte alltid en bättre
              sjukvård. Vi vill förstås att människor ska vara på sjukhus så
              mycket som krävs, med all den specialistkompetens och expertis
              som finns där. Men när man inte behöver vara där finns det en
              fara i att vara på sjukhus. Det finns en risk – det behöver jag
              inte berätta för Lotta Olsson med hennes bakgrund, men jag talar
              även till många andra – med att vara kvar på sjukhus onödigt länge.
              Det ska man inte vara. Vi har ju även arbetat för att människor
              ska lämna sjukhusen. Det finns något i statistiken om hur många
              vårdplatser man har per invånare som jag härigenom vill problematisera
              lite grann.
            </seg>
          </u>
          <u>
            <seg>
              I normalfallet finns det 90 iva-platser i Region Stockholm, där
              det bor över 2 miljoner människor, och det är inte särskilt mycket.
              Hur man tänker och dimensionerar detta måste Region Stockholm
              svara på. Det gäller förstås för varje enskild region.
            </seg>
          </u>
          <u>
            <seg>
              Jag är helt överens med Lotta Olsson om att vi behöver ha fler
              som är specialistutbildade. Jag vill inte i huvudsak knyta det
              till bara en specifik situation nu eller tidigare. Den medicinska
              kunskapen går framåt. Vi både kan och vill göra mycket mer. Människor
              förväntar sig mycket mer, och då måste kompetensen följa med.
              Det är skälet till att vi har utökat platserna på våra lärosäten.
              Det är därför fler examineras. Vi har även gett särskilda anslag
              till regionerna för att de ska kunna se till att den som är sjuksköterska
              och vill specialistutbilda sig ska kunna få en betald utbildning.
              Denna utveckling vill vi ska fortgå.
            </seg>
          </u>
          <u>
            <seg>
              Om jag får tala om vad regeringen har för förutsättningar och
              möjligheter att på nationell nivå stödja, hjälpa, underlätta för
              och samordna det som är regionernas ansvar kan jag nämna Nationella
              vårdkompetensrådet. Jag ser fram emot vad rådet kommer fram till
              när de nu tittar på hur behoven bedöms se ut framöver.
            </seg>
          </u>
          <u>
            <seg>
              I en region tittar de kanske på situationen och tänker: ”Hur
              ser det ut i vår region? Vilken personal har vi? Vilka ska vi
              specialistutbilda? Hur många ska få denna chans? Ja! Nu har vi
              säkrat upp behovet det kommande decenniet.” Sedan flyttar personal
              över länsgränsen eller till en annan re ­ gion och ett mer spännande
              jobb, vilket är helt självklart. Vi kan inte han ­ tera specialistkompetensen
              som enbart en regional angelägenhet. Sam ­ tidigt är det arbetsgivaren
              som måste se till att villkoren är attraktiva och som måste ta
              hand om sin personal.
            </seg>
          </u>
          <u>
            <seg>
              Låt mig göra en kort avrundning. Covid-19-krisen är en kris av
              oproportionerliga mått. Att vara tvungen att göra mycket av det
              som man i normala fall inte gör sätter personalen på prov, och
              det gör att man arbetar på ett annat sätt. Det här är inte en
              organisation som man ska behöva ha i ordinarie fall. Det lär oss
              mycket och ställer krav på oss alla, och vi behöver samarbeta
              i detta. Det löpande arbetet med fler utbildningsplatser, fler
              som utexamineras och betald utbildning är en viktig väg att gå.
              Det är också detta regeringen har för avsikt att fortsätta med.
              Jag delar dock bilden av den utmaning vi har, inte minst där vi
              står just nu.
            </seg>
          </u>
          <note>
            Anf. 101 LOTTA OLSSON (M):
          </note>
          <u>
            <seg>
              Herr talman! Jag ställer upp på att det är en exceptionell situation
              nu. Men om man har extra resurser blir det mycket lättare att
              hantera en riktig arbetstopp.
            </seg>
          </u>
          <u>
            <seg>
              Regeringen har gjort satsningar för att på universitetsnivå fylla
              på i bristyrken. Men man har missat att följa upp det hela. Riksrevisionen
              har tittat på det här och kom med en rapport i februari i år.
              Där kan man se att regeringen inte alls har nått målet vad gäller
              vare sig specialistutbildade sjuksköterskor – där har det gått
              absolut sämst – eller sjuksköterskor. Man har dock nått målet
              att få fler utbildade läkare och arkitekter, och de har till och
              med blivit fler än man behövde. Man har redan nått målet för 2023.
              Det hjälper alltså inte även om man öppnar kassakistan och försöker
              skapa utbildningsplatser.
            </seg>
          </u>
          <u>
            <seg>
              Riksrevisionen har därför kommit med förslag på hur man ska komma
              till rätta med det här. Man måste vara tuffare och se till att
              det finns praktikplatser. Man måste se till att använda resursen
              disputerade sjuksköterskor på ett bra sätt. Det måste göras på
              ett sådant sätt att man kommer igenom flaskhalsen.
            </seg>
          </u>
          <u>
            <seg>
              Ett annat dilemma är att kåren är överårig. Det tar lång tid
              innan man når specialistkompetens. Så är det inom alla akademiska
              yrken. Många hinner få både barn och barnbarn innan de nått ända
              fram. I och med det blir tiden i yrket relativt kort. Många är
              över 55 år i dag. De kommer snart att gå i pension.
            </seg>
          </u>
          <u>
            <seg>
              Kanske är det för att kåren är gammal som det har funkat under
              pande ­ min. På en vanlig vaccinationscentral kan man se att de
              är fajter och vill göra sitt bästa. Många har gått in i tjänst
              nu trots att de har passerat pen ­ sionsåldern. Men så här kan
              vi inte ha det. Vi kan inte bygga på det här. Vi kan heller inte
              skylla på att sjukvården var privat eller icke-privat, eller att
              folk flyttar mellan regionerna. Vi har för få totalt sett.
            </seg>
          </u>
          <u>
            <seg>
              I och med att arbetsvillkoren i Sverige inte har varit lika fördelaktiga
              som exempelvis i Norge har vi haft ett dränage dit. Man behöver
              därför titta på arbetsvillkor och också utbilda fler. De allra
              flesta vill ändå vara kvar i sitt hemland och inte vara i Norge
              under alltför lång tid.
            </seg>
          </u>
          <u>
            <seg>
              Jag tror att det finns jättemycket att göra. Jag önskar att regeringen
              inte bara öppnar plånboken utan också talar om för universiteten
              vad de har fått resurserna till. Regionerna eller enskilda sjukhus
              kan inte styra universiteten och ska heller inte göra det. De
              styrs via regleringsbrev, och det är bara Lena Hallengrens funktion
              som har makt att styra upp det här.
            </seg>
          </u>
          <u>
            <seg>
              Jag har tidigare haft en debatt om ämnet med Matilda Ernkrans.
              Då kallade hon mig populist när jag tyckte att det här är en stor
              samhällsfara. Jag hävdar dock att det är det. Vi har byggt upp
              en vårdskuld, och många väntar på tunga operationer. Jag tycker
              att det är en försumlighet om man inte följer upp de mål som man
              de facto har fått resurser till. Man ska utbilda de person er
              som man ska utbilda och inte några andra som man tycker är kul
              att utbilda. Det här är en enormt viktig uppgift för regeringen.
            </seg>
          </u>
          <note>
            Anf. 102 Socialminister LENA HALLENGREN (S):
          </note>
          <u>
            <seg>
              Herr talman! Det blir lite konstigt om jag och Lotta Olsson ska
              diskutera att det är regeringens ansvar att det finns praktikplatser
              i regionerna. Finns det någonstans där regionerna, våra huvudmän,
              inte ordnar praktikplatser? Lotta Olssons partivänner styr ju
              i regionerna. 80 procent av våra invånare bor i en region där
              Moderaterna och Kristdemokraterna styr. Regeringen kan inte inrätta
              praktikplatser på specifika sjukhus, avdelningar och kliniker.
              Det är säkert inte Lotta Olssons mening att uttrycka sig så, men
              det här är en omöjlighet.
            </seg>
          </u>
          <u>
            <seg>
              Vad regeringen kan göra är att se till att det blir fler utbildningsplatser.
              Jag säger inte att det är nog eller att vi inte behöver göra mer.
              Men det är viktigt att säga att de som har utexaminerats som intensivvårdssjuksköterskor
              har ökat med nästan 25 procent, från 400 om året 2014 till 500
              om året 2020. Man kan tycka att de borde vara ännu fler. Men vart
              tar de vägen när de har utexaminerats? Det är frågan.
            </seg>
          </u>
          <u>
            <seg>
              Regeringen kan dock inte säga att en viss person måste anställas.
              Vi kan se till att det finns ekonomiska förutsättningar. Vi kan
              se till att det finns utbildningsplatser. Vi kan ha ett nationellt
              vårdkompetensråd som samlar regioner, akademi och parterna – i
              detta fall SKR – som får titta på hur man gör det här.
            </seg>
          </u>
          <u>
            <seg>
              Vi kan synliggöra de brister som finns. Vi kan ställa krav på
              att det ska etableras praktikplatser innan man är färdig och på
              att det ska finnas möjlighet att specialistutbilda sig med betald
              lön. Det är en fråga om att anslå resurser, både till lärosätena
              och till regionerna.
            </seg>
          </u>
          <u>
            <seg>
              Men vi kan inte i den här debatten komma bort från att regionerna
              är huvudmän. De är ansvariga för att det finns villkor som gör
              att man gärna jobbar i Sverige och inte till exempel i Norge.
              Det är de som ser till att det är en attraktiv arbetsmiljö och
              att man vill söka sig dit. Regeringen kan inte inrätta praktikplatser
              på enskilda kliniker och sjukhus och i regioner. I det är det
              nämligen så mycket arbetsledning och sjukvårdsorganisation som
              det bara kan bli.
            </seg>
          </u>
          <u>
            <seg>
              Jag vill återigen säga att jag inte tycker att vi ska vara nöjda
              på något sätt. Men man måste vara tydlig med vad som är regeringens
              ansvar och vad som är regionernas ansvar. Jag ser mycket fram
              emot att Nationella vårdkompetensrådet kommer att definiera ur
              ett lite mer nationellt perspektiv hur behoven ser ut. Jag ser
              fram emot att fortsätta bygga ut platser på våra lärosäten. Jag
              ser också fram emot att vi fortsätter att möjliggöra för våra
              fantastiska sjuksköterskor att få specialistutbilda sig med betald
              lön.
            </seg>
          </u>
          <u>
            <seg>
              Jag tror generellt sett att den som vill och får gärna kan arbeta
              under en längre tid. Det tror jag att vi är överens om. Jag tänker
              på det här med vaccinationscentraler och hur många som egentligen
              är pensionärer men som nu går in där och arbetar. Det är väl fantastiskt
              att gå in under en tid och bistå när man känner att man både kan
              och vill. Det är inte ett problem i sig. Det är klart att vi inte
              bygger svensk hälso- och sjukvård på att människor ska känna sig
              tvingade att komma tillbaka, men det erbjudandet tror jag att
              väldigt många har uppskattat. Det är väl två lite olika diskussioner.
            </seg>
          </u>
          <u>
            <seg>
              Återigen: Det vi kan göra handlar om utbildningsplatser, resurser
              och kunskap om hur det ser ut. Det handlar också om att ställa
              krav och skapa möjligheter genom överenskommelser med Sveriges
              Kommuner och Re ­ gioner. Men själva arbetet med organisationsstrukturen
              för att till exempel anställa disputerade, erbjuda praktikplatser
              och möjliggöra betald utbildning måste sättas i ett sammanhang,
              och det måste göras av sjukvårdshuvudmännen och naturligtvis på
              golvet.
            </seg>
          </u>
          <note>
            Anf. 103 LOTTA OLSSON (M):
          </note>
          <u>
            <seg>
              Herr talman! Lena Hallengren gör det lite enkelt för sig genom
              att skylla allt på Stockholm. Stockholm har ju många av utbildningsplatserna.
              Jag kommer från en socialdemokratisk region. Där har vi lagt ned
              intensiv ­ vårdsutbildningen, eftersom det inte fanns några lärare
              alls. Där har man inte fixat det över huvud taget. Jag kan inte
              se att det skulle vara mindre brist på kompetens där än någon
              annanstans. Man gör det för enkelt när man skyller på regioner.
              Våra universitet är de facto en statlig fråga.
            </seg>
          </u>
          <u>
            <seg>
              Man behöver absolut ha praktikplatser. Men det går naturligtvis
              kravmässigt att ordna även det på något sätt. Och vad är alternativet?
              Alternativet är att vi inte fixar det här uppdraget – eller som
              nu, att vi ska gå ut och be italienska sjuksköterskor att komma
              hit. Det här är ett uppdrag som vi de facto måste sköta. Jag tycker
              att det blir en lite förenklad debatt om man bara gör det till
              en fråga om privat eller statlig funktion. Stockholm har fått
              vara slagpåse under hela pandemin. Jag kan inte se att det har
              funkat bättre någon annanstans, till exempel i de röda länen.
              Där tycker jag att socialministern duckar för sitt ansvar.
            </seg>
          </u>
          <u>
            <seg>
              Riksrevisionen har förslag i sin rapport. Jag önskar att Matilda
              Ernkrans, som är ansvarig för de här utbildningarna, läser och
              tar till sig rapporten och inte kallar det populism när folk är
              väldigt oroliga för hur det de facto ska gå. Vi kan ju inte ha
              stora högspecialiserade sjukhus där det saknas kompetent personal.
              Detta är en jättetråkig utveckling som inte är värdig ett land
              som Sverige.
            </seg>
          </u>
          <note>
            Anf. 104 Socialminister LENA HALLENGREN (S):
          </note>
          <u>
            <seg>
              Herr talman! Jag har inte blandat ihop privat och statlig vård.
              Det är Lotta Olsson som hela tiden försöker återkomma till att
              det skulle vara ett problem.
            </seg>
          </u>
          <u>
            <seg>
              Jag säger inte heller att det är ett specifikt problem i Stockholm.
              Men jag vill gärna understryka att regionerna har ett ansvar.
              De är ansvariga för svensk hälso- och sjukvård. De är arbetsgivare.
              Regeringen och socialministern kan inte ordna VFU-platser på olika
              kliniker runt om i Sverige, inklusive Stockholm, utan det måste
              regionerna göra.
            </seg>
          </u>
          <u>
            <seg>
              Vi kan utbilda och anslå resurser. Vi har Nationella vårdkompetensrådet.
              Vi kan ingå överenskommelser. Vi kan se till att ge allt stöd
              som finns. Men vi kan inte ta över ansvaret från regionerna, som
              är huvudmän för svensk hälso- och sjukvård. Då har man lagt bollen
              helt fel. I så fall har inte regionerna något arbetsgivaransvar.
              Då behöver de inte alls känna något ansvar för att vara attraktiva.
              Varför åker svenska sjuksköterskor till Norge? Det är ju inte
              för att vi inte har utbildat tillräckligt många. Det måste bero
              på någonting annat i själva organisationen. Jag menar att varje
              region har ett ansvar.
            </seg>
          </u>
          <u>
            <seg>
              Men jag tycker också att det finns ett problem när det gäller
              den privata vården om det är så att vi har personal som skulle
              kunna hjälpa till men av olika anledningar inte kan eller får.
              Det kan bero på att det inte är avtalat. Vi kan ha en egen debatt
              om det. Men det är klart att det spelar roll om man över landet
              bara kan förfoga över delar av personalen i krissituationer och
              andra lägen. Det tror jag att vi kan vara överens om.
            </seg>
          </u>
          <u>
            <seg>
              Jag tror att Matilda Ernkrans gärna svarar på de här frågorna.
              Hon har tydligen gjort det förut, och hon gör det säkert igen.
              Jag tänker inte stå här och säga vad hon skulle ha sagt. Men det
              sker förändringar på våra lärosäten, och vi fortsätter med dem.
              Vi kan dock inte utbilda fler än vi vet att man har möjlighet
              att få VFU-platser till. Det är ett problem om man ger en föreställning
              om att någon ska få utbilda sig men inte har följt upp detta i
              den praktiska verkligheten. Den som inte får VFU-plats blir naturligtvis
              varken läkare eller specialistutbildad sjuksköterska.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2020/21:691 om brister i smittspårningen
          </note>
          <note>
            Anf. 105 Socialminister LENA HALLENGREN (S):
          </note>
          <u>
            <seg>
              Herr talman! Johan Hultberg har frågat mig om jag tänker ta initiativ
              till ett regeringsuppdrag om att utveckla och ta i bruk en smittspårnings
              ­ app, om jag är beredd att ge Folkhälsomyndigheten i uppdrag
              att utvärdera det svenska smittspårningsarbetet, om jag tänker
              ta initiativ till ett regeringsuppdrag om att se över om nuvarande
              kapacitet av smittskyddsläkare är tillräcklig och om jag avser
              att vidta några andra åtgärder för att utveckla det svenska smittspårningsarbetet.
            </seg>
          </u>
          <note>
            I Sverige finns nationella vägledningar för testning, smittspårning
            och isolering som har tagits fram av Folkhälsomyndigheten. Vägledningarna
            implementeras av de regionala smittskyddsenheterna.
          </note>
          <u>
            <seg>
              I november 2020 fick E-hälsomyndigheten i uppdrag att genomföra
              kartläggningar av digitala stöd i smittskyddsarbetet internationellt
              . Folk ­ hälsomyndigheten fick i uppdrag att kartlägga processer
              i smittskydds ­ arbetet nationellt. Uppdragen redovisades den
              1 april 2021. Av redovis ­ ning ­ en framgår att m yndigheterna
              inte ser att en så kallad smittspårnings ­ app skulle lösa de
              stora utmaningar i smittspårningsarbetet som smittspår ­ are och
              smittskyddsenheter står inför och att evidensen kring dessa appar
              är bristfällig. Digitala stöd ska ses som ett komplement till
              det befintliga smittskyddsarbetet och inte en ersättning för denna.
            </seg>
          </u>
          <u>
            <seg>
              Folkhälsomyndigheten föreslår dock i redovisningen att re gionerna
              inför ett digitalt ärendehanteringssystem för smittspårning ,
              vilket utvecklats av Region Värmland , och skriver att de ämnar
              stödja regionerna för att implementera detta. Region Värmland
              erbjuder systemet utan kostnad till andra regioner och upprättar
              ett införandestöd. Folkhälsomyndigheten samordnar arbetet.
            </seg>
          </u>
          <u>
            <seg>
              Ärendehanteringssystemet är utvecklat under covid-19-pandemin,
              men man ser även att det kan utvecklas för användning vid smittspårning
              av andra sjukdomar och således kan stärka det svenska smittskyddsarbetet.
              Systemet kan bidra till att effektivisera smittspårningen och
              förbättra möjligheterna att skapa gemensamma lägesbilder för exempelvis
              kluster, utbrott och riskmiljöer.
            </seg>
          </u>
          <u>
            <seg>
              Regeringen har förlängt överenskommelsen med Sveriges Kommuner
              och Regioner, SKR, om ökad testning och smittspårning även för
              2021. Sedan tidigare har det avsatts 7,5 miljarder kronor för
              främst storskalig PCR-testning och smittspårning under 2021. Därtill
              har det avsatts 1,4 miljarder kronor för användande av snabbtester
              inom såväl äldreomsorgen som hälso- och sjukvården. I vårpropositionen
              föreslås ytterligare 1,65 miljarder kronor för storskalig testning
              och smittspårning, det vill säga totalt 10,5 miljarder kronor
              för 2021.
            </seg>
          </u>
          <u>
            <seg>
              För 2020 öronmärktes 1 miljard till smittspårning, och för första
              kvartalet 2021 har 250 miljoner kronor öronmärkts till smittspårning
              och utbrottshantering, varav 30 miljoner till regiongemensamma
              digitala lösningar för att boka testning. Regeringen och SKR är
              överens om att avsikten är att vid behov förlänga denna satsning
              med motsvarande belopp per kvartal för resterande del av 2021
              under förutsättning att riksdagen avsätter medel för ändamålet.
            </seg>
          </u>
          <note>
            Smittskyddsarbetet och smittspårningen kommer, precis som övriga
            insatser under pandemin , att utvärderas. Regeringen har tillsatt
            en kom ­ mission, Coronakommissionen, med uppdrag att utvärdera
            regeringens, berörda förvaltningsmyndigheters, regionernas och
            kommunernas åtgär ­ der för att begränsa spridningen av det virus
            som orsakar sjukdomen covid-19 och spridningens effekter. En andra
            delredovisning ska lämnas den 31 oktober 2021 och innehålla en
            redovisning av bland annat åtgärder för att begränsa smittspridningen,
            hälso- och sjukvårdens förmåga att hantera virusutbrottet samt
            provtagning och smittspårning.
          </note>
          <u>
            <seg>
              Regeringen följer utvecklingen på området noga och är beredd
              att vidta fler åtgärder om så behövs.
            </seg>
          </u>
          <note>
            Anf. 106 JOHAN HULTBERG (M):
          </note>
          <u>
            <seg>
              Herr talman! Tack så mycket, ministern, för svaret på min interpella
              ­ tion som handlar om de brister som har varit i smittspårningsarbetet
              och också hur det arbetet kan utvecklas framåt.
            </seg>
          </u>
          <u>
            <seg>
              Herr talman! Tyvärr är det inte så att pandemin är över, även
              om det nu börjar ljusna lite grann vid horisonten tack vare att
              vaccinationsarbetet sakta men säkert går framåt i Sverige liksom
              i övriga Europa och världen. Vi kommer fortsatt att leva med coronapandemin
              under lång tid och ha viruset i vårt samhälle. Därför kommer det
              fortsatt att vara oerhört viktigt att vi testar och åter testar
              samt att vi smittspårar och klarar av att bryta smittkedjor.
            </seg>
          </u>
          <u>
            <seg>
              Jag har många gånger i den här kammaren lyft fram att det har
              varit problematiskt att testningen kom igång för sent i Sverige,
              att kapaciteten inte byggdes ut tillräckligt snabbt och att smittan
              därav fick fäste på ett väldigt snabbt sätt och blev utbredd i
              vårt samhälle under våren i fjol. Det är en av anledningarna till
              att Sverige har haft en väldigt hög smittspridning jämfört med
              till exempel vårt grannland Norge.
            </seg>
          </u>
          <u>
            <seg>
              En sak som EU-kommissionen har rekommenderat medlemsländerna
              – inklusive såklart Sverige, herr talman – är att vi ska ta fram
              och imple ­ mentera en digital smittspårningsapp. Det kan vara
              ett viktigt verktyg för att, som kommissionen konstaterar, rädda
              människors liv och försörjning.
            </seg>
          </u>
          <u>
            <seg>
              Herr talman! Coronaviruset stannar inte vid några nationsgränser.
              Nu ser vi framför oss att gränsrestriktioner ska kunna lättas,
              att rörligheten länder emellan förhoppningsvis ska kunna bli större,
              att vi ska kunna resa och besöka nära och kära som bor i andra
              länder, att vi ska kunna åka på semester och att människor ska
              kunna göra affärer och se till att få fart på ekonomin igen.
            </seg>
          </u>
          <u>
            <seg>
              Då tror jag, herr talman, att det blir ännu viktigare att vi
              har verktyg och samarbeten över nationsgränser som möjliggör smittspårning.
              I det perspektivet tycker jag att det är bekymmersamt att Sverige
              fortfarande mer än ett år in i pandemin inte har en digital smittspårningsapp
              på plats.
            </seg>
          </u>
          <u>
            <seg>
              Om man tittar ut över Europa är vi ganska ensamma om det vid
              det här laget. Våra grannländer Danmark och Norge har det, och
              Tyskland har det. De allra flesta länder i Europa har det. Det
              är ett fåtal länder som ännu inte har det, och i de länderna pågår
              det ett arbete med att utveckla sådana appar, till exempel i Belgien
              och Luxemburg. Men Sverige har det fortfarande inte.
            </seg>
          </u>
          <u>
            <seg>
              Jag vill fråga statsrådet varför inte regeringen delar kommissionens
              uppfattning att smittspårningsappar är värdefulla och att de kan
              rädda människors liv och försörjning och om ministern inte delar
              min uppfattning att det är viktigt med verktyg nu när vi kommer
              att öka rörligheten inom Europa och över våra nationsgränser och
              att det då är viktigt med verktyg som fungerar gränsöverskridande.
            </seg>
          </u>
          <u>
            <seg>
              Herr talman! Jag har en annan fråga som jag nu ser att jag kanske
              får återkomma till i mitt nästa inlägg. Det rör antalet smittskyddsläkare.
              Det är en mer långsiktig fråga. Vi kan konstatera att Sverige
              har väldigt få smittskyddsläkare jämfört med andra länder.
            </seg>
          </u>
          <u>
            <seg>
              Det är en lärdom som vi nog behöver dra från den här krisen att
              vi behöver stärka smittskyddsarbetet på olika sätt, och inte minst
              det lokala och regionala. Då tror jag och Moderaterna att det
              är viktigt att vi ser över organisationen och verkar för att få
              på plats fler smittskyddsläkare. Det resonemanget får jag utveckla
              i mitt nästa inlägg.
            </seg>
          </u>
          <note>
            Anf. 107 Socialminister LENA HALLENGREN (S):
          </note>
          <u>
            <seg>
              Herr talman! Det är väl alldeles utmärkt. Då väntar jag på att
              Johan Hultberg gör en liten inflygning om det, så kan vi ta det
              i nästa replikskifte.
            </seg>
          </u>
          <u>
            <seg>
              Jag tycker att vi börjar med smittspårning. Jag har lite svårt
              för bilden att alla andra länder har smittspårningsapp och att
              det fungerar jättebra. Det är inte riktigt så det ser ut. Tittar
              vi på Belgien är det 2,5 procent av dem som testar positivt som
              har använt en sådan smittskyddsapp. Att ladda ned en app är en
              sak, att använda den är en helt annan.
            </seg>
          </u>
          <u>
            <seg>
              Bara det att man i ett sådant läge som vi nu går in i visar att
              man testar positivt är inte riktigt en fördel när man vill ha
              möjlighet att resa fritt. Vi är förstås väldigt angelägna om att
              man smittspårar och kan bryta smittkedjor. Men det går inte att
              förlita sig på att människor inte bara har laddat ned utan också
              använder appen. Det har i många länder visat sig att det inte
              är kommunicerande kärl. Att ladda ned är en sak. Men det är inget
              land som säger: Det här förlitar vi oss på.
            </seg>
          </u>
          <u>
            <seg>
              Det handlar om digitala lösningar. Det var därför jag kanske
              lite ovanligt lade ut orden ganska mycket om Region Värmland och
              det arbete som sker där. Jag tror att det är oklokt att hantera
              frågan om smittspårning och smittskyddsfrågor som ligger på en
              regional nivå, naturligtvis med mycket stöd från Folkhälsomyndigheten,
              som att det handlar om att vi skulle ha en app. Det är ett väldigt
              avancerat arbete som man bedriver.
            </seg>
          </u>
          <u>
            <seg>
              Jag menar inte att Johan Hultberg antyder det, men det är lätt
              att tro att om vi bara har en app så kan vi smittspåra jätteeffektivt.
              Man smittspårar kring konstaterade fall. Det gör alla regioner.
              Det är de beskeden som jag får från Folkhälsomyndigheten som i
              sin tur har dialog med smittskydden och regionerna. Smittspårningen
              står hela tiden i relation till smittspridningen i samhället.
              De regioner som har en större smittspridning måste förstås smittspåra
              mycket mer.
            </seg>
          </u>
          <u>
            <seg>
              Det handlar om att man inte bara tittar på konstaterade fall.
              Det gäller också hur framgångsrika vi är i att bryta smittkedjorna.
              Där har man lärt under tiden. Johan Hultberg inledde med att tala
              om testkapaciteten, och det är klart att den är helt central.
              Ju sämre testkapacitet vi har, desto mindre roll spelar det att
              man vet om att man har varit nära någon som är smittad.
            </seg>
          </u>
          <u>
            <seg>
              Testning och smittspårning hänger ihop. Jag vill avsluta mitt
              inlägg med att understryka hur viktigt det är. Det är ett gott
              exempel. Vad är det som ska ligga kvar i samhället? Vad menar
              vi att vi ska ha för typ av beredskap och åtgärder? Det är naturligtvis
              helt centralt att man får en god kännedom om vem som är smittad,
              kan smittspåra runt och bygga vidare med ytterligare testning.
            </seg>
          </u>
          <u>
            <seg>
              Jag har en minut av min talartid kvar. Jag vill beröra detta
              med individer som smittspårar. Det är helt centralt. Om den enskilde
              inte vill medverka faller hela smittspårningsarbetet. Det finns
              ingen annan person som kan veta vem man har mött och vem man borde
              informera.
            </seg>
          </u>
          <u>
            <seg>
              Jag kan inte annat än att ta till mig av den bild jag får från
              regioner och Folkhälsomyndigheten att man i alla regioner arbetar
              väldigt effektivt. Man tycker att man har modeller. Man har också
              ett sätt att arbeta med smittspårning som vi kommer att ha god
              nytta av också i framtiden. Covid ‑ 19 är det vi talar om här
              och nu. Men det är förstås viktigt också i andra sammanhang.
            </seg>
          </u>
          <u>
            <seg>
              Sammanfattningsvis: Folkhälsomyndigheten fick i uppdrag att göra
              en ordentlig analys av hur det ser ut internationellt och hur
              det ser ut natio ­ nellt. Den kom tillbaka till regeringen med
              det underlag som jag känner att vi behöver vila på. Det finns
              inte en modell i något land där man känner att det är lösningen.
              Man väljer andra digitala funktioner som ska under ­ stödja smittspårningen
              i våra regioner.
            </seg>
          </u>
          <note>
            Anf. 108 JOHAN HULTBERG (M):
          </note>
          <u>
            <seg>
              Herr talman! Ministern har naturligtvis helt rätt i att en digital
              smittspårningsapp inte är lösningen på smittspårning. Det är ett
              verktyg. Det är ett av många verktyg som jag tycker borde användas.
            </seg>
          </u>
          <u>
            <seg>
              I grunden handlar smittspårningsarbetet naturligtvis om att individer
              som är smittade snabbt testar sig och att man då är öppen och
              transparent om vilka man har träffat och när man har gjort det.
              Det gäller att man är snabbfotad som individ med att ta sitt ansvar
              och snabbt underrättar de personer som kan ha blivit smittade.
              Det gäller då att man får hjälp och stöd i det arbetet från hälso-
              och sjukvården.
            </seg>
          </u>
          <u>
            <seg>
              Herr talman! Det är där som jag har varit bekymrad över att det
              arbetet kanske inte har fungerat fullt ut i Sverige. Det har varit
              upprepade larmrapporter från regionerna om att smittskyddsarbetet
              inte fungerat tillräckligt väl. Sverige har i jämförelse med många
              andra länder lagt ett väldigt stort ansvar på individen.
            </seg>
          </u>
          <u>
            <seg>
              Ministern har som sagt helt rätt i att om inte individen medverkar
              spelar det ingen roll vilka tekniska hjälpmedel man har eller
              hur hårt hälso- och sjukvården arbetar. Men många vittnar om att
              det har varit ett väl stort ansvar som har lagts på individen
              att själv kontakta dem som man eventuellt har träffat.
            </seg>
          </u>
          <u>
            <seg>
              Det hade varit bra om man från hälso- och sjukvårdens sida hade
              fått ett större stöd och stöttning i detta. Det är också därför
              som jag efterfrågar utvärdering i min interpellation. Nu har vi
              ändå levt med den här pandemin i över ett år. Vi bör titta på
              om de sätt som vi har valt i Sverige att till exempel smittspåra
              på har varit bra, om de fungerat som vi vill eller om det finns
              möjlighet till utveckling och förbättringar.
            </seg>
          </u>
          <u>
            <seg>
              Den europeiska smittskyddsmyndigheten lyfter fram att det är
              kontakt per telefon från vården som bör vara grunden i smittspårningsarbetet.
              I Sverige har inte detta varit grunden, utan det har ofta handlat
              om att man själv, digitalt eller på annat sätt, ska göra smittspårningen.
            </seg>
          </u>
          <u>
            <seg>
              När det gäller appen tycker inte jag heller att man ska överdriva
              vilken roll en sådan kan spela. Men jag tror att en app innebär
              en viktig möjlighet att komplettera det smittskyddsarbete som
              Sverige och övriga länder bedriver.
            </seg>
          </u>
          <u>
            <seg>
              Potentialen för detta verktyg borde också bli större och viktigare
              nu när resandet inom, och även utanför, unionen ökar. Då tror
              jag att det är bra om fler länder har de digitala verktygen på
              plats och även nyttjar den funk ­ tion som EU-kommissionen har
              tagit fram för att få de olika nationella apparna att funka tillsammans.
              Det är ju först då de blir verkligt verkningsfulla – när Sverige
              inför en app och ser till den också funkar i det EU-gemensamma
              systemet.
            </seg>
          </u>
          <u>
            <seg>
              Det är vad jag hoppas att Sverige ska göra även om det verkar
              som att regeringen tyvärr har stängt denna dörr, vilket jag tycker
              är olyckligt.
            </seg>
          </u>
          <u>
            <seg>
              När det gäller smittskyddsläkarna har det kommit fram uppgifter
              om att Sverige kanske inte har fler än 60 smittskyddsläkare, vilket
              är ett litet antal. Om vi jämför oss med Norge ser vi att man
              där har omkring 350 smittskyddsläkare. Om Sverige skulle ha haft
              lika många som Norge i relation till vår befolkning skulle vi
              snarare ha haft 700 smittskyddsläkare än 60.
            </seg>
          </u>
          <u>
            <seg>
              Jag och Moderaterna, och nu faktiskt också en majoritet i socialutskottet,
              tror att det här är någonting vi behöver se över. I nästa vecka
              kommer riksdagen därför att fatta beslut om ett tillkännagivande
              till regeringen om att se över organisationen med smittskyddsläkare
              och titta på hur man kan förstärka närvaron av smittskyddsläkare
              lokalt och stärka det regionala smittskyddsarbetet. Det tror jag
              är en viktig lärdom från den här pandemin.
            </seg>
          </u>
          <note>
            Anf. 109 Socialminister LENA HALLENGREN (S):
          </note>
          <u>
            <seg>
              Herr talman! Jag tror inte att vi ska underskatta vad som krävs
              för att ta fram en app när det handlar om integritet och central
              lagring av data. Det var någonting som Tyskland fick erfara när
              man delvis fick lägga ned arbetet för att det fanns en skepsis
              i grunden till datalagring, övervakning och så vidare. Det är
              möjligt att denna skepsis är ännu större i Tyskland, men det här
              är i alla fall ett exempel.
            </seg>
          </u>
          <u>
            <seg>
              Jag vill säga till alla som möjligen lyssnar att det inte finns
              någon EU-app som alla nu ska använda när man börjar röra sig fritt
              och som Sverige inte vill ansluta sig till, utan olika länder
              tittar på detta och jobbar lite olika. Inget land har kommit fram
              till att man har den optimala appen, som både blir nedladdad och
              väldigt väl använd och som är det som man i alla fall så här långt
              har kunnat peka på som det mest framgångsrika i smittskyddsarbetet.
            </seg>
          </u>
          <u>
            <seg>
              Det här är en global pandemi, men det är otroligt viktigt att
              vi ändå har ett nationellt perspektiv och att det finns en likvärdighet
              över landet. Men vi kommer inte ifrån att det är regionala smittskydd
              som arbetar och som utför ett enormt hårt arbete, många gånger
              med stöd, hjälp och ledning av Folkhälsomyndigheten.
            </seg>
          </u>
          <u>
            <seg>
              Man ska komma ihåg att det inte bara är smittskyddsläkare utan
              också behandlande läkare och många andra delar av sjukvården som
              ingår i smittskyddsarbetet, smittspårningen och så vidare. När
              man tittar på smittskyddsläkare behöver man därför titta på hela
              organisationen, men det råder ingen tvekan om att man har behövt
              utbilda fler smittskyddsläkare under krisen.
            </seg>
          </u>
          <u>
            <seg>
              Jag vill säga att svenska regioner inte har skickat signalen
              genom Folkhälsomyndigheten i det uppdrag de fick att de känner
              behov av att ha en specifik app. Däremot har personella resurser
              utan tvekan varit en flaskhals.
            </seg>
          </u>
          <u>
            <seg>
              Oavsett på vilket sätt man får veta att man är positiv behöver
              vi se till att vi kan hjälpas åt att smittspåra kring de positiva
              fallen. Då behöver det finnas kvantitet på människor som kan detta,
              som får utbildning och som kan vara de aktiva smittspårarna. Regionerna
              har arbetat intensivt med att lära upp ny personal och sätta dem
              i arbete, och det är det som, vad jag förstår, snarare har varit
              en flaskhals och en försvårande omständighet så här långt.
            </seg>
          </u>
          <u>
            <seg>
              Sedan tycker jag kanske inte att vi ska dra alla slutsatser här
              och nu. Dels har vi en coronakommission, dels menar jag att de
              uppdrag som är givna både till E-hälsomyndigheten och till Folkhälsomyndigheten
              är de underlag som regeringen behöver använda sig av snarare än
              ett tyckande att det skulle kunna vara bättre. Det handlar hela
              tiden om att inte bara använda sig av ekonomiska utan också av
              faktiska resurser när man ska utarbeta olika system och när man
              ska påverka organisationen runt om i landet.
            </seg>
          </u>
          <u>
            <seg>
              Tillkännagivandet får jag naturligtvis ta del av när det kommer.
              Men med all respekt – Sverige har ändå en organisation där regionerna
              har huvudansvar för hälso- och sjukvårdsorganisationen och för
              hur de bygger sin smittskyddsorganisation. Vi kan inte rita om
              denna karta från regeringens håll. Men det är klart att vi har
              anledning att se över hur smittskyddsarbetet bedrivs i landet
              som helhet; det kan jag redan nu säga. Exakt i vilken form får
              vi återkomma till.
            </seg>
          </u>
          <u>
            <seg>
              Jag vill understryka hur viktigt det är att testningen har stor
              kapacitet. Man kan smittspåra annars också, men om man inte har
              möjlighet att följa upp det med testning brister det. Även om
              jag har enormt stor respekt för att det kan finnas fördelar med
              appar också tycker jag inte att vi ska förstora frågan alltför
              mycket.
            </seg>
          </u>
          <u>
            <seg>
              Regionerna har uppfattningen att man arbetar på, att man behöver
              digi ­ tala stöd, att man snarare använder sig av andra modeller
              som är mer effek ­ tiva och att de personella resurserna har varit
              flaskhalsar och brister i syste ­ met.
            </seg>
          </u>
          <u>
            <seg>
              Jag tror att vi behöver arbeta vidare med det här på olika sätt
              för att se till att man inte minst under hösten klarar av eventuella
              utbrott, kluster och så vidare. Vi måste snabbt kunna stoppa en
              eventuell ny smittspridning oavsett om den är lokal eller regional.
            </seg>
          </u>
          <note>
            Anf. 110 JOHAN HULTBERG (M):
          </note>
          <u>
            <seg>
              Herr talman! Jag kan förstå att regionerna inte har lyft fram
              behovet av en smittskyddsapp och tyckt att det först och främst
              är en app de har saknat i arbetet under pandemin.
            </seg>
          </u>
          <u>
            <seg>
              Jag tror som sagt att appen blir viktigare nu, framåt, när resandet
              över gränserna ökar. Då tror jag att den modell vi har i Sverige
              behöver kompletteras och att digitala verktyg – som kanske har
              registrerat var jag har varit på min semester, vilka butiker eller
              annat som jag har befunnit mig i och vilka jag kan ha träffat
              – skulle kunna vara ett stöd.
            </seg>
          </u>
          <u>
            <seg>
              Det är, herr talman, lite grann det här som jag har kritiserat
              regeringen för under pandemin: Man är så otroligt mycket här och
              nu och har inte riktigt förmågan att blicka framåt och ha en förberedelse
              för det som komma skall. Vi har sett detta under de tidigare vågor
              som har kommit under pandemin. Regeringen var inte förberedd på
              en andra våg och inte på en tredje våg, och det har fått konsekvenser.
            </seg>
          </u>
          <u>
            <seg>
              Nu tycker jag att det är viktigt att man funderar på hur man
              ska skapa förutsättningar för ett bra och fungerande smittskyddsarbete
              framåt, när rörligheten ökar. Då tror jag och mitt parti att en
              app hade kunnat vara ett komplement.
            </seg>
          </u>
          <u>
            <seg>
              Men som sagt: Man ska inte överdriva betydelsen av en app. Jag
              ser också de problem som ministern lyfter i sina inlägg kopplat
              till integritet och till att appen i sig inte löser något om den
              inte får ett stort användande. Det är naturligtvis på det sättet,
              och det är viktigt att ha det sagt.
            </seg>
          </u>
          <u>
            <seg>
              När det gäller smittskyddsläkarna och det tillkännagivande som
              riksda ­ gen sannolikt kommer att rikta i nästa vecka handlar
              det om att se över organisationen och titta på hur smittskyddsarbetet
              kan förstärkas och orga ­ nisationer utvecklas. Vi tror att det
              hade varit intressant att titta på till exempel den norska modellen,
              där man har smittskyddsläkare inte bara i re ­ gionerna utan i
              varje kommun. Så kan man mer lokalt jobba med att förebygga och
              stoppa smittspridning i en pandemi som den vi nu befinner oss
              i.
            </seg>
          </u>
          <note>
            Anf. 111 Socialminister LENA HALLENGREN (S):
          </note>
          <u>
            <seg>
              Herr talman! Det låter väl ändå som att vi är rätt överens om
              att en smittspårningsapp inte löser problemet.
            </seg>
          </u>
          <u>
            <seg>
              Om staten, myndigheterna och regeringen går in och säger ”nu
              borde alla regioner göra så här” kan man också ställa till det
              för regionerna, inte minst i ett läge där de håller på och agerar
              i en pågående kris.
            </seg>
          </u>
          <u>
            <seg>
              Det är såklart alltid Johan Hultbergs roll som oppositionsföreträdare
              att säga att regeringen hela tiden har varit sen och inte haft
              koll på läget. Men jag delar inte den bilden, och jag har inte
              heller noterat alla förslag från Moderaterna som tydligen hade
              kunnat lösa många av utmaningarna – om ni bara hade uttryckt dem
              lite högre.
            </seg>
          </u>
          <u>
            <seg>
              Det är ett faktum att sjukvårdsorganisationen ändå är en regional
              angelägenhet. Vi ska ge allt tänkbart stöd för att man ska kunna
              göra det hela likvärdigt över landet och för att man ska ha rätt
              förutsättningar för sitt arbete – i det fall vi nu talar om gäller
              det testning och smittspårning.
            </seg>
          </u>
          <u>
            <seg>
              Men det är viktigt att regionerna ser att detta passar in i deras
              struktur. I ett läge när krisen är över går det kanske att förhålla
              sig till detta på ett annat sätt. Men det är annorlunda om man
              kommer mitt i en kris och från regeringens sida genom Folkhälsomyndigheten
              efterhör hur regionerna ser på detta och frågar: Finns det ett
              behov? Om svaret då är nej tycker jag att vi har ett ansvar att
              lyssna också på det.
            </seg>
          </u>
          <u>
            <seg>
              Men det handlar även om att se till att möta regionerna utifrån
              utbrottsteam, som vi har talat om tidigare, där Folkhälsomyndigheten
              ska stödja, vägleda och utbilda för att man ska undgå de flaskhalsar
              som har funnits i och med att man har haft för få personer som
              kan hjälpa till att smittspåra. Då blir det väldigt mycket viktigare
              att arbeta med det än att lägga tid och kraft på andra saker.
            </seg>
          </u>
          <u>
            <seg>
              Jag vill avsluta med att säga att när det gäller smittskydd som
              är regio ­ nalt har regionerna såklart också ett ansvar för kommunerna;
              det vill jag verkligen understryka. Det är ju ingen smittskyddsläkare
              som i dag är re ­ gio ­ nal som kan säga att kommunerna får lösa
              detta själva. Hälso- och sjuk ­ vården har ju ett ansvar för regioner
              och för de kommuner som där ingår. Om de sedan behöver förstärkas
              är en annan sak, men man kan inte av ­ hända sig ansvaret och
              säga att man bara bryr sig om det som är den regio ­ nala strukturen.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2020/21:701 om skyddat boende för
            barn
          </note>
          <note>
            Anf. 112 Socialminister LENA HALLENGREN (S):
          </note>
          <u>
            <seg>
              Herr talman! Linda Lindberg har frågat mig vilka åtgärder jag
              avser att vidta för att säkerställa att ett barn som bor på skyddat
              boende med en vårdnadshavare får rätt till skolgång, vård och
              uppföljning men även att dokumentation görs samt om jag avser
              att återkomma till riksdagen med lagförslag om att även barn som
              medföljande till skyddat boende får eget beslut och därmed egen
              uppföljning.
            </seg>
          </u>
          <u>
            <seg>
              Regeringen har uppdragit åt Inspektionen för vård och omsorg,
              IVO, att förstärka tillsynen över socialtjänstens handläggning
              av ärenden som rör stöd och skydd till barn och unga. Till uppdraget
              hör bland annat att granska hur socialnämnden hanterar förhandsbedömningar
              och skyddsbedömningar, till exempel för barn som följer med sin
              mamma till ett skyddat boende.
            </seg>
          </u>
          <u>
            <seg>
              Linda Lindbergs frågor verkar syfta på förslag som har lämnats
              av U tredningen om ett stärkt barnrättsperspektiv för barn i skyddat
              boende (SOU 2017:112). I en departementspromemoria från 2020 (Ds
              2020:16) kompletteras dessa förslag även med förslag om bland
              annat förutsättningarna för beslut om om edelbar placering av
              barn i skyddat boende. De sam ­ lade förslagen bereds inom Regeringskansliet.
              I dagsläget är det inte möjligt för mig att säga något om lagförslag
              på detta område.
            </seg>
          </u>
          <note>
            Anf. 113 LINDA LINDBERG (SD):
          </note>
          <u>
            <seg>
              Herr talman! Tack för svaret, socialminister Hallengren!
            </seg>
          </u>
          <u>
            <seg>
              Jag tänker börja med att uppehålla mig lite vid debatten om våld
              i nära relationer, som den senaste tiden har varit väldigt intensiv.
              Det är å ena sidan oerhört bra, för det gör att vi kan belysa
              problematiken kring detta. Men å andra sidan är det också ett
              tecken på att politiken och samhället faktiskt har misslyckats
              kapitalt på det här området. När dessutom fem kvinnor dör inom
              loppet av en månad på grund av våld från en partner eller en före
              detta har vi verkligen ett stort arbete att göra – för att inte
              tala om alla de kvinnor och barn som här och nu blir utsatta för
              psykiskt eller fysiskt våld.
            </seg>
          </u>
          <u>
            <seg>
              Våld i nära relationer är enligt mig ett stort samhällsproblem,
              ett folkhälsoproblem och ett brott mot mänskliga rättigheter.
              Vi sverigedemokrater har inte haft förmånen att styra Sverige
              än, men jag kan inte tänka mig att Socialdemokraterna på något
              sätt kan tycka att de har gjort ett riktigt gott arbete de senaste
              åtta åren i denna fråga – heller – även om jag vet att regeringen
              har gjort en del.
            </seg>
          </u>
          <u>
            <seg>
              Många kvinnor vittnar också om brister i den process som kommer
              då man äntligen samlat kraft och mod att ta sig ur ett destruktivt
              förhållande. Bristen på kunskap inom både polis, socialtjänst
              och rättsväsen är påtaglig. Insatser och lagar måste i någon mening
              synkroniseras, och ett helhetsperspektiv måste tas i de här frågorna.
              Här önskar vi se ett nationellt kompetenscentrum som håller ihop
              kedjan av insatser och stöd så att kvinnor och barn, men även
              män, får den hjälp och det stöd som kan förväntas.
            </seg>
          </u>
          <u>
            <seg>
              I dag har vi som sagt en rad myndigheter, organisationer och
              verksamheter som kliver fram och gör fantastiska insatser, men
              vi har ingen samlad styrning. Det är någonting som vi skulle vilja
              se. Jag tycker att det är en brist i det här arbetet, i ett så
              jämställt och bra land som Sverige. Här behöver vi ha en samordning.
              Vi behöver forskning. Vi behöver riktlinjer och stöd. Vi behöver
              en nationell strategi för en kompetenshöjning på alla nivåer och
              i alla instanser på det här området. Det duger inte att smådutta.
              Jag hoppas att vi slipper ha den här debatten igen om tio år och
              konstatera att ingenting har förändrats.
            </seg>
          </u>
          <u>
            <seg>
              Så länge politiken inte kan växla om kommer våldet att fortsätta.
              Jag är beredd till mycket, herr talman, för att nå målet om en
              nollvision här.
            </seg>
          </u>
          <u>
            <seg>
              Mitt i denna tillvaro befinner sig många barn, herr talman. Barns
              trygghet och säkerhet är något som vi bör sträva efter och garantera.
              Vi driver sedan tidigare frågan om en barndomsgaranti, som min
              kollega tidigare i dag tog upp med ministern, som kortfattat lyfter
              just vikten av att barns bästa sätts i fokus i alla sammanhang.
            </seg>
          </u>
          <u>
            <seg>
              Cirka 6 200 barn i Sverige bodde på skyddat boende mellan den
              31 juli 2018 och den 1 augusti 2019. En studie som gjorts visar
              att 50 procent av de förskolebarn som bott på ett skyddat boende
              lider av posttraumatiskt stressyndrom. Det larmas också om att
              skolgång, vård och uppföljning brister. Antalet barn som vistas
              på skyddat boende har också ökat markant.
            </seg>
          </u>
          <u>
            <seg>
              Min fråga till ministern rör just situationen för de barn som
              placeras på skyddat boende på grund av våld i hemmet. Dessa barn
              är så kallade medföljande till en förälder. Det innebär i dagsläget
              att de inte får en egen insats. Vi har då 6 000 barn som i någon
              mening flyger under radarn i detta sammanhang. Man får helt enkelt
              inte sina lagliga rättigheter tillgodosedda i dag.
            </seg>
          </u>
          <u>
            <seg>
              Jag uppfattade i svaret från ministern att man fortfarande tittar
              på de förslag som lämnades av Utredningen om ett stärkt barnrättsperspektiv
              för barn i skyddat boende 2017. Vi är nu inne på 2021, och regeringen
              tittar fortfarande. Tänker regeringen göra någonting åt situationen
              för de barn som bor på skyddat boende så att vi kan säkerställa
              att dessa får den vård, den skolgång och det stöd som kan förväntas
              av samhället, eller vad är regeringen villig att göra? När kan
              vi i så fall se ett sådant förslag på riksdagens bord?
            </seg>
          </u>
          <note>
            Anf. 114 Socialminister LENA HALLENGREN (S):
          </note>
          <u>
            <seg>
              Herr talman! Tack för frågan, Linda Lindberg! Tack också för
              att du börjar i ett mycket större perspektiv, som jag är helt
              övertygad om att också min kollega Märta Stenevi gärna hade velat
              resonera kring.
            </seg>
          </u>
          <u>
            <seg>
              Det finns ett väldigt brett och sammanhållet arbete – det har
              säkert inte Linda Lindberg missat – som handlar om mäns våld mot
              kvinnor. En strategi togs fram av min företrädare för ett antal
              år sedan, och det var också en av de första saker som den socialdemokratiska
              och miljöpartistiska regeringen satte upp som verkligt viktiga
              frågor. Det talar för att vi har ett samlat förhållningssätt och
              arbetar på väldigt många områden, men det arbetet hålls nu ihop
              av min kollega Märta Stenevi.
            </seg>
          </u>
          <u>
            <seg>
              Det går ju att beskriva vad det är som händer. Jag vill påstå
              att väldigt många saker har hänt. Positionerna har flyttats fram.
              Så sent som nu i veck ­ an beslutade riksdagen om barnfridsbrott
              – om barn bevittnar brottet skärps straffet, helt enkelt. Det
              handlar också om hedersrelaterat våld och barn som utsätts för
              könsstympning, barnäktenskap och så vidare. Det finns många områden
              på det straffrättsliga området.
            </seg>
          </u>
          <u>
            <seg>
              Det finns också väldigt mycket i välfärdspolitiken som handlar
              om att faktiskt sätta barnen främst. Inte minst har det i pandemin
              handlat om att se till att barn och unga får de bästa möjliga
              förutsättningarna. Om andra har fått begränsa sina liv har vi
              verkligen försökt sätta barnens perspektiv mycket längre fram
              – möjlighet till fritidsaktiviteter, att få gå i skola, stöd till
              olika typer av frivilligorganisationer, jourer och telefoner för
              att man ska kunna ringa och meddela sig när livet helt enkelt
              känns tufft på olika sätt. Jag vill ändå påstå att mycket handlar
              om det.
            </seg>
          </u>
          <u>
            <seg>
              Det gäller också välfärdspolitiken i vid mening, som handlar
              om att bygga ut förskola och skola, och likaså kvinnors rättigheter
              i vid mening. Kvinnors rätt till egen försörjning och kvinnors
              rätt att känna trygghet är förstås jätteväsentliga. Det handlar
              om stöd till kvinnojoursorganisationer. Även om jag som sagt inte
              har det samlade ansvaret ligger just jourerna och skyddat boende,
              som vi ska återkomma till, under mitt ansvar. I möten med utsatta
              kvinnor, kvinnoorganisationer och kvinnojourer hör jag också mycket
              av det som Linda Lindberg och många andra beskriver.
            </seg>
          </u>
          <u>
            <seg>
              Jag delar dock inte den bild som kanske lite för ofta ges av
              att allt har misslyckats kapitalt. Ett samhälle blir ju sällan
              färdigbyggt. Även om man har fyra år eller flera mandatperioder
              på sig får man hela tiden ta steg. Man kan inte leva i tron att
              vi någon gång liksom blir färdiga. Samhället ställs ju hela tiden
              inför nya prövningar. Pandemin är bara ett exempel på det. Så
              är det hela tiden. Det arbetet fortsätter. Jag tror inte att vi
              i den här valrörelsen heller kommer att säga: Nu är vi nöjda,
              nu lämnar vi över till någon annan. Det är klart att det hela
              tiden finns mer att göra.
            </seg>
          </u>
          <u>
            <seg>
              Eftersom Linda Lindberg själv nämnde detta med barndomsgaranti
              vill jag bara säga att den interpellationen var ganska anmärkningsvärd.
              När det kommer till barns rättigheter kan vi ju inte låta bli
              att tala om att barnkonventionen nu är svensk lag. Det tyckte
              Sverigedemokraterna inte att den skulle vara. Då tycker jag att
              man ska vara lite försiktig när man talar om att den här regeringen
              har misslyckats kapitalt men att vi behöver ha ett barnperspektiv
              på allt. Det är precis det som barnkonventionen syftar till.
            </seg>
          </u>
          <u>
            <seg>
              Sedan vi ratificerade den har vi successivt anpassat svensk lagstiftning
              till den. Men det är ju en annan sak att också göra den till lag,
              där den faktiskt hårt prövas mot annan lagstiftning. Jag vill
              hävda att det har flyttat fram positionerna och kommer att fortsätta
              att flytta fram barns rättigheter. Det gör att perspektivet läggs
              in i alla sammanhang och att det ställs krav på att kunskapen
              är tillräcklig samt att den får byggas på och hela tiden ses som
              en färskvara för alla som jobbar gentemot barn.
            </seg>
          </u>
          <u>
            <seg>
              Utredningen i fråga överlämnades 2018, men det fanns behov av
              att komplettera den. Därför kom det tillbaka en departementspromemoria
              2020, och det är den vi bereder. Jag vill understryka att det
              inte handlar om så många år som man kan tycka. Detta är ganska
              komplicerad lagstiftning, och vi arbetar med den just nu.
            </seg>
          </u>
          <u>
            <seg>
              Anf. 115 LINDA LINDBERG (SD):
            </seg>
          </u>
          <u>
            <seg>
              Herr talman! Tack så väldigt mycket för svaret, socialministern!
            </seg>
          </u>
          <u>
            <seg>
              Jag tänker inte uppehålla mig speciellt mycket vid barnkonventionen,
              men i och med att den nu är lag ställs det krav på kommuner och
              regioner, och även på regeringen, gällande att den faktiskt implementeras
              så att den inte krockar med våra egna lagar. En del undersökningar
              har ju visat på att kommuner har väldigt svårt för att arbeta
              med detta, för de vet inte riktigt vad de ska göra. Men det är
              en annan sak.
            </seg>
          </u>
          <u>
            <seg>
              Precis som regeringen tycker vi, och jag, att det är oerhört
              viktigt att vi arbetar med att säkra barns trygghet. Som Hallengren
              nämnde är den lagändring som träder i kraft den 1 juli och som
              gör det straffbart att låta barn bevittna brott oerhört bra och
              ett steg i rätt riktning.
            </seg>
          </u>
          <u>
            <seg>
              Men när det gäller att se barnen behöver vi få till ännu fler
              förändringar inom socialtjänstens arbete med barn som befinner
              sig i våldsutsatta miljöer. Vi har arbetat aktivt med socialtjänstfrågorna,
              i synnerhet de frågor som rör barn, och jag påstår att vi hanterar
              dem väldigt aktivt inom social ­ utskottet.
            </seg>
          </u>
          <u>
            <seg>
              För mig är dessa frågor ytterst prioriterade. Vi bygger samhället
              genom barnen, herr talman, och vi har inte råd att fallera mer.
              Hela våren har kantats av missförhållanden. Vi kan inte ha barn
              som far illa i statens och kommunernas famnar. Det har rört sig
              om familjehemsplaceringar och om HVB-placeringar. Vi har nåtts
              av rapporter om missförhållanden i samband med olika Sis-placeringar.
              Det handlar även om barn som bevittnar våld eller som kommer i
              kläm på grund av att samhället någonstans har misslyckats med
              att få stopp på våldet.
            </seg>
          </u>
          <note>
            Enligt Brås statistik polisanmäldes 23 200 fall av misshandel
            av kvinnor över 18 år under 2020. I 80 procent av dessa fall var
            kvinnan bekant med sin förövare. Dessutom anmäldes 1 530 fall
            av grov kvinnofrids ­ kränkning. En uppskattning är att endast
            runt en fjärdedel av våldet i nära relationer polisanmäls.
          </note>
          <u>
            <seg>
              Återigen: Mitt i detta kaos finns oftast barnen. Jag kan förstå
              att det är svårt att anmäla – det är inte enkelt att anmäla den
              som man bor med och har barn med och som man har byggt upp sitt
              liv omkring. Många kvinnor, och även organisationer, stärker bilden
              av att processen för att ta sig i mål är väldigt tuff. Myndigheter
              pratar helt enkelt inte samma språk.
            </seg>
          </u>
          <u>
            <seg>
              Jag har mottagit flera berättelser från kvinnor som vittnar om
              just okunskap och oförståelse. Om en kvinna exempelvis söker upp
              socialtjänsten på grund av våld i hemmet blir hon och barnet placerade
              i ett skyddat boende. Under placeringen har den andra vårdnadshavaren
              rätt till umgänge med barnet. Jag vågar påstå att det måste vara
              högst förvirrande för barnet att å ena sidan bo på ett skyddat
              boende för att undgå en våldssituation och å andra sidan umgås
              med den andra vårdnadshavaren för att myndigheten säger det, utan
              att barnet självt egentligen vill det.
            </seg>
          </u>
          <u>
            <seg>
              Vi behöver få till en utredning om umgängesrätten vid barns placering
              i skyddat boende. Dessutom kan kvinnan bli skadeståndsskyldig
              för försvårande av umgänge, eller umgängessabotage, trots att
              hon är i socialtjänstens vård. Det behöver vi också titta på.
            </seg>
          </u>
          <u>
            <seg>
              Situationen med våld i nära relationer är inte helt enkel. Vi
              behöver göra mycket på många håll.
            </seg>
          </u>
          <u>
            <seg>
              Det kan också konstateras att som lagen ser ut i dag får barn
              helt enkelt inte ett eget beslut vid placering, det vill säga
              ingen insats. De är endast medföljande till – oftast – mamman.
              Avsaknad av beslut innebär egentligen att det inte finns någon
              plan, dokumentation, statistik eller uppföljning och att det inte
              finns några samtal riktade till barnet.
            </seg>
          </u>
          <u>
            <seg>
              Jag menar att ett beslut bör tas i de fall då barn är medföljande,
              och det gläder mig att regeringen fortsatt tittar på detta. Jag
              kan se att det någonstans finns en liten rättsosäkerhet kring
              denna hantering. Vi köper oftast upp externa platser på kvinnojourer
              som inte är licensierade och där kvaliteten kan variera en del,
              även om jag vet att många gör sitt absolut bästa för att bedriva
              en god verksamhet.
            </seg>
          </u>
          <note>
            Anf. 116 Socialminister LENA HALLENGREN (S):
          </note>
          <u>
            <seg>
              Fru talman! Apropå detta med avsaknad av licens vill jag säga
              att vi här har en utmaning i sig. Att ha ideella kvinnojourer
              som också driver skyddade boenden tror jag är otroligt positivt.
              Att inte våga anmäla och att inte ta steget kan jag inte ens föreställa
              mig – har man inte varit i den si ­ tuationen kan man nog absolut
              inte sätta sig in i vad det faktiskt innebär och hur svårt det
              steget är.
            </seg>
          </u>
          <u>
            <seg>
              Att då känna att man inte alltid vänder sig till en myndighet
              utan till en kvinnojour har ett eget värde. Man behöver verkligen
              fundera över vad ideella krafter betyder när man ska göra avtal
              och det är vinstdrivande. Jag vill verkligen skicka in den frågan,
              inte minst till Linda Lindberg, att fundera över. Jag tror att
              den spelar väldigt stor roll för tryggheten och hur människor
              upplever situationen.
            </seg>
          </u>
          <u>
            <seg>
              Jag vill också säga att det är väldigt bra att vi inte säger
              ”våld i nära relationer”. Jag tror att vi ska tala om mäns våld
              mot kvinnor. Det var ett väldigt medvetet beslut från den här
              regeringen att säga att strategin handlar om mäns våld mot kvinnor
              och att inte få det att låta som någonting som sker innanför hemmets
              fyra väggar och som därmed skulle vara mindre allvarligt. Det
              vill jag verkligen uppmana till.
            </seg>
          </u>
          <u>
            <seg>
              Det är förstås förfärligt när antalet fall ökar. Detta kan dock
              synliggöra den kriminalitet som det innebär och synliggöra att
              kvinnor vågar ta steget – att det finns saker som gör att man
              har tagit steget att göra anmälan och att faktiskt be om den hjälp
              som man ska ha all rätt till.
            </seg>
          </u>
          <u>
            <seg>
              Vi skulle kunna ha en lång diskussion, men jag är ganska säker
              på att vi står på samma sida i detta fall. Det ska inte vara kvinnorna
              som ska gömma sig, behöva söka skyddade boenden, behöva ta detta
              svåra steg och kanske leva med skyddad identitet under överskådlig
              del av livet. Detsamma gäller inte minst de barn som ska växa
              upp med samma orimliga förutsättningar. Det är klart att det handlar
              om förövaren – vi måste på olika sätt se till att det inte händer
              och att det inte händer igen. Jag ska lämna den här diskussionen,
              men jag ville få med detta.
            </seg>
          </u>
          <u>
            <seg>
              Jag vill understryka att den utredning som vi talar om har tillsatts
              av regeringen eftersom vi tycker att det är väldigt angeläget
              att man ser barn som de subjekt de är och som egna individer som
              kan behöva skydd. I grund och botten är detta en bra utredning
              som vi har kunnat verkställa flera delar av.
            </seg>
          </u>
          <u>
            <seg>
              Det har dock funnits en del svårigheter som det har behövt arbetas
              vidare med. Jag hoppas att vi när vi bereder detta vidare ska
              kunna lägga fram förslag. Jag kan dock inte beskriva när och hur
              eftersom jag inte vet detta än.
            </seg>
          </u>
          <u>
            <seg>
              Hur man arbetar med skolan och rätten att bli mottagen är en
              fråga som jag tänker mig att även Utbildningsdepartementet arbetar
              med. Det spelar förstås roll. Det kan vara svårt för en kommun
              att väldigt tillfälligt, väldigt snabbt och utan att veta för
              hur lång tid ta emot ett barn, men det är ju väldigt viktigt att
              man ser till att det är möjligt.
            </seg>
          </u>
          <u>
            <seg>
              Jag vill avslutningsvis säga att vi bygger samhället för barnen
              och att vi ska bygga det med barnen. Att se till att alla barn
              får möjlighet att växa upp i trygghet är någonting som måste vägleda
              oss i arbetet. Det är uppenbart att alla barn inte får samma förutsättningar.
              Det är därför vi behöver ha ett välfärdssamhälle och ett trygghets-
              och skyddsnät som gör att samhället kan fånga upp barn när de
              hamnar i situationer där de riskerar att falla igenom.
            </seg>
          </u>
          <u>
            <seg>
              Skyddade boenden är förstås en del för de barn som har det allra
              tuffast. Olika former av placeringar behöver vi också arbeta med.
              Det ska vara bästa möjliga kvalitet i detta givet att det är väldigt
              svåra utmaningar för den personal och för den profession som gör
              sitt bästa för att möta dem. Det är förstås alltid en svår situation,
              men detta är kanske det viktigaste arbete man kan bedriva i vårt
              land.
            </seg>
          </u>
          <note>
            Anf. 117 LINDA LINDBERG (SD):
          </note>
          <u>
            <seg>
              Fru talman! Precis som ministern nämnde kan nog både ministern
              och jag se problematiken och dela denna uppfattning. Jag kan se
              att vi har mycket kvar att göra, även om en hel del har gjorts.
            </seg>
          </u>
          <u>
            <seg>
              Hela situationen för barnen är för mig väldigt problematisk,
              fru talman, inte minst ur ett barnrättsperspektiv. Oavsett om
              man kallar det våld i nära relationer eller mäns våld mot kvinnor
              och barn måste det angripas från flera håll. De insatser man har
              gjort är jättebra, och det är jättebra att man har skärpt straffen.
              Vi behöver dock också jobba med det proaktiva, och vi behöver
              se till att de som behöver hjälp och som söker socialtjänstens
              insatser får denna hjälp på ett adekvat sätt.
            </seg>
          </u>
          <u>
            <seg>
              Socialtjänstens insatser utförs i dessa fall i mångt och mycket
              av ideella verksamheter, där återkoppling och uppföljning när
              det gäller barnen inte finns eftersom man inte har tagit ett beslut.
              Verksamheterna är inte licensierade, och det finns inga kvalitetskrav
              gällande säkerhet. Bemanningen kan variera kraftigt med variation
              över landet.
            </seg>
          </u>
          <u>
            <seg>
              Då det inte finns några beslut om insatser gällande respektive
              barn saknas också dokumentationsplikt, vilket leder till att varken
              hemmet eller socialtjänsten kan följa upp barnens placering. Det
              finns då heller ingen koppling till om man har fått utbildningsinsatser
              eller om man har fått den vård och det stöd som finns.
            </seg>
          </u>
          <u>
            <seg>
              Som jag tidigare har nämnt vet jag att många verksamheter gör
              alldeles förträffliga insatser. Jag vill alltså inte kritisera
              någon. Men faktum kvarstår; tiden tickar på, och barn blir just
              nu placerade i skyddat boende. Jag vill uppmana regeringen att
              skyndsamt arbeta fram ett förslag i frågan. Det vill jag verkligen
              se.
            </seg>
          </u>
          <u>
            <seg>
              En avslutande, snabb fråga till socialministern gäller just barnkonven
              ­ tionen, dess intentioner och regeringens eget åttonde långsiktiga
              målområ ­ de om skydd, stöd och behandling för barn som utsätts
              för mäns våld mot kvinnor och hedersrelaterat våld mot kvinnor
              och att samhällets insatser för flickor och pojkar ska vara likvärdiga
              och av god kvalitet. Uppfyller vi det så som systemet ser ut i
              dag?
            </seg>
          </u>
          <note>
            Anf. 118 Socialminister LENA HALLENGREN (S):
          </note>
          <u>
            <seg>
              Fru talman! Det finns mycket kvar att göra. Det var kanske också
              lite där vi började interpellationsdebatten, dialogen eller diskussionen.
              Samhället blir verkligen inte färdigbyggt.
            </seg>
          </u>
          <u>
            <seg>
              Jag vill understryka att det förstås är fråga om lagstiftning.
              Men det gläder mig att Linda Lindberg inte har som huvudfokus
              att vi ska hitta på nya straff och påföljder. Detta handlar nämligen
              om hur föräldrar ska bli trygga i sitt föräldraskap. Hur ska vi
              stödja föräldrar som tycker att det är svårt med gränssättning
              eller som behöver hjälp och stöd? Hur ska vi kunna komma in tidigare?
              Det handlar om mellantvång, vistelseförbud och så vidare. Man
              ska inte behöva känna att man handlar i ett läge där det är antingen
              samtycke eller tvångsomhändertagande som gäller. Vi kom också
              in lite grann på att det är ett brutalt ingrepp i en ung människas
              liv. Ambi ­ tionen är förstås att få familjer att fungera. Hur
              stöder vi föräldraskapet? Hur förebygger vi?
            </seg>
          </u>
          <u>
            <seg>
              Jag glömde säga det tidigare, men jag vill påminna om att vi
              har gjort en översyn av hela socialtjänstlagen. Det är ett omfattande
              arbete som har gjorts under tre och ett halvt års tid. Vi arbetar
              nu med hur vi ska ta det vidare. Men en utgångspunkt är att barns
              och ungas perspektiv ska genomsyra det. Det handlar också om hur
              man ska komma in tidigare och hur man sänker trösklar. Hur ska
              vi se till att man på ett enkelt sätt – det är lite på myndighetsspåret
              – vågar ta kontakt utan att man ska behöva vända in och ut på
              sig själv? Det ska kanske inte göras så mycket anteckningar. Hur
              kan man snabbt och enkelt känna att någon lyssnar?
            </seg>
          </u>
          <u>
            <seg>
              Hur kan vi se till att underlätta samverkan? Vi har till exempel
              presenterat förslag på att kanske låta socialnämnden hämta in
              sekretesskyddade uppgifter från en annan socialnämnd. Hur ska
              polis och socialtjänst samarbeta och samverka och så vidare?
            </seg>
          </u>
          <u>
            <seg>
              Det finns väldigt mycket att göra. Men jag vill understryka att
              det förstås handlar om dem som arbetar på skyddade boenden, i
              familjehem och så vidare. Men vi behöver också ha fokus på hur
              vi skapar ett samhälle som ger trygghet och som gör så att föräldrar
              kan vara goda förebilder för sina barn, så att barnen ges bästa
              tänkbara uppväxtvillkor.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 14 Svar på interpellation 2020/21:714 om pandemilagen och begränsningar
            vid stora evenemang
          </note>
          <note>
            Anf. 119 Socialminister LENA HALLENGREN (S):
          </note>
          <u>
            <seg>
              Fru talman! Angelika Bengtsson har frågat mig om jag med tanke
              på att frust r ationen inom idrottsvärlden växer sig allt starkare
              förstår att nuvarande restriktioner är ologiska. Angelika Bengtsson
              har också frågat mig varför regeringen inte öppnar upp för ett
              procentuellt publikinsläpp till arenor i stället för att det ska
              vara ett fast antal oberoende av arenans storlek.
            </seg>
          </u>
          <u>
            <seg>
              Signifikant för allmänna sammankomster och offentliga tillställningar,
              som bland annat idrottsmatcher, är ofta att människor ska komma
              samman, göra eller uppleva något ihop. Det sker ofta på en viss
              plats vid en viss tidpunkt. Det kan dra till sig människor som
              normalt inte träffas och som ibland kommer från olika landsändar.
              Det gör att det finns skäl att reglera sådan verksamhet på ett
              annorlunda sätt än för till exempel en butik. Där är inte syftet
              att samlas, utan besökare kan komma och gå under butikens hela
              öppettid. Butiker, gym, serveringsställen och ett flertal andra
              verksamheter har också särskilda begränsningar när det gäller
              antalet personer som samtidigt får vistas i lokalen. Det är viktigt
              för att minska risken för smittspridning.
            </seg>
          </u>
          <u>
            <seg>
              Jag har förståelse för att det finns en frustration då många
              verksamheter anser sig ha lokaler där man på ett smittsäkert sätt
              kan ta in fler än åtta personer. När lagen (2021:4) om särskilda
              begränsningar för att förhindra spridning av sjukdomen covid-19
              , den så kallade covid-19-lagen, infördes var regeringen tydlig
              med att den skulle möjliggöra för smittskyddsåtgärder som är anpassade
              efter verksamheternas olika förutsättningar att bedrivas på ett
              smittskydd s säkert sätt. Sedan lagen infördes har smittspridningen
              legat på en väldigt hög nivå, och under en lång tid ökade den.
              Vården har dessutom varit mycket hårt belastad. Det har inte varit
              läge att ändra begränsningarna.
            </seg>
          </u>
          <u>
            <seg>
              Regeringen har den 12 maj 2021 beslutat om nya deltagartak som
              tar hänsyn till verksamheternas olika förutsättningar och till
              att smittrisken ser olika ut beroende på om arrangemanget till
              exempel sker inomhus eller utomhus samt om deltagarna anvisas
              sittplatser eller inte. För inomhus ­ arrangemang ska deltagartaket
              som huvudregel forts ätta att vara 8 deltag ­ are . Men om deltagarna
              inomhus anvisas en sittplats kan upp till 50 deltag ­ are tillåtas.
              I arrangemang utomhus får maximalt 100 personer delta om de inte
              anvisas en sittplats. På arrangemang som anordnas utomhus med
              an ­ visad sittplats, till exempel på stora utomhusarenor, kan
              upp till 500 perso ­ ner tillåtas . En särskild begränsning införs
              för motionslopp och liknande idrottstävlingar, där högst 150 idrottsutövare
              får delta. Dessa deltagartak träder i kraft den 1 juni 2021.
            </seg>
          </u>
          <u>
            <seg>
              Regelverket tar således bättre hänsyn till de risker som är förknippade
              med arrangemangets förutsättningar. För stående publik på en konsert
              inomhus är det motiverat att ha en deltagarbegränsning som går
              längre jämfört med en tillställning eller sammankomst där deltagarna
              tilldelas anvisade sittplatser. Då finns det bättre möjlighet
              att hålla avstånd under hela den tid sammankomsten eller tillställningen
              pågår.
            </seg>
          </u>
          <u>
            <seg>
              Vidare behöver man beakta de kringarrangemang som inte omfattas
              av deltagarbegränsningar, såsom lokal kollektivtrafik där trängsel
              och risk för smittspridning kan uppstå om det är många som ska
              till och från samma plats vid samma tidpunkt. Regeringen har därför
              bedömt att fasta deltagartak behövs ännu en tid. Folkhälsomyndigheten
              har också meddelat närmare föreskrifter om krav på smittskyddsåtgärder.
              På så sätt kan anordnare av arrangemang vidta mer anpassade smittskyddsåtgärder
              utifrån verksamheternas förutsättningar.
            </seg>
          </u>
          <note>
            Regeringen presenterade i går, den 27 maj, en plan för avvecklingen
            av restriktioner. Lättnader planeras utifrån den förväntade smittspridning
            ­ en, belastningen på sjukvården och vaccinationsgraden. Regeringen
            har bedömt att nästa höjning av deltagartaken förväntas kunna
            ske omkring den 1 juli 2021 för att helt tas bort någon gång i
            september.
          </note>
          <note>
            Anf. 120 ANGELIKA BENGTSSON (SD):
          </note>
          <u>
            <seg>
              Fru talman! Tack, statsrådet Hallengren, för svaret på interpellationen!
              Sedan jag lämnade in den har en hel del lättnader i restriktionerna
              gjorts. Inte minst gör man numera skillnad mellan inomhus- och
              utomhussporter. Det är bra. I går presenterades som sagt också
              de fem stegen för återöppnandet av samhället, som jag tror att
              många av oss har sett fram emot.
            </seg>
          </u>
          <u>
            <seg>
              Pandemin har kastat omkull alla våra rutiner och det som vi kallar
              vår vardag. Alla har vi fått ställa om. Idrotten har drabbats
              enormt hårt av de restriktioner som vi ska följa.
            </seg>
          </u>
          <u>
            <seg>
              Det är nog ingen som ifrågasätter att restriktioner behövs under
              en pandemi. Men när de slår så fel som de gör i dag har jag full
              förståelse för de röster som ifrågasätter regeringens intentioner.
              Vi kan till exempel stå och trängas i kön till ett kafé, en butik
              eller ett shoppingcentrum, men idrotten har fått restriktioner
              om max åtta personer, trots att idrottsföreningar är vana arrangörer
              av säkra evenemang. Samtidigt kan flera hundra personer trängas
              i tunnelbanor och på bussar på väg till jobbet en helt vanlig
              vardag. Det är ologiska restriktioner som slår hårdast mot främst
              idrotten, och det skapar enorm frustration.
            </seg>
          </u>
          <u>
            <seg>
              Fru talman! Regeringen talade som sagt i går om de lättade restriktionerna.
              Det är glädjande besked. Men det är fortfarande ett tydligt exempel
              på regeringens dysfunktionella och irrationella politik gällande
              restriktio ­ nerna. Man fortsätter att stirra sig blind på maxantalet,
              oavsett storlek på arenan. Samtidigt använder sig flera europeiska
              länder av procentsats vad gäller publikintag. Varför ska det få
              gå fler personer inne i Mall of Scandinavia än det får finnas
              på Friends Arena, som ligger jämte varandra, på samma gata? Varför
              får det vara fler personer i en butik inomhus än det får vara
              i publiken på en arena där taket är öppet? På Friends Arena utgör
              480 personer mindre än 1 procent av den totala kapaciteten. Det
              är uppen ­ bart att de stora publikidrotterna fortfarande lever
              med ett i princip faktiskt besöksförbud.
            </seg>
          </u>
          <u>
            <seg>
              Ett annat märkligt exempel på restriktionerna är att det på en
              restaurang kan sitta 150 personer, men några meter bort får det
              sitta 8 personer i publiken. Restaurangen ligger i den arena där
              fotbollsmatchen spelas. Skillnaden är att publiken inte får mat
              serverad vid sitt bord. Oavsett hur man tar sig till arenan är
              det uppenbart att 158 personer har tagit sig till arenan för att
              kolla på samma match.
            </seg>
          </u>
          <u>
            <seg>
              När regeringens hantering av restriktionerna inte är anpassad
              efter verkliga förhållanden kommer man inte att få befolkningens
              förtroende. Det har visat sig under pandemin, och det förstärks
              av regeringens icke fungerande politik i stort.
            </seg>
          </u>
          <u>
            <seg>
              Det är tydligt att regeringen har haft ett storstadsfokus när
              man arbetat fram restriktionerna. Många av våra arenor utanför
              våra stora städer ligger på platser dit man tar sig med bil eftersom
              det inte finns tunnelbana eller buss.
            </seg>
          </u>
          <u>
            <seg>
              Varför öppnar regeringen inte upp för ett procentuellt publikinsläpp
              till arenor i stället för att stirra sig blind på ett maxantal
              oberoende av arenans storlek?
            </seg>
          </u>
          <note>
            Anf. 121 Socialminister LENA HALLENGREN (S):
          </note>
          <u>
            <seg>
              Fru talman! Även om interpellanten Angelika Bengtsson vill tala
              om att idrotten har drabbats särskilt kan jag inte låta bli att
              försöka bredda diskussionen något.
            </seg>
          </u>
          <u>
            <seg>
              Jag tror att kultur, kyrkor, folkrörelser, demonstrationer, tivolin,
              mässor och restauranger inte skulle hålla med om att just idrotten
              har drabbats hårdare än alla andra. Alla har drabbats väldigt
              hårt.
            </seg>
          </u>
          <u>
            <seg>
              Jag vill också säga att det är möjligt att Angelika Bengtsson
              och Sverigedemokraterna om de hade varit i beslutande ställning
              hade bedömt och hittat specifika och välriktade restriktioner
              för varje enskild verksamhet. Jag vill bara säga att jag tror
              att det hade varit helt omöjligt att göra en bedömning av varje
              enskild, specifik arena och verksamhet och om den är i en storstad
              eller utanför.
            </seg>
          </u>
          <u>
            <seg>
              Vi har de regelverk vi har. Till en början hade vi ordningslagen;
              nu har vi mer träffsäker lagstiftning. Jag försökte ändå beskriva
              i mitt interpella ­ tionssvar att det finns en väldig skillnad
              i att komma till samma plats vid samma tillfälle, möta människor
              som man i normala fall inte möter och hantera detta på ett sätt
              som gör att man inte bidrar till trängsel.
            </seg>
          </u>
          <u>
            <seg>
              Vi har ju samtidigt en rekommendation som handlar om att umgås
              framför allt med sitt eget umgänge och försöka ha en så liten
              social krets som möjligt. Det är därför man på restauranger får
              sitta högst fyra vid varje bord, vilket upplevs som en mycket
              stor begränsning.
            </seg>
          </u>
          <u>
            <seg>
              Sedan finns det naturligtvis möjligheter för den som vill att
              hitta sätt att sätta ihop de här begränsningarna eller lagarna.
              Det var ju inte så att vi från början tänkte: ”Ha gärna en restaurang
              på arenan!” Men nu har man det, och då har vi särskild lagstiftning
              för restauranger. Något annat svar har jag inte på det.
            </seg>
          </u>
          <u>
            <seg>
              Låt mig också säga att många europeiska länder har haft väldigt
              stängt. Jag har uppfattat det som att Sverigedemokraterna nästan
              velat ha lite mer av lockdown och stängt. Men man kan inte ha
              både stängt och öppet samtidigt, utan man får välja.
            </seg>
          </u>
          <u>
            <seg>
              Då har vi valt att ha en ordning där människor inte möts och
              trängsel inte uppstår, där vi använder all tänkbar lagstiftning
              för att undvika detta och för att vägleda människor som behöver
              ta sig till arbetet. Det är mitt svar om kollektivtrafiken. Man
              måste ta sig till sitt arbete, till sin skola eller till en matvarubutik,
              och då får man hantera den situationen på allra bästa sätt.
            </seg>
          </u>
          <u>
            <seg>
              När vi talar om länder i Europa nu är det ju inte så att de har
              massor av stora evenemang. Däremot börjar de, precis som vi i
              Sverige gör nu när vi lägger fram våra fem steg, se över hur de
              ska möjliggöra stora evenemang och vad förutsättningarna ska vara
              för det. Det testar man på olika sätt i olika länder, och vi följer
              förstås varandra noga och tittar på vad vi kan lära av det och
              hur förutsättningarna ser ut.
            </seg>
          </u>
          <u>
            <seg>
              Det betyder inte att vi i Sverige inte ska ha stora evenemang
              framöver. Vi ska ha det, men vi ska se till att vi har det på
              ett sätt som gör att vi inte äventyrar den positiva utveckling
              vi nu ser med minskande smittspridning och minskat inflöde i vården.
              Detta samtidigt som vi tittar på andra länder.
            </seg>
          </u>
          <u>
            <seg>
              Jag tror att vi tillsammans i Europa är väldigt intresserade
              av att göra det här på ett sätt som inte äventyrar utvecklingen.
            </seg>
          </u>
          <note>
            Anf. 122 ANGELIKA BENGTSSON (SD):
          </note>
          <u>
            <seg>
              Fru talman! Återigen tack för svaret, statsrådet!
            </seg>
          </u>
          <u>
            <seg>
              Skillnaden mellan Sveriges strategi och övriga Europas gällande
              publiken är att i Sverige har regeringen kört på samma linje genom
              hela pandemin och stirrat sig blind på ett maxantal medan man
              i Europa har försökt tänka bredare och se hur man kan arrangera
              smittsäkra evenemang med publik på fler än åtta personer.
            </seg>
          </u>
          <u>
            <seg>
              Man har använt sig av procentuellt publikintag, som jag nämnde
              i mitt förra inlägg.
            </seg>
          </u>
          <u>
            <seg>
              Man har använt sig av olika sektioner. Man öppnar upp fler eller
              mind ­ re sektioner beroende på ytan, och varje sektion har ett
              visst antal personer.
            </seg>
          </u>
          <u>
            <seg>
              Fru talman! I helgen kunde vi se flera tusen i publiken i den
              inomhus ­ arena i Rotterdam där Eurovision Song Contest arrangerades.
              Det här var ett steg i ett forskningsprojekt, och vi har tidigare
              sett liknande forsknings ­ projekt i Europa. Även om en sångtävling
              inte per definition är idrott är det ett stort evenemang som påminner
              om hur det är att arrangera en idrottsmatch.
            </seg>
          </u>
          <u>
            <seg>
              Jag är mycket väl medveten om att kulturen, civilsamhället och
              våra kyrkor har fått lida lika mycket som idrotten, men jag har
              valt att fokusera på idrotten i denna interpellationsdebatt.
            </seg>
          </u>
          <u>
            <seg>
              Eftersom idrotten har tagit den hårda smällen under hela pandemin
              vore det klädsamt av regeringen att ge den lite plåster på såren.
              I stället känns det som att regeringen fortsätter att ignorera
              idrottens önskemål och framarbetade dokument om att arrangera
              smittsäkra evenemang. Tydligen är ”frihet under ansvar” en devis
              som halva samhället får leva efter, och där är idrotten inte inkluderad.
            </seg>
          </u>
          <u>
            <seg>
              Det är dags att låta idrotten visa att man kan arrangera smittsäkra
              evenemang likt alla butiker gör dagligen, alla bussföretag gör
              dagligen och alla restauranger gör dagligen.
            </seg>
          </u>
          <u>
            <seg>
              Nu när vi öppnar upp och återigen lämnar idrotten i skymundan
              riskerar det att skapa större frustration än den som redan finns.
              Det är oerhört viktigt att återgången till det normala hanteras
              rätt och framför allt rättvist. I den planerade återstarten görs
              det tyvärr inte för den här branschen, och det är beklagligt.
            </seg>
          </u>
          <u>
            <seg>
              Ser statsrådet några risker med att utelämna idrotten och inte
              låta den öppna upp på sina egna premisser? De är framtagna av
              idrotten själv under det här året och säkerställer smittsäkra
              arrangemang.
            </seg>
          </u>
          <note>
            Anf. 123 Socialminister LENA HALLENGREN (S):
          </note>
          <u>
            <seg>
              Fru talman! Nu nämnde Angelika Bengtsson själv att det finns
              forskningsprojekt i de länder där man har stora evenemang. Det
              är ju något annat.
            </seg>
          </u>
          <u>
            <seg>
              Jag vill också säga att det inte handlar om hela pandemin. Vi
              är nu i ett läge där länder öppnar upp på olika sätt beroende
              på utgångsläge. Har man haft alldeles totalt stängt ska man öppna
              upp över huvud taget. Har man haft lite öppet ska man öppna mer.
            </seg>
          </u>
          <u>
            <seg>
              Jag tror att jag sa det, annars säger jag det igen: Vi ska ha
              stora evenemang också i Sverige men på ett sätt som inte äventyrar
              den minskande smittspridningen.
            </seg>
          </u>
          <u>
            <seg>
              Om Angelika Bengtsson vill diskutera idrottens förutsättningar
              och hur mycket stöd den har fått är jag säker på att idrottsministern
              gärna svarar på det. Jag kan inte den exakta summan.
            </seg>
          </u>
          <u>
            <seg>
              Men idrotten har inte på något sätt förbigåtts. De stöd som givits
              har fördelats till näringslivet, till människor som riskerat att
              bli av med jobbet och till korttidsstöd som gjort att man inte
              behövt bli av med jobbet. Men det har också handlat om stöd –
              av historiska mått, faktiskt – till både idrotten och kulturen
              såväl som till vården och omsorgen, så stöd har givits.
            </seg>
          </u>
          <u>
            <seg>
              Sedan är det klart att var och en som är drabbad, oberoende av
              var man är i samhällsstrukturen, kan ha synpunkter på det. Men
              jag tycker att det är orättvist att ge bilden att idrotten inte
              skulle ha fått något stöd.
            </seg>
          </u>
          <u>
            <seg>
              Det vore också orimligt att bryta ut stora idrottsevenemang specifikt.
              Jag tycker att vi tar de stora evenemangen över huvud taget. På
              presskonferensen i går var jag och regeringen tydliga med att
              vi i mitten av juni kommer att återkomma och ge en bild av hur
              vi ser på möjligheten att ha stora evenemang som inte skulle vara
              möjliga annars, i det här epidemiologiska läget, om vi kan hitta
              former för det. Jag tycker att det är ett ganska tydligt besked.
            </seg>
          </u>
          <u>
            <seg>
              Jag kan också säga att det finns en skillnad mellan butiker och
              stora evenemang. Jag hoppas att det framgår klart och tydligt
              att det är skillnad mellan att gå in i en butik och där hålla
              avstånd, göra det man ska och gå hem och att säga: ”Nu ska alla
              människor få komma hit! De här två timmarna har vi ett stort evenemang.”
              Vi har inte sett det som möjligt, och vi har sett det som en stor
              risk. Det har vi delat med alla andra länder, skulle jag säga.
            </seg>
          </u>
          <u>
            <seg>
              Det är därför idrotten inte bara i Sverige har haft en utmaning.
              Det här är ju något som man upplevt i både ett europeiskt och
              ett globalt perspektiv. Jag tror att det är viktigt att ha lite
              utblick i de frågorna och inte bara titta på vad länder gör precis
              nu. Vi följer varandra noga och ser vad som är möjligt att göra.
            </seg>
          </u>
          <u>
            <seg>
              Regeringen har för avsikt att återkomma när det gäller de stora
              evenemangen i mitten av juni. Men jag vill understryka att pandemin
              inte på något sätt är över.
            </seg>
          </u>
          <u>
            <seg>
              De besked som regeringen gav i går tycker jag däremot tydligt
              säger att vi börjar med att införa deltagartak från den 1 juli.
              Upp till 3 000 utomhus sittande är ganska stora evenemang. Det
              här säger vi för att vi tror att utvecklingen kommer att hålla
              i sig. Allt talar för det. Men vi ska inte göra något i det här
              läget som äventyrar den positiva utveckling vi har.
            </seg>
          </u>
          <u>
            <seg>
              Att ge idrotten förtur framför kulturen eller andra delar är
              vi inte beredda att göra, men att vi tittar på stora evenemang
              vill jag vara tydlig med att vi gör. Vi återkommer om det i mitten
              av juni.
            </seg>
          </u>
          <note>
            Anf. 124 ANGELIKA BENGTSSON (SD):
          </note>
          <u>
            <seg>
              Fru talman! För mig har det varit ganska tydligt att regeringen
              inte velat ge idrotten en chans att faktiskt arrangera smittsäkra
              evenemang, som man säger sig kunna göra och har arbetat med under
              ett helt år, när man från en dag till en annan inte kunde ta emot
              publik och ha de stora arrangemangen. Hela kultursektorn har drabbats
              på samma sätt på grund av pandemin.
            </seg>
          </u>
          <u>
            <seg>
              Vi ser att vaccineringen löper på bra i samhället – det är bra.
              Ju fler som vaccinerar sig och ju snabbare det går, desto snabbare
              kan vi återstarta inte minst idrotten, som min interpellation
              handlar om.
            </seg>
          </u>
          <u>
            <seg>
              Men återigen – jag tycker att regeringen har haft en tråkig syn
              på hela idrottsbranschen. De har verkligen arbetat stenhårt för
              att få en chans att arrangera stora evenemang. Om det är något
              de kan göra bra är det just att hålla smittsäkra evenemang.
            </seg>
          </u>
          <u>
            <seg>
              Det finns flera exempel på hur man kan undvika att få en folksamling.
              Det kan röra sig om olika slottider vid entréer, att vissa sektioner
              är avspärrade och att den som köper en biljett kan spåras i efterhand
              om personen är smittad. De har alltså arbetat väldigt noggrant
              för att kunna öppna upp och arrangera stora evenemang på ett smittsäkert
              sätt; det har de verkligen varit måna om.
            </seg>
          </u>
          <u>
            <seg>
              Vi får hoppas att vi så snabbt som möjligt kan återgå till det
              normala – det ser jag verkligen fram emot. Men jag hade hoppats
              att regeringen hade gjort mer för just idrotten.
            </seg>
          </u>
          <note>
            Anf. 125 Socialminister LENA HALLENGREN (S):
          </note>
          <u>
            <seg>
              Fru talman! Jag noterar att Angelika Bengtsson, Sverigedemokraterna,
              under pandemin uppenbarligen velat ha väldigt mycket stora evenemang
              och inte är lika bekymrad som jag är över den trängsel som hade
              kunnat uppstå.
            </seg>
          </u>
          <u>
            <seg>
              Jag har träffat många olika aktörer – det är långt ifrån bara
              idrotten – som var och en tycker att man har en väldigt bra modell.
              Men med den situation som vi har haft, inte bara i Sverige utan
              globalt, med pandemin har vi inte kunnat riskera detta och säga
              att just ni verkar ha en jättebra idé och modell.
            </seg>
          </u>
          <u>
            <seg>
              Jag misstror inte dem jag har mött eller hela sektorer, men vi
              har haft en situation som jag tror att vi kanske lite för snabbt
              lägger bakom oss, med en hög smittspridning. Med detta virus räcker
              det att vi sätter igång nya smittkedjor för att trycket på vården
              i en region ska öka med kanske 15, 20 eller 30 intensivvårdspatienter.
              Det skulle kunna göra att sjukvården inte klarar av att rädda
              de liv som man annars hade kunnat rädda.
            </seg>
          </u>
          <u>
            <seg>
              Jag tycker alltså att det är en genuint orättvis bild som Angelika
              Bengtsson ger uttryck för – att regeringen inte skulle bry sig
              om eller se idrotten. Det har vi definitivt gjort. Det är också
              därför som idrottsminister Amanda Lind har haft väldigt många
              och nära dialoger med både publikråd och andra idrottsaktörer.
            </seg>
          </u>
          <u>
            <seg>
              Jag vill också säga att jag tycker att det är orättvist att bryta
              ut idrotten från kulturen, civilsamhället och kyrkorna, som också
              är i behov av att ha sina verksamheter. Att behandla stora evenemang
              samlat och ge dem lika förutsättningar är också ett sätt att vara
              träffsäker och känna att man gör det så logiskt som möjligt.
            </seg>
          </u>
          <u>
            <seg>
              I mitten av juni återkommer regeringen med vår syn när det gäller
              hur vi skulle kunna hantera dessa stora evenemang, som av epidemiologiska
              skäl annars kanske inte skulle kunna hållas. Kan det vara möjligt,
              och i så fall när?
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 15 Svar på interpellation 2020/21:698 om hårdare reglering
            av handel med metallskrot
          </note>
          <note>
            Anf. 126 Näringsminister IBRAHIM BAYLAN (S):
          </note>
          <u>
            <seg>
              Fru talman! Eric Palmqvist har frågat mig om jag avser att verka
              för att genomföra någon av de av branschen efterfrågade konkreta
              åtgärderna för att begränsa handeln med stulet metallskrot och
              i så fall vilka samt hur regeringen ser på de negativa samhällseffekter
              metallstölderna orsakar och om regeringen avser att presentera
              förslag på hur såväl metallstölderna som deras skadeverkningar
              kan minimeras.
            </seg>
          </u>
          <u>
            <seg>
              Jag vill först säga att jag delar synen att stölder av koppar
              och andra värdefulla metaller är ett problem som drabbar samhället
              på flera sätt och kan medföra stora samhällskostnader. Regeringen
              har varit tydlig med att detta kraftfullt måste bekämpas och motverkas.
            </seg>
          </u>
          <u>
            <seg>
              I mitt tidigare svar till Eric Palmqvist i december förra året
              redogjorde jag för att regeringen ser positivt på de frivilliga
              åtgärder som branschen och myndigheter hittills har genomfört,
              exempelvis kontantförbud och dna-märkning av metaller.
            </seg>
          </u>
          <u>
            <seg>
              Men som jag också påpekade i mitt svar då behöver flera olika
              åtgärder effektivt samverka för att stävja metallstölder och handel
              med stulet metallskrot. Regeringen har därför beslutat om ett
              särskilt uppdrag gällande förstärkta insatser mot brottslighet
              inom avfallsområdet. I februari i år fick Naturvårdsverket, Kustbevakningen,
              Polismyndigheten, Tullverket, Åkla ­ garmyndigheten och ett antal
              länsstyrelser i uppdrag att redovisa en lägesbild vad gäller illegal
              avfallshantering och dess omfattning samt redovisa förslag på
              åtgärder för att ytterligare förebygga och förhindra brottslighet
              inom avfallsområdet. Särskild uppmärksamhet ska ägnas åt kopplingen
              till organiserad brottlighet.
            </seg>
          </u>
          <u>
            <seg>
              Myndigheternas samlade analys och förslag, som ska överlämnas
              till regeringen senast den 15 mars 2022, kommer att utgöra ett
              viktigt underlag för att avgöra vilka samordnade åtgärder som
              behöver vidtas för att effektivt stävja brottslighet inom avfallsområdet,
              däribland metallstölder och handel med stulet metallskrot.
            </seg>
          </u>
          <note>
            Anf. 127 ERIC PALMQVIST (SD):
          </note>
          <u>
            <seg>
              Fru talman! Jag vill inleda med att tacka näringsministern för
              svaret.
            </seg>
          </u>
          <u>
            <seg>
              De omfattande stölderna av framför allt koppar utgör ett stort
              samhällsekonomiskt problem. Stölderna drabbar allt från småföretag
              till Sveriges kyrkor, järnvägar och kraftförsörjning och förstör
              infrastruktur, kulturarv och människors och företags egendom.
            </seg>
          </u>
          <u>
            <seg>
              Trafikverket har lagt ned mycket arbete och pengar på förebyggande
              längs landets järnvägar, och stölderna har minskat något där.
              Men tyvärr fortgår inbrotten och stölderna fortfarande i oförminskad
              takt i exempelvis landets kyrkor och småföretag. Även de metallåtervinningsföretag
              som samlar in och lagrar dessa metaller utsätts i dag för inbrott
              i högre grad än vad som varit fallet tidigare.
            </seg>
          </u>
          <u>
            <seg>
              Till detta ska läggas den tämligen nya företeelsen katalysator-
              och partikelfilterstölder. Dessa komponenter innehåller nämligen
              eftertraktade och dyrbara metaller som palladium, platina och
              rodium. Enligt Larmtjänsts statistik för 2020 har stölderna ökat
              lavinartat. Ökningen är faktiskt över 4 000 procent jämfört med
              året innan. Jag menar att detta är en konsekvens av underlåtenhet
              från regeringens sida att på allvar adressera problematiken.
            </seg>
          </u>
          <u>
            <seg>
              Fru talman! I sak tror jag inte att jag och näringsministern
              är av speciellt olika åsikt i den här frågan. I sitt svar till
              mig är näringsministern exempelvis tydlig med att regeringen delar
              Sverigedemokraternas syn på att stölderna av koppar och andra
              värdefulla metaller utgör ett allvarligt problem. Det är bra eftersom
              det betyder att jag inte i den här debatten behöver ägna min energi
              åt att övertyga näringsministern om att metallstölder och handel
              med stulet metallskrot är något dåligt. I stället kan jag ägna
              den åt att få statsrådet att inse att utan konkreta åtgärder kommer
              handeln med stulet metallskrot inte att försvåras och därmed inte
              heller stölderna av koppar och andra värdefulla metaller att minska.
            </seg>
          </u>
          <u>
            <seg>
              Det går inte att, som regeringen hittills har gjort, förlita
              sig på frivilliga överenskommelser inom branschen. Sådana frivilliga
              överenskommelser beaktas ju bara av de seriösa aktörerna, dit
              kriminella grupperingar som vill avyttra stöldgods knappast vänder
              sig, medan de ljusskygga aktörer som handlar med metallskrot med
              tvivelaktigt ursprung knappast känner sig bakbundna av den typen
              av frivilliga regler.
            </seg>
          </u>
          <u>
            <seg>
              Fru talman! Jag menar att det som behövs är konkreta åtgärder.
              Varför då inte börja med att införa sådant som torde vara enkelt
              att genomföra och som har efterfrågats av branschorganisationen
              Återvinningsindustrierna i åratal eftersom man menar att det på
              allvar skulle försvåra för de kriminella?
            </seg>
          </u>
          <u>
            <seg>
              Min fråga till näringsminister Baylan är därför: Varför är ni
              emot ett införande av tillståndskrav och kontantförbud vid handel
              med metallskrot? Delar ni inte uppfattningen att det är åtgärder
              som skulle försvåra för d e kriminella?
            </seg>
          </u>
          <note>
            Anf. 128 Näringsminister IBRAHIM BAYLAN (S):
          </note>
          <u>
            <seg>
              Fru talman! Jag tror att Eric Palmqvist har helt rätt – vi är
              ju i sak helt överens. Jag har själv suttit här i riksdagen i
              opposition i åtta år och förstår att det är formulär 1 A för oppositionen
              att säga att regeringen inte tar frågor på allvar och gör för
              lite och för sent. Även om regeringen faktiskt gör det man själv
              föreslår ingår det så att säga i konceptet. Men jag vill försäkra
              både Eric Palmqvist och alla som lyssnar på den här debatten om
              att de enkla åtgärder som Eric Palmqvist talar om vidtas oavsett
              vilken regering det handlar om. Det är ingen som vill ha någon
              annan utveckling.
            </seg>
          </u>
          <u>
            <seg>
              Det finns en fara för att detta ska öka i ett läge med ökade
              priser och därmed ökad efterfrågan på många metaller, oavsett
              om det är koppar, järnmalm eller annat. Med ökade världsmarknadspriser
              och ökad efterfrågan ökar också stöldbegärligheten.
            </seg>
          </u>
          <u>
            <seg>
              Här har det gjorts ett antal saker. Jag redogjorde för detta
              under vår förra debatt i december, och för tids vinnande tänkte
              jag inte upprepa vad jag sa då. Men vi har sedan dess gått vidare
              med det uppdrag jag då talade om.
            </seg>
          </u>
          <u>
            <seg>
              Regeringen fortsätter att stärka Polismyndigheten. Man ska inte
              bara markera och skärpa straff utan också se till att vi har en
              polismyndighet som hinner ta itu med att både förebygga och beivra
              eventuell brott s lighet. Men man ska också se till att få hjälp
              och stöd från andra myndigheter, och det är mot den bakgrunden
              som vi nu har gett detta uppdrag till ett flertal myndigheter,
              vilket jag redogjorde för i mitt svar. Jag ser fram emot att de
              tar fram fler åtgärder.
            </seg>
          </u>
          <u>
            <seg>
              Fru talman! Sedan är det alltid en balansakt, inte minst för
              mig som näringsminister, när det handlar om lagstiftning och ytterligare
              regelverk. Även om Eric Palmqvist efterfrågar mer regler brukar
              hans kollega i näringsutskottet stå på precis samma ställe och
              anklaga regeringen för att komma med för många regler och efterfråga
              förenkling och borttagande av regler i stället.
            </seg>
          </u>
          <u>
            <seg>
              Det gäller att hitta en balans. Vi ska vidta kraftfulla åtgärder
              mot den här typen av brottslighet och både förebygga och beivra
              brott, men vi ska inte göra det på ett sätt som skapar onödig
              byråkrati. Den balansakten måste vi naturligtvis klara.
            </seg>
          </u>
          <u>
            <seg>
              Det man gör av förenklingsskäl får inte leda till att brottslighet
              accep ­ teras. Där kan dock frivilliga överenskommelser inom branschen
              ibland vara ganska effektiva. Vi vet att de oftast är det. Men
              precis som Eric Palmqvist säger finns det en risk för att det
              bara är de som redan är he ­ der ­ liga och ärliga som följer
              överenskommelserna, och mot den bakgrund ­ en måste vi tillsammans
              med ett stort antal myndigheter se över hur reg ­ lerna ser ut
              och också stärka Polismyndigheten, så att man kan beivra brott.
            </seg>
          </u>
          <u>
            <seg>
              Även om vi gör vårt yttersta och om vi skulle genomföra allt
              det som Eric Palmqvist kallar för enkla saker är det tyvärr så
              att brottslighet sällan brukar försvinna helt och hållet. Då måste
              vi också ha en polismyndighet som är stärkt. Då blir förstärkningen
              med ytterligare 10 000 polisanställda till 2024 en nyckel också
              i frågan om metallstölder.
            </seg>
          </u>
          <note>
            Anf. 129 ERIC PALMQVIST (SD):
          </note>
          <u>
            <seg>
              Fru talman! Ja, det är alldeles riktigt att Sverigedemokraterna
              är för regelförenklingar. Ofta är det regelförenklingar som efterfrågas
              av näringslivet. I det här fallet är det ju regelskärpningar som
              efterfrågas av branschorganisationen, och därför är vi givetvis
              positiva till det. Nu har vi klargjort det.
            </seg>
          </u>
          <u>
            <seg>
              Jag tänkte uppehålla mig lite kring näringsministerns interpellationssvar.
              Där redogör han för hur regeringen har gett bland annat Naturvårdsverket,
              Kustbevakningen, Polismyndigheten, Tullverket, Åklagarmyndigheten
              och ett antal länsstyrelser i uppdrag att redovisa en lägesbild
              vad gäller illegal avfallshantering och dess omfattning. Detta
              ska enligt interpellationssvaret ske i syfte att ge förslag på
              åtgärder för att ytterligare förebygga och förhindra brottslighet
              inom avfallsområdet. Man säger att särskild uppmärksamhet ska
              ägnas åt kopplingen till organiserad brottlighet. Analysen ska
              vara klar den 15 mars 2022.
            </seg>
          </u>
          <u>
            <seg>
              Fru talman! Jag har inget emot att man ger dessa myndigheter
              ett sådant uppdrag, men jag kan inte låta bli att undra varför
              det sker först nu. Det här är ju ingen ny fråga och ingen ny problematik.
              Regeringen borde ha varit på den här bollen för länge sedan, kan
              jag tycka. Jag brukar heller inte vara sen med att framhålla politiska
              eller ideologiska skillnader mellan de båda regeringspartierna
              eller deras samarbetspartner i de fall jag misstänker att det
              är roten till att inget händer, men i den här frågan borde det
              väl ändå inte finnas några ideologiska konfliktlinjer regeringspartierna
              emellan?
            </seg>
          </u>
          <u>
            <seg>
              Sverigedemokraterna har pekat på problematiken i flera år. Jag
              har, som jag påpekade i mitt tidigare anförande, presenterat konkreta
              förslag som i huvudsak är efterfrågade av branschens seriösa aktörer.
              Jag har nämnt tillståndskrav och kontantförbud vid handel med
              metallskrot. Vi har också föreslagit krav på ökad spårbarhet av
              såväl transaktioner som det återvunna skrotet. Vi har också förslag
              om straffskärpningar som skulle medföra att de rättsvårdande myndigheterna
              får ökade befogenheter vid misstanke om brottslig verksamhet.
              Jag kan inte låta bli att fråga mig: Varför har regeringen inte
              agerat i frågan? Om ni inte kommer på idéerna själva har ni ju
              till och med fått förslagen direkt från återvinningsbransch ­
              en.
            </seg>
          </u>
          <u>
            <seg>
              Fru talman! Jag tänkte citera en inte alldeles okänd före detta
              partiordförande för det parti som näringsministern företräder,
              nämligen Olof Palme. Ni får helt enkelt stå ut med att jag gör
              det på min klingande skån ­ ska: ”Politik – kamrater – det är
              att vilja något.”
            </seg>
          </u>
          <u>
            <seg>
              Jag är uppfostrad med devisen att vill man något så gör man något.
              Det kan låta underbart enkelt, och jag tror att vi som befinner
              oss i den här politiska bubblan vet att det inte alltid är riktigt
              så enkelt. Men ni förstår säkert vad jag vill ha sagt.
            </seg>
          </u>
          <u>
            <seg>
              Eftersom problematiken med handel med stulet metallskrot är allt
              annat än ny – och vi vet att ett alltför grovmaskigt regelverk
              bara gynnar kriminella ligor och nätverk, inhemska likaväl som
              utländska – undrar jag varför vi inte har fått se prov på skarpa
              förslag från regeringen för att komma åt problematiken.
            </seg>
          </u>
          <u>
            <seg>
              Fru talman! Politik är alltså att vilja något, men det stannar
              inte där, utan man måste agera också. Jag förutsätter att näringsministern
              och regeringen vill något. Kan näringsministern redogöra för några
              konkreta förslag när det gäller hur regeringen avser att agera
              i närtid för få slut på metallstölder och handel med stulet metallskrot?
            </seg>
          </u>
          <note>
            Anf. 130 Näringsminister IBRAHIM BAYLAN (S):
          </note>
          <u>
            <seg>
              Fru talman! Även om jag uppskattar att du, Eric Palmqvist, tar
              upp viktiga frågor log jag lite när du kritiserade regeringen
              för att vi ber dessa myndigheter att analysera och lägga fram
              förslag för att ytterligare stärka arbetet, inte minst när det
              gäller det som är kopplat till organiserad brottslighet. Jag vet
              inte om du själv hörde det, men det var på temat för lite och
              för sent. Så kanske det måste vara när man i opposition ska försöka
              kritisera regeringen.
            </seg>
          </u>
          <u>
            <seg>
              S anningen är att det har hänt en del här, men mer behöver göras.
              Om man ska citera Olof Palme korrekt sa han inte bara att politik
              är att vilja utan att ”politik är att vilja förändringen”. Här
              är ett område som behöver förändras.
            </seg>
          </u>
          <u>
            <seg>
              Jag tror inte att man ska göra det så enkelt för sig som Eric
              Palmqvist gör och säga att om man bara inför kontantförbud är
              det hela ur världen. Jag tror att Eric Palmqvist själv vet att
              mycket av dessa stölder drivs av utländska ligor som för metallskrotet
              ur landet. Det är därför tullen ingår i det gäng av myndigheter
              som har fått detta uppdrag. Om det är organiserade utländska ligor
              som för skrotet ur landet löser ett kontantförbud inga problem.
            </seg>
          </u>
          <u>
            <seg>
              Fru talman! Vi är nog överens om att detta är ett problem och
              att vi behöver lösa det. Det finns en del lösningar på den tekniska
              sidan. Det finns en del lösningar som faktiskt handlar om att
              branschen också pratar ihop sig, och så finns det en del lösningar
              som handlar om att våra myndigheter, inte minst de rättsvårdande
              myndigheterna, jobbar bättre tillsammans. Det handlar om att de
              ska skaffa sig en bättre bild och också lägga fram ytterligare
              förslag för att se till att vi kan minska dessa stölder.
            </seg>
          </u>
          <u>
            <seg>
              Nu är vi i ett läge där priserna är höga, och det finns mycket
              som talar för att priserna fortsatt kommer att vara höga när väl
              ekonomin öppnar efter pandemin.
            </seg>
          </u>
          <note>
            Anf. 131 ERIC PALMQVIST (SD):
          </note>
          <u>
            <seg>
              Fru talman! Tack, näringsministern, för svaret! När jag gav mig
              in i lokalpolitiken hemma i Gällivare var en av de saker som slog
              mig hur långsamt de politiska kvarnarna vanligtvis mal. Jag tror
              att det är en aha-upplevelse som jag delar med många som engagerat
              sig politiskt.
            </seg>
          </u>
          <u>
            <seg>
              På nationell nivå vet vi att frågor kan begravas i utredningar
              och när ­ mast försvinna från dagordningen medan andra regler
              och lagstiftningar faktiskt kan trummas igenom i rasande takt,
              i alla fall om det finns en bred politisk enighet om att så behövs
              och om den politiska viljan finns.
            </seg>
          </u>
          <u>
            <seg>
              När jag tittar på riksdagens hemsida konstaterar jag i alla fall
              att Sverigedemokraterna återkommande har motionerat om att införa
              en hårdare reglering av handel med metallskrot ända sedan riksmötet
              2011/12. Även om motionen från 2011/12 är ganska tunn i förhållande
              till hur motioner på området ser ut i dag vittnar den om att problematiken
              med metallstölder var på tapeten redan då, för tio år sedan. Jag
              kan dessutom försäkra när ­ ingsministern om att till AMT kommer
              passusen om tullen att ingå som ett yrkande i vår kommittémotion
              på området. Vi har redan uppdaterat just den delen. Då har jag
              det sagt.
            </seg>
          </u>
          <u>
            <seg>
              Fru talman! Min avslutande fråga till statsrådet är: Hur kan
              det komma sig att en problematik som belysts i denna kammare i
              nära nog ett decennium inte har kommit längre än till ett regeringsuppdrag
              åt berörda myndigheter att redovisa en lägesbild för regeringen,
              som sedan kanske – eller ska jag säga förhoppningsvis – landar
              i att föreslå åtgärder som av allt att döma kan bli verklighet
              tidigast år 2023?
            </seg>
          </u>
          <note>
            Anf. 132 Näringsminister IBRAHIM BAYLAN (S):
          </note>
          <u>
            <seg>
              Fru talman! Det är naturligtvis inte en korrekt beskrivning.
              Det har vidtagits åtgärder av den förra borgerliga regeringen,
              och det har vidtagits åtgärder av denna regering.
            </seg>
          </u>
          <u>
            <seg>
              Sedan tror jag att man ska vara ödmjuk – det tror jag att också
              Eric Palmqvist är medveten om – när det gäller att möta denna
              typ av problem och utmaningar, för de ändrar karaktär över tid.
              För lite drygt ett decennium sedan kunde vi se att det var ett
              problem med kopparstölder i många andra delar av världen. Sedan
              gick kopparpriserna upp, och inte minst Trafikverket och en del
              andra började upptäcka att kopparledningar och annat försvann.
            </seg>
          </u>
          <u>
            <seg>
              Det har naturligtvis vidtagits ett antal åtgärder. En del av
              dem är tekniska. En del av dem handlar om samarbeten inom branschen
              och inom myndigheter. Men det är helt uppenbart att denna brottslighet
              kommer att fortsätta ändra karaktär, inte minst när det gäller
              internationella ligor som delvis livnär sig på detta.
            </seg>
          </u>
          <u>
            <seg>
              Mot den bakgrunden, fru talman, tror jag att det är helt korrekt
              och riktigt att vi ber ett stort antal myndigheter att samverka
              kring denna brotts ­ lighet. Den är nämligen komplicerad. Den
              riskerar dessutom att öka och bli en födkrok för den organiserade
              brottsligheten. Därför bör nog Sverige ­ demokraterna och Eric
              Palmqvist vara försiktiga med att kritisera oss när vi ber polismyndighet,
              tull, naturvårdsverk med flera att jobba tillsammans för att göra
              sitt yttersta för att förhindra detta. Jag tror i grund och botten
              att det kanske är den bästa åtgärd vi kan göra, om vi får en kraftsamling
              av ett flertal myndigheter, fru talman.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 16 Svar på interpellation 2020/21:699 om marknadshandlarnas
            situation och pandemilagstiftningen
          </note>
          <note>
            Anf. 133 Näringsminister IBRAHIM BAYLAN (S):
          </note>
          <u>
            <seg>
              Fru talman! Eric Palmqvist har frågat mig hur regeringen ser
              på situa ­ tionen för torg- och marknadshandeln i spåren av coronapandemin
              och vilka initiativ regeringen avser att ta i syfte att ge branschen
              rimliga förutsättningar inom ramarna för den nu tillämpbara pandemilagstiftningen
              .
            </seg>
          </u>
          <u>
            <seg>
              Smittspridningen , fru talman, ligger fortsatt på en hög nivå
              i samhället , o ch även om vi nu har påbörjat vaccineringen mot
              covid-19 är pandemin långt ifrån över. Det fysiska avståndet mellan
              personer och tiden som man vistas nära varandra är , som bekant,
              avgörande faktor er för smittspridning ­ en , vilken vi fortsatt
              måste vidta åtgärder mot.
            </seg>
          </u>
          <u>
            <seg>
              Många företag , däribland marknadshandeln , har tyvärr drabbats
              ekonomiskt mycket hårt av den pågående pandemin. Regeringen har
              därför infört flera stödåtgärder genom bland annat tillfälligt
              sänkta arbetsgivar- och egenavgifter, tillfällig rabatt för fasta
              hyreskostnader i vissa branscher, utökad avsättning till periodiseringsfond,
              utökat statligt ansvar för sjuklönekostnader, anstånd med skatteinbetalningar,
              statlig lånegaranti till små och medelstora företag och utökad
              möjlighet att få arbetslöshetsersättning när ett företag tidigare
              har varit vilande . Alla dessa åtgärder kan marknads ­ handeln
              ta del av. R egeringen har även föreslagit att flera stöd ska
              förläng a s till september ut.
            </seg>
          </u>
          <u>
            <seg>
              Fru talman! Lagen om särskilda begränsningar för att förhindra
              spridning av sjukdomen covid-19 ger regeringen möjligheter att
              besluta om mer träffsäkra regler som är anpassade efter hur olika
              verksamheter ser ut. Regeringen har beslutat att det ska införas
              en mer träffsäker reglering av olika arrangemang utifrån risken
              för trängsel och smittspridning av covid-19. Detta innebär bland
              annat att marknader från och med den 1 juni 2021, det vill säga
              nästa vecka, regleras som andra handelsplatser i stället för som
              en offentlig tillställning. Marknader kommer alltså inte att omfattas
              av bestämmelserna om deltagartak för allmänna sammankomster och
              offentliga tillställningar i förordningen ( 2021:8 ) om särskilda
              begränsningar för att förhindra spridning av sjukdomen covid-19
              , den så kallade begränsningsförordningen. Folkhälsomyndigheten
              kommer att få rätt att meddela ytterligare föreskrifter om vilka
              smittskyddsåtgärder som marknader ska vidta.
            </seg>
          </u>
          <u>
            <seg>
              Med det sagt följer regeringen noggrant de ekonomiska effekterna
              för företagen o ch analyserar löpande behovet av erforderliga
              åtgärder för näringslivet.
            </seg>
          </u>
          <note>
            Anf. 134 ERIC PALMQVIST (SD):
          </note>
          <u>
            <seg>
              Fru talman! Jag vill inleda med att tacka näringsministern för
              svaret på min interpellation.
            </seg>
          </u>
          <u>
            <seg>
              Marknadshandeln har gamla anor och anses ibland vara den äldsta
              handelsgren vi har. Trots att nya handelsmönster har vuxit fram
              i takt med en tilltagande urbanisering och trots att det finns
              möjlighet att transportera sig på sätt som förr inte var möjliga
              har marknadshandeln följt med i utveck ­ lingen och anpassat sig
              till det moderna samhället. Marknadshandeln utgör än i dag en
              viktig kugge i besöksnäringen på många platser i vårt land. Den
              lokala sommarmarknaden eller vintermarknaden är inte sällan en
              del av ett historiskt arv och infaller inte sällan vid en tidpunkt
              då människor som lämnat ett samhälle eller en bygd reser hem för
              att träffa släkt och vänner som ännu bor kvar. Då kan de också
              besöka marknaden.
            </seg>
          </u>
          <u>
            <seg>
              Marknadshandeln har, i likhet med många andra delar av handeln,
              påverkats mycket negativt av coronapandemin. De marknadshandlare
              som reser runt mellan landets olika marknader är inte många, men
              de är hårt ekonomiskt drabbade av den pågående pandemin. Man kan
              med fog påstå att näringen i praktiken har omfattats av ett näringsförbud
              sedan mars månad 2020 – detta som en direkt konsekvens av de restriktioner
              som då infördes med stöd av ordningslagstiftningen.
            </seg>
          </u>
          <u>
            <seg>
              Det är få som ifrågasätter att man i det initiala skedet, då
              man fick kännedom om hur covid-19 smittar och när någon pandemilagstiftning
              ännu inte fanns att tillämpa, valde att kraftigt begränsa möjligheterna
              att bedriva marknadshandel. Det är inte heller det som den här
              interpellationen handlar om.
            </seg>
          </u>
          <note>
            Vid tidpunkten då jag skrev denna interpellation reglerades fortfarande
            marknader som offentliga tillställningar i enlighet med den i
            sammanhang ­ et tämligen fyrkantiga ordningslagstiftningen, trots
            att den av regeringen efterfrågade lagen om särskilda begränsningar
            för att förhindra spridning av sjukdomen covid-19, i folkmun kallad
            pandemilagen, var tillämp b ar.
          </note>
          <u>
            <seg>
              Vi hade således en situation som innebar att marknader i princip
              var förbjudna trots att Folkhälsomyndigheten hävdat att smittrisken
              utomhus är uppemot 20 gånger lägre än den är inomhus. Att handla
              i gallerior och köpcentrum eller, för den delen, åka i fullsatt
              kollektivtrafik var således fullt tillåtet samtidigt som en hel
              bransch i realiteten var ålagd näringsförbud trots att den i huvudsak
              bedrev sin verksamhet utomhus, där risken för smitta är lägre.
            </seg>
          </u>
          <u>
            <seg>
              I statsrådets interpellationssvar framgår dock att marknader
              från och med den 1 juni 2021 ska regleras som andra handelsplatser
              i stället för som offentliga tillställningar, vilket är en rimligare
              hållning och är i linje med det jag efterfrågade.
            </seg>
          </u>
          <u>
            <seg>
              Med det sagt, fru talman, vill jag påpeka att det är positivt
              att regering ­ en äntligen landade i denna hållning även om jag
              inte kan låta bli att undra varför det dröjde i princip ett år
              från det att vi beslutade om pandemilagen här i denna kammare
              tills den kom att tillämpas för denna hårt drabbade handelsgren.
              Detta hoppas jag att näringsministern kan ge mig svar på.
            </seg>
          </u>
          <note>
            Anf. 135 Näringsminister IBRAHIM BAYLAN (S):
          </note>
          <u>
            <seg>
              Fru talman! Svaret på Eric Palmqvists fråga är väldigt enkelt:
              När lagen trädde i kraft i januari var vi inne i en mycket kraftfull
              ökning av smittspridningen, den så kallade andra vågen, med lidande
              för människor, med människoliv som spilldes och en sjukvård, Eric
              Palmqvist, som efter nio månaders hårt slit återigen var i ett
              läge där de gjorde sitt yttersta för dem som kom in. Jag tror
              att vi är väldigt många som också känner människor som har drabbats
              av denna sjukdom och behövt sjukvård. Vi vet vad det innebar.
            </seg>
          </u>
          <u>
            <seg>
              Menar Eric Palmqvist och Sverigedemokraterna på fullaste allvar
              att vi just i det läget skulle ha sagt att nu inför vi mer liberala
              åtgärder? Vi hörde, fru talman, i en tidigare interpellation en
              kollega till Eric Palmqvist kritisera Lena Hallengren för att
              inte idrottsrörelsen fick friare händer. Nu handlar det om marknadshandlarna,
              och jag tror att om man tittar igenom protokollet för interpellationerna,
              fru talman, så ser man detta på område efter område.
            </seg>
          </u>
          <u>
            <seg>
              Jag hade själv önskat att allt det där hade varit möjligt. Men
              nu är svaret på Eric Palmqvists fråga det att när lagen började
              gälla den 1 januari var vi inne i en andra våg med ökad belastning
              på sjukvården och fler människor som dog. Menar Eric Palmqvist
              på fullaste allvar att det viktigaste för regeringen i det läget
              hade varit att säga att nu använder vi pandemilagen för att öppna
              upp fler verksamheter?
            </seg>
          </u>
          <note>
            Anf. 136 ERIC PALMQVIST (SD):
          </note>
          <u>
            <seg>
              Fru talman! Jag är för regler som är logiska och stringenta.
              Precis som jag nämnde kan det vara fullt på tunnelbana, köpcentrum
              och flygplatser – jag har själv varit ute och flugit, och det
              kunde vara fullt – men marknader utomhus kunde man inte hålla.
              Jag tror att regler som inte är begripliga och som inte följer
              ett logiskt mönster urholkar folks förtroende för de regelverk
              som finns, och det kan ha en direkt skadlig effekt.
            </seg>
          </u>
          <u>
            <seg>
              Jag vet hur situationen är. Jag kommer själv från Gällivare där
              vi har haft ett enormt coronautbrott, och min fru är sjuksköterska.
              Jag behöver alltså inte fler pekpinnar från statsrådet på den
              punkten.
            </seg>
          </u>
          <u>
            <seg>
              Jag tillhör dem som försöker att ta mitt ansvar och göra vad
              som krävs av mig under den här pandemin. Jag vet att departementet
              och statsrådet som ansvarar för de här frågorna har varit tungt
              belastade med anledning av pandemin, och jag har stor respekt
              för detta. Kontakterna mellan utskottet och departementet har
              varit täta. Näringsministern har torgfört en del grejer som vi
              tycker har varit bra, men vi har inte varit överens om allt.
            </seg>
          </u>
          <u>
            <seg>
              En i sammanhanget olycklig omständighet som jag vill betona är
              att de här ologiska restriktionerna är svåra att följa och ta
              till sig. Att hålla i och hålla ut förutsätter nämligen en folklig
              förståelse och acceptans för de riktlinjer och rekommendationer
              som beslutas och kommuniceras.
            </seg>
          </u>
          <u>
            <seg>
              Att ena dagen besluta att max åtta personer får närvara på en
              begravning i Uppsala domkyrka samtidigt som flygen från Stockholm
              till Luleå är fullsatta och tunnelbanorna är fulla med folk skapar
              brist på förtroende för de regler som man förespråkar. Det anser
              jag är olyckligt och farligt – farligt för att det undergräver
              folks vilja att göra rätt och göra de uppoffringar som regeringen
              uppmanar dem att göra.
            </seg>
          </u>
          <u>
            <seg>
              Statsrådet belyser också i sitt svar till mig en rad åtgärder
              som syftar till att förbättra marknadshandlarnas situation under
              pågående pandemi. Några av dem är bra. Några träffade kanske inte
              mitt i prick, men det var inte heller stödåtgärderna jag primärt
              efterfrågade i min interpellation. Jag avser dock, fru talman,
              att lyfta fram ett exempel ur verkligheten på hur stödåtgärderna
              faktiskt kan missa målet även om intentionerna har varit goda.
            </seg>
          </u>
          <u>
            <seg>
              Jag var nyligen i kontakt med Rune, en företagare som producerar
              varor som nästan uteslutande säljs av marknadshandlare på landets
              marknader. Han driver ett företag som aldrig tidigare har behövt
              stöd eller liknande, utan företaget var före corona ett välmående
              företag.
            </seg>
          </u>
          <u>
            <seg>
              När pandemin slog till tappade han i princip hela sin försäljning,
              efter ­ som hans kunder – marknadshandlarna – i praktiken fick
              näringsförbud. Hans eget företag omfattades inte av några restriktioner,
              men han blev i princip av med hela sin kundbas.
            </seg>
          </u>
          <u>
            <seg>
              Hans räddning har varit att kunna korttidspermittera sina anställda.
              Det finns dock ett orosmoln på himlen, och det är att hans försäljning
              och därmed produktion är starkt säsongsbetonad. Han menar att
              regelverket för korttidspermittering är fyrkantigt och inte tar
              tillräcklig hänsyn till de speciella förutsättningar som säsongsverksamheter
              har.
            </seg>
          </u>
          <u>
            <seg>
              Min fråga till näringsministern är därför vad han vill säga om
              detta för att lugna Rune och andra näringsidkare som befinner
              sig i samma situation som han gör.
            </seg>
          </u>
          <note>
            Anf. 137 Näringsminister IBRAHIM BAYLAN (S):
          </note>
          <u>
            <seg>
              Fru talman! Det var inte så mycket en pekpinne som en fråga.
              Något svar på frågan fick jag inte, så jag upprepar den: Anser
              Sverigedemokraterna och Eric Palmqvist att det bästa hade varit
              om regeringen hade infört liberaliseringar i regelverket när lagen
              trädde i kraft i januari? Det är en enkel fråga, så jag ser fram
              emot att få ett svar. Det är inte särskilt mycket av en pekpinne.
            </seg>
          </u>
          <u>
            <seg>
              Sedan är det tyvärr så, fru talman, att den beskrivning som Eric
              Palm ­ qvist ger inte är riktigt korrekt. Det är ju inte så att
              vi har infört ett stort antal restriktioner för vissa verksamheter
              medan andra får fortgå precis som vanligt. Eric Palmqvist tar
              upp flyget som ett exempel. Man kan kalla det för ett bra eller
              dåligt exempel. Jag är ansvarig för Swedavia inom regeringen och
              också den andel – 20 procent – av SAS som svenska folket äger,
              och jag vet att nedgången i flyget under det senaste året har
              varit 80 − 90 procent. Det gäller inte minst den period som Eric
              Palmqvist pratar om. Ibland har det nästintill stått stilla av
              kända skäl, som att folk inte ska vara ute och resa.
            </seg>
          </u>
          <u>
            <seg>
              Fru talman! Frågan är: Har det här varit rättvist? Nej. Det har
              inte varit rättvist för sjukvårdspersonalen. Det har inte varit
              rättvist för de människor som har drabbats. Det har inte varit
              rättvist för kultursektorn, idrottsrörelsen, besöksnäringen, hotellen
              eller restaurangerna. Det har inte varit rättvist för någon som
              har drabbats av detta.
            </seg>
          </u>
          <u>
            <seg>
              Likväl, fru talman, hamnade vi här, precis som alla andra delar
              av världen. För regeringen var det väldigt viktigt att få på plats
              ett stort antal åtgärder och undan för undan också justera dessa.
              Det är självklart så att i hastigheten, när man jobbar medan man
              springer, blir inte allting perfekt. Det är också mot den bakgrunden
              som jag har uppskattat dialogen med riksdagen och har sett till
              att ta in många av de konstruktiva förslag som kom inte minst
              under förra våren. Då stod vi tillsammans, många av oss, eftersom
              landet, nationen Sverige, stod inför den värsta kris som vi har
              upplevt efter andra världskriget. Då är det viktigt och bra att
              man står tillsammans.
            </seg>
          </u>
          <u>
            <seg>
              Vi införde ett stort antal åtgärder. De åtgärderna har haft effekt,
              men det är klart att det också har funnits gränsproblematik i
              dessa. En del av problemen har vi åtgärdat allteftersom, men många
              av dessa åtgärder handlar om att mildra effekterna, något som
              jag sa redan i mars förra året när vi gick in i detta. Det är
              klart att det skulle vara väldigt kraftfullt att stå och lova
              att det inte kommer att bli några negativa konsekvenser. Men det
              hade inte varit sant, för vi har aldrig varit med om en så bred,
              djup och framför allt lång kris för delar av det svenska näringslivet.
            </seg>
          </u>
          <u>
            <seg>
              Det sker ett antal utvärderingar, fru talman, och vi kommer naturligtvis
              att ha lärt oss väldigt mycket både av det bra som har gjorts
              och av det som inte har varit bra. Vi ska dra slutsatser av detta,
              och jag ser fram emot att även politiken i sin helhet kan ta till
              sig av det.
            </seg>
          </u>
          <u>
            <seg>
              Fru talman! Vi har genomfört ett antal förändringar, och jag
              hoppas och tror att detta nu är permanent. Det ljus i tunneln
              som statsministern pratade om handlar framför allt om att vi nu
              är uppe i över 4 miljoner människor som vaccinerar sig. Om alla
              passar på att göra det jag själv gjorde i går, nämligen tar chansen
              att vaccinera sig, ska vi se till att både marknadshandlarna och
              alla andra kan få helt andra förutsättningar genom att vi besegrar
              smittan. Det är ju i grund och botten den som är problemet.
            </seg>
          </u>
          <note>
            Anf. 138 ERIC PALMQVIST (SD):
          </note>
          <u>
            <seg>
              Fru talman! Jag ser beviset på att näringsministern är en mer
              upptagen herre än vad jag själv är; jag hann faktiskt vaccinera
              mig ungefär en vecka före statsrådet. Därigenom har jag också
              tagit mitt ansvar.
            </seg>
          </u>
          <u>
            <seg>
              Låt mig svara på den fråga jag fick. Jag anser att stringenta
              och logiska regler är av yttersta vikt för att vinna folks acceptans.
              Antingen finns regler för marknadsknallarna som harmonierar med
              annat eller så får man införa regler för annat som harmonierar
              med dessa regler. Men det måste finnas en röd tråd som gör det
              hela begripligt. Är det inte begripligt får man inte människor
              att följa de rekommendationer eller regler man står inför. Det
              är oerhört skadligt med regler som känns omotiverade eller på
              något sätt inte följer ett logiskt mönster.
            </seg>
          </u>
          <u>
            <seg>
              Fru talman! Med detta sagt har jag ingen avslutande fråga till
              statsrådet. Förutsättningarna för det som stod i min ursprungliga
              interpellation har ändrats sedan jag skrev interpellationen.
            </seg>
          </u>
          <u>
            <seg>
              Min förhoppning är att vi snart kan se slutet på pandemin och
              att vi alla kan hjälpas åt att ta ansvar för att begränsa smittspridningen.
            </seg>
          </u>
          <note>
            Anf. 139 Näringsminister IBRAHIM BAYLAN (S):
          </note>
          <u>
            <seg>
              Fru talman! Det absolut bästa och viktigaste sättet att ta ansvar
              nu är precis det som Eric Palmqvist sa, nämligen att göra som
              vi har gjort och t a chansen när man blir erbjuden vaccin. Det
              är helt uppenbart – med all respekt för de åtgärder som har vidtagits
              de senaste åren i en rad länder, oavsett om det har varit lockdowns
              eller inte lockdowns – att det enda som i längden kan besegra
              viruset är vaccinering.
            </seg>
          </u>
          <u>
            <seg>
              Fru talman! Eric Palmqvist efterfrågar stringenta och harmoniserade
              regler. Jag kan avslöja att när man hamnar där vi hamnade i mars
              förra året är den stora faran den som letar efter perfekta regler,
              särskilt för en pandemi som vi aldrig har haft tidigare. Det är
              en situation som varken vi eller någon annan varit i. I det läget
              är jag helt bestämd över att det absolut viktigaste var hastighet,
              det vill säga att snabbt få på plats stödåtgärder och åtgärder
              för att begränsa smittan. Det var avgörande.
            </seg>
          </u>
          <u>
            <seg>
              När vi kommer ur pandemin och kan jämföra och se hur olika länder
              har gjort kommer vi att se att när det gäller överdödlighet, hur
              många människor som blev sjuka, effekter på löntagare och arbetslöshet
              samt effekter på sysselsättning och företag har Sverige klarat
              sig väl. Men har det varit bra? Nej, det är vi nog helt överens
              om.
            </seg>
          </u>
          <u>
            <seg>
              Jag var på väg att säga ett vanvördigt ord i riksdagens talarstol
              – men det tänker jag inte göra, fru talman – men situationen har
              varit allt annat än idealisk, och vi har gjort vårt yttersta för
              att ta fram balanserade regler för att stävja smittan. Oavsett
              vad Eric Palmqvist säger tycker jag att svenska folket har svarat
              väl mot reglerna och åtgärderna i en svår tid. Ett stort tack
              ska de ha.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 17 Svar på interpellation 2020/21:702 om Sverige som gruvnation
          </note>
          <note>
            Anf. 140 Näringsminister IBRAHIM BAYLAN (S):
          </note>
          <u>
            <seg>
              Fru talman! Eric Palmqvist har frågat mig hur min syn på behovet
              av etablering av nya gruvor i Sverige harmonierar med det faktum
              att de båda regeringspartierna i riksdagen konsekvent förkastar
              samtliga förslag som syftat till att förtydliga och förenkla de
              tillståndsprocesser som reglerar gruvnäringen, samt om regeringen
              avser att vidta åtgärder som konkret syftar till att stärka Sveriges
              ställning som gruvnation och därmed öka vår försörjningsgrad gällande
              metaller och mineral.
            </seg>
          </u>
          <u>
            <seg>
              Svensk gruv- och mineralnäring har stor betydelse för Sverige
              som land, i det regionala och lokala perspektivet samt utanför
              Sveriges gränser. Det handlar om arbetstillfällen, välfärd och
              utvinning av mineral och metall som är viktiga för en grön omställning.
              Sverige ska fortsätta utveckla gruvindustrin och samtidigt vara
              ett föregångsland inom mineralnäringen när det gäller hållbar
              utveckling.
            </seg>
          </u>
          <note>
            Det är viktigt för regeringen att Sverige har m oderna och effektiva
            tillståndsprocesser. Tillståndsprocesserna på gruv- och mineralområdet
            regleras i både miljöbalken och minerallagen (1991:45) . Regeringen
            har tillsatt M iljöprövningsutredningen ( M 2020:06 ) med uppdrag
            att lämna förslag på åtgärder för att uppnå en mer modern och
            effektiv prövning enligt miljö balken . Utredningen ska lämna
            sitt betänkande i december 2021. Regeringen har dessutom tillsatt
            en utredning om prövningsprocesser och regelverk för en hållbar
            försörjning av innovationskritiska metaller och mineral ( N 2021:01
            ). Utredningen ska analysera och föreslå förändringar av prövningsprocesser
            och regelverk så att bättre hänsyn kan tas till både ett projekts
            lokala miljöpåverkan och dess samhällsnytta, till exempel minskad
            global klimatpåverkan, samt så att en större andel av det värde
            som gruv- och mineralnäringen genererar kan komma hela landet
            till del. Utredningen ska lämna sitt betänkande i slutet av oktober
            2022.
          </note>
          <u>
            <seg>
              Regeringen har också gett Domstolsverket, länsstyrelserna och
              Naturvårdsverket i uppdrag att ta fram samlad statistik för miljöprövningen.
              Sådan statistik är viktig, inte minst för att följa utvecklingen
              av handläggningstider och identifiera lämpliga effektiviseringsåtgärder.
              Uppdraget redovisades den 12 maj 2021.
            </seg>
          </u>
          <u>
            <seg>
              Fru talman! Att öka återvinning och stärka den cirkulära ekonomin
              är viktiga insatser som bland annat görs inom ramen för regeringens
              strategi och handlingsplan för cirkulär ekonomi. Regeringen kommer
              att fortsätta stödja utvecklingen av hållbara värdekedjor från
              råvara till insatsvara eller slutprodukt. I ett sådant arbete
              är Sveriges gruv- och mineralindustri samt gruvklustret som helhet
              centrala aktörer . Regeringen har även fortsatt sitt arbete kopplat
              till regeringens strategi Smart industri, där gruv- och mineralnäringen
              är inkluderad. I budgetpropositionen för 2021 finansierar regeringen
              även en satsning på metaller och mineral ur sekundära källor.
            </seg>
          </u>
          <note>
            Anf. 141 ERIC PALMQVIST (SD):
          </note>
          <u>
            <seg>
              Fru talman! Jag tackar statsrådet för svaret på min interpellation.
            </seg>
          </u>
          <u>
            <seg>
              Svensk gruvnäring har en väldigt lång tradition. Den har utgjort
              och utgör än i dag en hörnpelare för oss som industrination. Svensk
              gruvnäring är modern och väsensskild från mångas sinnebild av
              smutsiga män med hackor i trånga gruvorter med virkesstöttor.
              Vår gruvnäring ligger i fram ­ kant vad gäller både säkerhet och
              innovation, och den har en nära koppling till akademin.
            </seg>
          </u>
          <u>
            <seg>
              I Sveriges gruvor utvinns alltså inte bara metaller och mineral,
              utan där utvecklas också allt från energibesparande ventilationssystem
              till tunga lastbilar och högspecialiserade gruvmaskiner. Inom
              svensk gruvindustri forskas det, och det utvecklas nya miljövänliga
              brytmetoder och processer för efterarbete – det som i folkmun
              felaktigt kallas för återställning.
            </seg>
          </u>
          <u>
            <seg>
              Jag vill att det ska vara så. Jag vill att vi ska bli bättre
              på att värdesätta denna för landets välstånd viktiga industri.
              Jag vill att vi ska fortsätta att ligga i topp och vara en ansedd
              och respekterad nation på detta område. Jag vill att vi ska ha
              världens mest moderna och miljövänliga gruvindustri, och jag vill
              att vi visar omvärlden att det går utan barnarbete, slavliknande
              arbetsförhållanden och extrem miljöpåverkan.
            </seg>
          </u>
          <u>
            <seg>
              Fru talman! När näringsministern i en intervju för en tid sedan
              slog fast att det behövs nya gruvor om vi ska lyckas med elektrifieringen
              och att vi inte bara kan oja oss när vi läser att kobolt utvinns
              av barnarbetare i Kongo höll jag naturligtvis med, men jag började
              också fundera.
            </seg>
          </u>
          <u>
            <seg>
              Jag kom att fundera över hur det kan komma sig att ett land med
              en regering vars företrädare uttalar sig i så positiva ordalag
              ändå faller som en sten i en internationell jämförelse gruvnationer
              emellan.
            </seg>
          </u>
          <u>
            <seg>
              För så här är det, fru talman. På fyra år, från 2016 till 2020,
              har Sverige som gruvnation betraktad sjunkit från åttonde till
              36:e plats i ansedda Fraser Institutes rankning av länder som
              internationella bolag anser attraktiva att investera i. Från att
              ha spelat i samma liga som USA, Australien och Kanada placerar
              vi oss nu tillsammans med länder som Mali och Ghana. För att vända
              den utvecklingen behövs inte fagra ord. För att vända den utvecklingen
              behövs att man spottar i nävarna och kavlar upp ärmarna.
            </seg>
          </u>
          <u>
            <seg>
              Jag noterar att det i statsrådets svar finns många fagra ord
              om svensk gruvindustri och dess betydelse för oss som nation.
              Inget fel i det. Men förutom utredningar och sammanställningar
              av myndigheternas statistik kopplat till miljöprövningen ser jag
              inte en enda stavelse som antyder något som liknar ett enda skarpt
              förslag som syftar till att vända den nedåtgående trenden, och
              det, fru talman, gör mig orolig.
            </seg>
          </u>
          <u>
            <seg>
              Så min fråga till statsrådet är alltjämt: Avser regeringen att
              vidta åtgärder – alltså fatta konkreta beslut – som syftar till
              att stärka Sveriges ställning som gruvnation och därmed öka vår
              självförsörjningsgrad gällande metaller och mineral?
            </seg>
          </u>
          <note>
            Anf. 142 Näringsminister IBRAHIM BAYLAN (S):
          </note>
          <u>
            <seg>
              Fru talman! Frågan handlar ju om varför man här i riksdagen säger
              nej till en del initiativ som kommit från oppositionen. Det var
              själva grundfrågan. Svaret är ganska enkelt: Om det redan pågår
              ett arbete är det som att försöka slå in öppna dörrar. Jag förstår
              att man har ett intresse av detta i oppositionen därför att man
              vill verka kraftfull. Men om en utredning som tittar över just
              dessa regelverk redan är på gång finns det ju inte mycket till
              mening med att säga det igen.
            </seg>
          </u>
          <u>
            <seg>
              I det här fallet är det så här , fru talman : Eric Palmqvist
              säger nu att det där är onödigt, men om han läser igenom dessa
              rankningar ordentligt ser han att Sverige hävdar sig väldigt väl
              när det gäller hållbarhet, teknik, produktion och investeringsvilja.
              Vi ska komma ihåg att gruvindustrin nog aldrig har gått bättre
              än den gör i dag. Gruvindustrin i Sverige planerar också för investeringar
              som inte bara är de största någonsin för gruvsektorn utan de största
              industriella projekten någonsin i vårt land. Man planerar att
              investera uppemot 400 miljarder under de kommande 20 åren – inte
              minst i den norra delen av landet, där det ju finns väldigt stora
              förutsättningar. Det är ett faktum.
            </seg>
          </u>
          <u>
            <seg>
              Om vi nu pratar om faktisk utveckling och inte bara rankningar
              är det också så, fru talman, att det nästan inte finns något annat
              land i Europa som producerar så mycket mineral och metaller. Ta
              bara järnmalm – lejon ­ parten av den järnmalm som produceras
              i Europeiska unionen produceras ju i Sverige. Jag skulle nog alltså
              säga att vi på många sätt hävdar oss väl som gruvnation. Vi ska
              också fortsätta att göra det.
            </seg>
          </u>
          <u>
            <seg>
              Det som däremot är ett problem, vilket man hittar i den här rankningen
              om man djuplodar i den, är just våra regelverk. De anses vara
              för oförut ­ sägbara, och processerna tar för lång tid. Man tar
              inte heller hänsyn till den positiva roll som gruvnäringen skulle
              kunna spela när det gäller just klimatomställningen.
            </seg>
          </u>
          <u>
            <seg>
              För dem som kanske inte är lika djupt insatta i frågorna som
              jag och Eric Palmqvist är kan jag säga att mycket av den klimatomställning
              och elektrifiering som är nödvändig för att vi ska klara av att
              gå från fossil energi till elektricitet kräver ett stort antal
              mineral och metaller – även sällsynta jordartsmetaller. En hel
              del av detta finns i vårt land. I dag är vi importberoende, både
              vi och Europa; i vissa fall är vi näst intill hundraprocentigt
              importberoende. Så är det, och jag tror att det är därför Eric
              Palm ­ qvist refererar till det jag säger om att vi inte bara
              kan oja oss när vi ser reportage om att kobolt utvinns med hjälp
              av barnarbete, om att floder har förorenats eller om att arbetstagare
              förgiftas i gruvor i Asien. Vi måste naturligtvis också agera.
            </seg>
          </u>
          <u>
            <seg>
              Vad är det då som är problemet? Ja, om regelverket anses vara
              problemet i till exempel Fraser Institutes rankning, Eric Palmqvist,
              är väl rimligtvis det mest ansvarsfulla att titta igenom regelverket
              med målet att öka förutsägbarheten och få in klimataspekten på
              ett annat sätt än vad nuvarande miljöbalk och minerallag tar hänsyn
              till. Det är så det går till, fru talman – särskilt när det gäller
              sådan här komplicerad lagstiftning, som går in i flera lagar och
              som har många olika intressen att balansera. Då ber man experter
              ta fram ett förslag, och det är precis det regeringen just nu
              gör både när det gäller miljöprövningar och när det gäller minerallagen.
            </seg>
          </u>
          <note>
            Anf. 143 ERIC PALMQVIST (SD):
          </note>
          <u>
            <seg>
              Fru talman! Det är trevligt att höra om de industrisatsningar
              som ska ske på den egna hemorten – dessa 400 miljarder kronor
              kommer ju att satsas just i Gällivare – men det är också så att
              det är en befintlig verksamhet. Under de senaste 15 åren har det
              i princip inte öppnat någon gruva i Sverige över huvud taget.
              Där ser man alltså också ett exempel på problematiken.
            </seg>
          </u>
          <u>
            <seg>
              I övrigt kan jag säga att jag delar statsrådets uppfattning att
              frågor som rör tillståndsprocesser inte är alldeles enkla. Frågorna
              är komplexa och förtjänar att hanteras med stor respekt. Därför
              bekymrar det mig mycket att det har funnits tydliga signaler om
              dessa problem under lång tid utan att regeringen har agerat. Att
              saker och ting utreds är naturligtvis ingenting jag motsätter
              mig – det är ofta själva förutsättningen för att man ska kunna
              fatta välgrundade beslut – men jag frågar mig varför utredningarna
              tillsätts först nu, när signalerna funnits där i omkring ett decennium.
              Näringsministern får gärna svara på den frågan.
            </seg>
          </u>
          <u>
            <seg>
              Fru talman! När vi ändå debatterar Sverige som gruvnation här
              i dag känner jag att det är på sin plats med ett par klargöranden
              för att nyansera debatten något. Det kan nämligen tyckas som att
              jag och näringsministern företräder diametralt olika synsätt på
              svensk gruvindustri, och så är det naturligtvis inte. Jag tror
              att vi i många avseenden delar synen på vilka krav och förväntningar
              som ska ställas på näringen för att näringen som sådan ska få
              acceptans i de områden de n önskar etablera sig i.
            </seg>
          </u>
          <u>
            <seg>
              Det kanske finns de som tolkar mitt vurmande för näringen och
              argumenterande för vikten av att ge den tydliga spelregler eller
              snabbare tillståndsprocesser som att jag företräder något slags
              gruvfundamentalistisk linje där ingen enda jordplätt med fyndigheter
              ska tillåtas vara fredad, men så är det naturligtvis inte. Det
              tror jag också att näringsministern vet, men det kan ändå vara
              bra att förtydliga detta för eventuella åhörare. Jag tror däremot
              på tydliga krav, harmoniserade tillståndsprocesser och rimliga
              tidsramar.
            </seg>
          </u>
          <u>
            <seg>
              Näringsministern nämner återvinning och cirkulär ekonomi i sitt
              svar. Låt mig vara tydlig med att det inte föreligger något motsatsförhållande
              mellan återvinning och brytning av jungfruliga material. För att
              något ska kunna återvinnas måste det nämligen först brytas. Det
              gäller inte minst för de innovationskritiska mineral vi inte har
              någon tradition av att bryta, men det gäller även för de basmetaller
              vi har brutit under många hundratals år. Det är nämligen så att
              mycket av det järn och den koppar som brutits för länge sedan
              faktiskt ännu är i bruk. Det innebär att den inte är tillgänglig
              för återvinning. Man kan helt enkelt inte skrota fungerande saker
              bara för återvinnandets skull.
            </seg>
          </u>
          <u>
            <seg>
              Däremot vilar det givetvis ett slags etiskt ansvar på oss att,
              så långt det är rimligt, använda det som redan är brutet. Det
              är dessutom en god affär, för det är ju redan brutet en gång.
              Varje meter gruvort kostar stora pengar att tillreda; i Malmberget
              sägs varje meter ort kosta cirka 25 000 kronor. Men man måste
              se till att, hur tråkigt det än är, ha fötterna kvar på jorden
              och inte låta sig förföras av kollegorna i maskrosrörelsen när
              de proklamerar sin drömska men världsfrånvända verklighetsbeskrivning,
              i alla fall om man inte vill råka ut för ännu ett hårt uppvaknande
              nästa gång rankningen från Fraser Institute landar på våra bord.
            </seg>
          </u>
          <u>
            <seg>
              Fru talman och statsrådet! Jag inledde detta anförande med en
              fråga och avslutar med att upprepa den för att den inte ska glömmas
              bort. Varför tillsätts de utredningar som statsrådet lyfter fram
              i interpellationssvaret först nu, när signalerna om att situationen
              är bekymmersam har funnits i ungefär ett decennium?
            </seg>
          </u>
          <note>
            Anf. 144 Näringsminister IBRAHIM BAYLAN (S):
          </note>
          <u>
            <seg>
              Fru talman! Nej, jag tror inte heller att åsiktsskillnaderna
              i grund och botten är särskilt stora när det handlar om inställningen
              till gruvor. Likväl tror jag att det finns en skillnad i synen
              på både jungfruligt material och återvinning.
            </seg>
          </u>
          <u>
            <seg>
              Vi vill ju bli världens första fossilfria välfärdsnation. Vi
              har satt det målet och den ambitionen under vår regeringsperiod,
              för vi tror att det bästa inte bara för miljön och klimatet utan
              faktiskt också för den svenska konkurrenskraften är att se till
              att inte vara så beroende av olja. Det gäller oavsett om oljan
              kommer från Ryssland eller för den delen Mellanöstern – eller
              till och med Norge. I stället kan vi se till att använda den rena,
              fina el vi har i Sverige.
            </seg>
          </u>
          <u>
            <seg>
              Ska vi kunna göra det, fru talman, måste vi göra en storskalig
              elektrifiering av industrin och av transportsektorn samt fortsätta
              med den som redan finns i bostadssektorn. Det kommer att förutsätta
              att vi kan använda mineral och metaller på en nivå som vi aldrig
              tidigare har legat på. Det bör också Eric Palmqvist vara medveten
              om.
            </seg>
          </u>
          <u>
            <seg>
              Vi är inte heller de enda som ska göra detta; även om Sverige
              ligger främst och på många sätt visar vägen, inte minst inom gruvindustrin,
              är det så att den här omställningen måste göras globalt. Prognoserna
              är därför att efterfrågan på dessa mineral och metaller kommer
              att öka hundrafalt bara under de kommande årtiondena. Det gäller
              inte minst de sällsynta jordartsmetaller vi talar om.
            </seg>
          </u>
          <u>
            <seg>
              Då är det också så, fru talman, att man inte ständigt och jämt
              kan bara gräva efter nytt. Här har det också skett en teknikutveckling.
              Bara uppe i Kiruna, i de slagghögar som LKAB har lagt på hög under
              de senaste hundra åren då man har haft gruvbrytning där, visar
              det sig att i det som tidigare bara sågs som besvär finns sällsynta
              jordartsmetaller, mineral och metaller som man faktiskt skulle
              kunna återvinna.
            </seg>
          </u>
          <u>
            <seg>
              Tekniken, fru talman, har gått framåt så att man faktiskt kan
              göra det, och även ekonomin börjar komma i kapp. Då är det klart
              som korvspad, Eric Palmqvist, att vi också ska ha fokus på den
              typen av återvinning.
            </seg>
          </u>
          <u>
            <seg>
              Vi har i vårt land företag med innovationer och som har utvecklat
              teknik som kan återvinna saker som det inte fanns möjlighet att
              återvinna tidigare. Det är klart som korvspad att vi ska ta fram
              ett regelverk som möjliggör detta, för i dag är det inte möjligt.
            </seg>
          </u>
          <u>
            <seg>
              Fru talman! Jag tror att det är ett misstag att ställa en konkurrenskraftig
              gruvdrift mot återvinning och cirkulär ekonomi. Jag tror att vi
              behöver både och, och jag tror att Sverige kan spela en nyckelroll
              i båda dessa sammanhang.
            </seg>
          </u>
          <u>
            <seg>
              Fru talman! Jag fick frågan varför det har dröjt, och det är
              mycket enkelt. Eric Palmqvist försöker göra gällande att allt
              är känt hela tiden, men så enkelt är det inte, utan här sker en
              gradvis förändring, inte minst när det gäller praxis i de här
              regelverken. Det har inte skett så jättestora förändringar i själva
              regelverken, men praxis i domstolar har kommit att förändras.
              Ibland kommer också regelverk från andra håll – ta till exempel
              vattendirektiv, som också påverkar gruvdriften. Då är det klart
              att vi måste samla ihop det här och göra ett omtag, och det är
              precis det vi gör.
            </seg>
          </u>
          <u>
            <seg>
              Jag känner stor entusiasm inför att Sverige och svenska folket,
              om vi hanterar detta rätt när det gäller både gruvdriften och
              återvinningen, har väldigt mycket att tjäna på detta och inför
              att vi kan göra det på ett sätt som gynnar klimatet och miljön
              men också leder till nya gröna jobb, inte bara i Gällivare – alla
              400 miljarder kommer inte att hamna i Gällivare – utan i större
              delen av Norrbotten.
            </seg>
          </u>
          <note>
            Anf. 145 ERIC PALMQVIST (SD):
          </note>
          <u>
            <seg>
              Fru talman! Tack, näringsministern!
            </seg>
          </u>
          <u>
            <seg>
              Jag trodde att jag var alldeles glasklar i mitt förra anförande
              om att det inte råder något motsatsförhållande mellan jungfrulig
              brytning och åter ­ vinning. Jag vet inte hur jag tydligare kan
              framföra det, men så är det i alla fall.
            </seg>
          </u>
          <u>
            <seg>
              Mycket av det som näringsministern säger låter jättebra. Jag
              vill egentligen ta honom på orden och tro på att han har de bästa
              av intentioner för den för Sverige så viktiga gruvnäringen. Trots
              detta är det något som skaver, och det är det faktum att vi här
              i denna kammare har debatterat denna fråga återkommande och från
              oppositionens håll presenterat förslag efter förslag på konkreta
              åtgärder som, om de hade genomförts, med stor sanno ­ likhet hade
              positionerat Sverige något bättre som gruvnation än vad som nu
              är fallet.
            </seg>
          </u>
          <u>
            <seg>
              Fru talman! Jag har svårt att förstå anledningarna till den saktfärdighet
              som regeringen har uppvisat när det gäller att hantera de här
              frågorna, speciellt mot bakgrund av att man säger ett men gör
              något annat. Det blir en smula obegripligt, och jag vet att näringsministern
              kommer att slå ifrån sig när jag påstår att grunden till detta
              är Socialdemokraternas samarbete med Miljöpartiet. Det har han
              nekat till tidigare, och det ska han naturligtvis också göra som
              företrädare för hela regeringen.
            </seg>
          </u>
          <u>
            <seg>
              Med det sagt, fru talman, ser jag fram emot vad utredningarna
              som nä ringsministern hänvisar till kommer att bära för frukter,
              och jag och statsrådet får säkert anledning att debattera Sveriges
              ställning som gruvnation igen i den här kammaren.
            </seg>
          </u>
          <u>
            <seg>
              Eftersom detta med stor sannolikhet är min sista debatt med näringsministern
              före riksdagens sommaruppehåll passar jag på att önska honom en
              behaglig och coronasäker sommar, även om jag vet att han har mycket
              arbete framför sig innan han går på sin sommarledighet.
            </seg>
          </u>
          <note>
            Anf. 146 Näringsminister IBRAHIM BAYLAN (S):
          </note>
          <u>
            <seg>
              Fru talman! Det är en favoritskiva att spela för oppositionen
              just nu, såväl för Sverigedemokraterna som för deras nyfunna kärlek
              Moderaterna, att hävda att det är slitningar i regeringen mellan
              Miljöpartiet och Socialdemokraterna när det gäller industrin.
              Tänk att det är precis tvärtom!
            </seg>
          </u>
          <u>
            <seg>
              Med det fokus som Miljöpartiet har haft på miljö och klimat under
              lång tid och den starka tradition som finns inom socialdemokratin
              när det gäller industriutveckling – vilket tack och lov nu också
              bär frukt till skillnad från för tio år sedan när man ansåg att
              industrin var på väg ut helt och hållet – har vi skapat en dynamik
              med strikta krav och ambitioner när det gäller klimatomställningen
              och satsningar på industriutveckling och innovatio ­ ner.
            </seg>
          </u>
          <u>
            <seg>
              Det här, fru talman, gör att vi tillsammans med industrin tar
              steg efter steg för att kanske skapa världens första fossilfria
              välfärdsnation. Tidigare när man sa det fick man höra, som vi
              hörde nu, att det där är – vad var det du sa, Eric Palmqvist –
              maskrosdrömmar. Tänk att det här också är drömmar för en gedigen
              gråsosse från Norrland!
            </seg>
          </u>
          <u>
            <seg>
              Nu ser vi att det som var en sanning under ett stort antal årtionden,
              att industrin var på väg bort och hade gjort bra saker fast historiskt,
              håller på att förändras, och det håller på att förändras just
              i den del av landet som man hade dömt ut, alltså norra delen av
              vårt land. I Västerbotten och i Norrbotten planeras för hundratals
              och åter hundratals miljarder i investeringar, och tiotusentals
              och åter tiotusentals nya gröna jobb skapas.
            </seg>
          </u>
          <u>
            <seg>
              Fru talman! Nej, det här handlar inte om några schismer inom
              reger ­ ingen, utan det här handlar om en utveckling som vi alla
              borde vara stolta över och se till att hjälpa på traven.
            </seg>
          </u>
          <u>
            <seg>
              Med det, Eric Palmqvist, tackar jag för lyckönskningen. Det kommer
              nog att vara mycket arbete. Vi vet ju inte hur detta utvecklas,
              men jag önskar ändå en trevlig helg och en vilsam sommar om det
              blir så.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 18 Svar på interpellation 2020/21:690 om Raoul Wallenbergs
            öde och Sveriges behov av exportkrediter
          </note>
          <note>
            Anf. 147 Utrikesminister ANN LINDE (S):
          </note>
          <u>
            <seg>
              Fru talman! Mikael Oscarsson har frågat mig huruvida det finns
              anled ­ ning att utreda uppgifterna om att hanteringen av det
              så kallade miljard ­ lånet påverkade regeringens hantering av
              Raoul Wallenberg. Han har ock ­ så frågat mig om regeringen avser
              att ställa frågor om huruvida Ryssland har information som stöder
              uppgifterna om att Josef Stalin lät kidnappa Raoul Wallenberg
              för att säkerställa miljardlånet från Sverige.
            </seg>
          </u>
          <u>
            <seg>
              Vidare har han frågat mig om det enligt UD:s dokumentation stämmer
              att Sveriges sändebud i Moskva minst tre gånger under 1945 och
              1946 bad höga sovjetiska tjänstemän att bekräfta att Raoul Wallenberg
              inte längre var vid liv och hur regeringen bedömer uppgifterna
              om att den svenska ambassadören agerade utifrån en medveten politik
              sanktionerad av Sverige gällande Raoul Wallenberg.
            </seg>
          </u>
          <u>
            <seg>
              Slutligen har han frågat mig om jag avser att begära mer information
              om fånge nummer 7 samt om regeringen överväger att tillsätta en
              ny oberoende utredning om den officiella hanteringen av Raoul
              Wallenbergs öde.
            </seg>
          </u>
          <u>
            <seg>
              Raoul Wallenberg personifierar det svenska arbetet för mänskliga
              rättigheter, och hans gärning fortsätter att inspirera människor
              av alla åldrar och olika härkomst. Mycket är fortfarande oklart
              vad gäller Raoul Wallenbergs öde i Stalintidens Sovjetunion en
              . Regeringen har under de senaste årtiondena verkat för att skapa
              största möjliga klarhet i hans ärende genom dialog med Sovjetunionen
              och Ryssland och i samarbete med andra stater liksom genom kontakter
              med anhöriga och forskarvärlden.
            </seg>
          </u>
          <note>
            Jag redovisade detta arbete bland annat den 28 april som svar
            på en riksdags fråga från riksdagsledamoten Björn Söder, den 16
            december 2020 som svar på en riksdagsfråga från riksdagsledamot
            en Mikael Oscarsson och den 7 februari 2020 som svar på en interpellation
            från samma ledamot.
          </note>
          <u>
            <seg>
              En mycket ingående genomlysning av den ryska och svenska statsförvaltningens
              agerande, inklusive egna svenska tillkortakommanden, har skett.
              Den svenska delen av den svensk-ryska arbetsgruppen redovisade
              en rapport 2001 efter tio års arbete, och 2003 publicerades rapporten
              Ett diplomatiskt misslyckande .
            </seg>
          </u>
          <u>
            <seg>
              Regeringen överväger inte att tillsätta en ny oberoende utredning
              om den officiella hanteringen av Raoul Wallenbergs öde . UD bedriver
              ingen egen forskning i Wallenbergärendet men välkomnar alla försök
              att utröna mer om hans öde, inklusive exportkreditens betydelse
              för regeringens hantering av ärendet och huruvida det svenska
              sändebudet Söderblom agerade enligt en medveten, sanktionerad
              politik samt bevekelsegrunderna för Sta ­ lins agerande. Det är
              upp till forskare och experter att undersöka och värdera dessa
              frågor.
            </seg>
          </u>
          <note>
            Ett viktigt led i försöken att underlätta forskarnas arbete var
            regeringens beslut den 22 augusti 2019 om offentliggörandet av
            cirka 40 000 sidor handlingar tillkomna under perioden 1970 –
            2018 ur UD:s ärende om Raoul Wallenberg. Sedan tidigare hade alla
            handlingar från perioden före 1970 offentliggjorts. Totalt finns
            därmed 170 000 sidor tillgängliga för allmänheten, vilket också
            utgör hela UD:s arkiv i ärendet. All dokumentation rörande möten
            mellan svenska sändebud och sovjetiska företrädare finns i detta
            arkiv.
          </note>
          <u>
            <seg>
              Regeringen står i kontakt med Ryssland i syfte att få till stånd
              största möjliga öppenhet från deras sida. Under mina besök i Moskva
              i februari 2020 respektive 2021 tog jag också upp Wallenbergs
              fall vid överläggningarna med utrikesminister Lavrov. Jag inskärpte
              då vikten av att den ryska sidan skulle underlätta forskarnas
              arbete, bland annat genom att besvara den note som överlämnades
              den 31 oktober 2019 å Wallenbergs anhörigas vägnar till Rysslands
              utrikesministerium där ett antal frågor rörde fånge nummer 7.
              Denna note har delvis besvarats, och svaren har vidarebefordrats
              till de anhöriga. Vår ambassad i Moskva och tjänstepersoner på
              UD i Stockholm står i kontinuerlig kontakt med anhöriga till Wallenberg
              och forskare för att facilitera deras fortsatta arbete, inklusive
              bistå med att stämma möten med ryska företrädare på relevanta
              ministerier och arkiv. UD kommer att fortsätta lyfta frågan på
              olika nivåer i våra kontakter med Ryssland.
            </seg>
          </u>
          <note>
            Anf. 148 MIKAEL OSCARSSON (KD):
          </note>
          <u>
            <seg>
              Fru talman! Det är nu 76 år sedan Raoul Wallenberg tillfångatogs.
              Sannolikt var det på direkt order av Stalin i Budapest i Ungern,
              där Wallenberg hade räddat tiotusentals judar från en säker död.
            </seg>
          </u>
          <u>
            <seg>
              Enligt den ryska officiella versionen dog han i KGB:s fängelse
              i centrala Moskva den 17 juli 1947. Men nu vet vi, och det har
              bekräftats på olika sätt, att fånge nummer 7, som bekräftats ha
              varit Raoul Wallenberg, förhördes sex dagar efter sin död.
            </seg>
          </u>
          <u>
            <seg>
              Raoul Wallenberg blev känd över hela världen och är kanske tillsammans
              med Alfred Nobel den mest kände svensken. Han blev hedersmedborgare
              i USA näst efter Winston Churchill. Jag har själv kämpat för införandet
              av Raoul Wallenbergs dag i Sverige, och den genomförs sedan ett
              antal år tillbaka.
            </seg>
          </u>
          <u>
            <seg>
              Raoul Wallenberg hade en syster som hette Nina Lagergren. Jag
              har haft kontakt med henne i 30 år. Hon dog för ganska exakt två
              år sedan. Jag lovade henne och hennes familj att göra allt vad
              som står i min makt för att försöka få fram vad det var som hände
              egentligen.
            </seg>
          </u>
          <u>
            <seg>
              Den senaste tiden har forskarna Susanne Berger, Vadim Birstein
              och särskilt Peter Axelsson fått fram ny information. Därför kräver
              medlemmarna av Raoul Wallenbergs familj en ny utredning om den
              officiella hanteringen av hans öde.
            </seg>
          </u>
          <u>
            <seg>
              Det är riktigt, som Ann Linde säger, att en genomlysning av den
              svens ­ ka statsförvaltningens agerande har skett. Enligt den
              nämnda SOU-rapporten har misslyckandet med att rädda Raoul Wallenberg
              bland annat tillskrivits slarv, inkompetens och bristande intresse.
              Men nu finns det uppgifter som pekar på att det bakom Sveriges
              passiva agerande i själva verket fanns ett motiv. Inget fick störa
              den svenska regeringens planer på en svensk miljardkredit, som
              det tycks inte ens en fängslad svensk diplomat.
            </seg>
          </u>
          <u>
            <seg>
              Ett motiv bakom Sveriges passiva agerande för att rädda Raoul
              Wallenberg utgör en allvarlig förskjutning i fallet Raoul Wallenberg.
              Då grundar sig regeringens passiva agerande inte längre på slarv
              och inte heller på inkompetens eller bristande intresse. Sveriges
              passiva agerande kan i själva verket ha varit en medveten handling.
              Om det är så, fru talman, är det ytterst allvarligt.
            </seg>
          </u>
          <u>
            <seg>
              Varje demokratiskt land hade grundligt och officiellt utrett
              misstankar om en tidigare regering avsiktligen agerat passivt
              i sin ambition att rädda en av landets största hjältar.
            </seg>
          </u>
          <u>
            <seg>
              En tidigare genomförd officiell utredning som, vad det verkar
              på felaktiga grunder, avvisat ett motiv förhindrar naturligtvis
              inte en ny utredning. Tvärtom ger den skäl att återuppta utredningen.
            </seg>
          </u>
          <u>
            <seg>
              Är det inte orimligt att forskare ska utreda om det är ett svek
              från Sverige och UD mot deras egen diplomat? Det måste väl vara
              det utsända landet som hade ansvar för Raoul Wallenberg som går
              till botten med det här.
            </seg>
          </u>
          <u>
            <seg>
              Jag kommer inte att gå igenom allt som hände. Men det som ligger
              i botten är en kredit som man ville genomföra.
            </seg>
          </u>
          <u>
            <seg>
              Jag fortsätter i nästa inlägg att berätta varför det krävs att
              vi för Raoul Wallenbergs och hans familjs skull nu förutsättningslöst
              utreder vad det var som låg bakom bortförandet.
            </seg>
          </u>
          <note>
            Anf. 149 Utrikesminister ANN LINDE (S):
          </note>
          <u>
            <seg>
              Fru talman! Varje gång jag står i denna kammare och får tala
              om Raoul Wallenberg tar jag tillfället i akt att säga att han
              är en symbol för Sveriges arbete med mänskliga rättigheter.
            </seg>
          </u>
          <u>
            <seg>
              Interpellanten ger mig en tacksam anledning att påminna om Wallenbergs
              gärning, som inspirerar människor av alla åldrar och olika härkomst.
            </seg>
          </u>
          <u>
            <seg>
              Jag har all förståelse för att ovissheten som kvarstår kring
              det som skedde honom den 17 januari 1945 fortsätter att plåga
              hans anhöriga och sporrar människor att söka svar på kvarstående
              frågor.
            </seg>
          </u>
          <u>
            <seg>
              Regeringen har under lång tid bistått med att försöka vända på
              alla stenar för att skapa största möjliga klarhet i hans ärende.
              Och som Mikael Oscarsson vet har jag vid flera tillfällen i detalj
              redogjort för dessa ansträngningar. Jag skulle i dag vilja upprepa
              att Wallenbergs ärende förblir öppet och att regeringen agerar
              därefter.
            </seg>
          </u>
          <u>
            <seg>
              En ledande princip för regeringen i detta arbete är öppenhet
              och transparens, vilket illustreras av den statliga, offentliga
              utredningen Ett diplomatiskt misslyckande från 2003, som identifierade
              flera svenska tillkortakommanden i hanteringen av Wallenbergs
              fall, särskilt under de viktiga åren direkt efter andra världskriget.
            </seg>
          </u>
          <u>
            <seg>
              Sedan augusti 2019 finns hela ärendet i UD:s arkiv, 170 000 sidor,
              helt tillgängligt för allmänheten. Undantaget är en ytterst liten
              del av arkivet som bedöms innehålla uppgifter som än i dag omfattas
              av sekretess men som är utan relevans för att utreda Wallenbergs
              öde. Samtidigt har reger ­ ingen också varit tydlig med att den
              inte bedriver någon egen forskning i ärendet utan i stället välkomnar
              historiker och akademiker att göra detta, något som också sker
              och i flera fall med konkret stöd från regeringen.
            </seg>
          </u>
          <u>
            <seg>
              Fru talman! En förutsättning för att bringa större klarhet i
              Wallenbergs öde är tillgång till dokument i ryska arkiv. Regeringen
              står i kontakt med officiella ryska företrädare för att få till
              stånd största möjliga öppenhet från deras sida. Som bekant tog
              jag personligen upp Wallenbergs fall vid mina besök i Moskva i
              februari 2020 respektive 2021 under överläggningar med utrikesminister
              Lavrov. Jag påminde också om vikten av ärendet så sent som förra
              veckan, då jag samtalade med honom i Reykjavik.
            </seg>
          </u>
          <u>
            <seg>
              Regeringen överväger dock alltså inte att tillsätta en ny oberoende
              utredning om den officiella hanteringen av Raoul Wallenbergs öde.
              Frågorna som Mikael Oscarsson ställer om exempelvis exportkreditens
              betydelse och sändebudet Söderbloms agerande besvaras lämpligen
              av forskare och experter, vars ansträngningar jag som sagt välkomnar.
            </seg>
          </u>
          <note>
            Anf. 150 MIKAEL OSCARSSON (KD):
          </note>
          <u>
            <seg>
              Fru talman! Jag går tillbaka till 1946, då baltutlämningen hade
              förorsakat en stor irritation i Sverige. Trots det gick den dåvarande
              socialdemokratiska regeringen vidare med en rysk kredit på hela
              1 000 miljoner kronor, 1 miljard, en då närmast ofattbar summa.
              Men det hölls hemligt.
            </seg>
          </u>
          <u>
            <seg>
              I slutet av april träffade utrikesministern och det svenska sändebudet
              Brezjnev. De kom överens om att realisera handelsavtalet. Dagen
              efter kom glada bud, för då fick ambassadören Staffan Söderblom
              information om att den svenske Raoul Wallenberg troligtvis var
              i livet. Ambassadören åkte sedan hem till Sverige för att träffa
              utrikesminister Undén den 5 maj. De diskuterade sannolikt det
              här fallet. Samtidigt åkte en svensk delega ­ tion iväg. Jag har
              en bild framför mig här från Svenska Dagbladet där de ­ legationen
              åker för att förhandla om allt kring krediten. De kommer till
              ­ baka till Sverige den 13 juni 1946.
            </seg>
          </u>
          <u>
            <seg>
              Ambassadören hade då bett om att få ett särskilt möte med Stalin.
              Normalt sett kunde man inte få det, men i och med miljardkrediten
              accepterades denna förfrågan. Den 15 juni 1946 tar Stalin emot
              ambassadör Söderblom, och det är ganska kusligt att läsa noten
              därifrån. Den hölls hemlig i årtionden, men Söderblom säger: Nej,
              jag anser det sannolikt att de sovjetiska militärmyndigheterna
              ej har några vidare uppgifter om Wallenbergs vidare öden att tillgå.
              Läser man alltihop tycks syftet med att träffa Stalin ha varit
              att försäkra sig om att Raoul Wallenberg inte dyker upp i framtiden.
              Kritiker har ibland jämfört samtalet i Kreml med en dödsdom.
            </seg>
          </u>
          <note>
            Två dagar senare, den 17 juni, kan Expressen här hemma få miljardkrediten
            bekräftad. Händelsekedjan tillskrivs möjligen men svårligen slumpen.
          </note>
          <u>
            <seg>
              I utredningen avfärdas miljardkrediten som en förklaring till
              det passiva agerandet. Man säger bland annat att intresset vid
              den aktuella tidpunkten var relativt svagt. Men det finns många
              tidningsartiklar som visar att det inte var så. Medierna visade
              stort intresse, och det var framsides ­ stoff.
            </seg>
          </u>
          <u>
            <seg>
              I utredningen sägs också att affären ska betraktas som ekonomiskt
              motiverad snarare än politiskt motiverad. Men av debatten att
              döma var bakgrunden till krediten i högsta grad politisk.
            </seg>
          </u>
          <u>
            <seg>
              Enligt utredningen fanns det en vetskap och enighet kring detta.
              Det stämmer att handelsminister Myrdal hörde talas om detta, men
              han nämn ­ de inte ett ord om storleken på krediten, det vill
              säga att de skulle få 1 miljard. Han fick också kritik efteråt
              för att han inte hade sagt som det var.
            </seg>
          </u>
          <u>
            <seg>
              Jag återkommer till att om allt leder fram till att det verkar
              ha funnits ett motiv från svensk sida rörande att dem man skulle
              ge lån till hade den mest kände svensken tillfångatagen, är det
              då verkligen rimligt att den svenska regeringen tycker att forskare
              ska undersöka detta? Är det inte rimligt att Sverige officiellt
              öppnar utredningen igen och undersöker vad som egentligen låg
              bakom?
            </seg>
          </u>
          <note>
            Anf. 151 Utrikesminister ANN LINDE (S):
          </note>
          <u>
            <seg>
              Fru talman! För det svenska utrikesdepartementet är Raoul Wallenberg
              vårt största enskilda och mest långvariga ärende. Utöver mina
              egna samtal med utrikesminister Lavrov står tjänstepersoner på
              UD och på ambassaden i Moskva i kontinuerlig kontakt med företrädare
              för den ryska sidan i försök att bistå forskare och anhöriga i
              deras ansträngningar att få tillgång till dokument som kan vara
              av betydelse för Wallenbergs ärende.
            </seg>
          </u>
          <note>
            I den omfattande note som överlämnades till Rysslands utrikesministerium
            i oktober 2019 å de anhörigas vägnar efterfrågades bland annat
            ett antal dokument från ryska arkiv, inklusive dokument rörande
            den så kallade fånge nummer 7. Denna note har delvis besvarats,
            och svaren har vidarebefordrats till de anhöriga.
          </note>
          <u>
            <seg>
              Jag upprepar gärna att vi står redo att fortsätta facilitera
              de anhörigas arbete genom att till exempel hjälpa till om de vill
              besöka Moskva för att stämma möten med den ryska sidan som uppföljning
              på noten om efterfrågade dokument.
            </seg>
          </u>
          <u>
            <seg>
              UD kommer att fortsätta att lyfta frågan på olika nivåer i våra
              kontakter med Ryssland.
            </seg>
          </u>
          <note>
            Anf. 152 MIKAEL OSCARSSON (KD):
          </note>
          <u>
            <seg>
              Fru talman! Kärnan i det jag säger är att det finns anledning
              att ställa sig frågan vad som skulle ha hänt om det framkom att
              Raoul Wallenberg, Sveriges hjälte, satt fängslad i just Sovjet?
              Den generösa miljardkrediten skulle ha omöjliggjorts, och mörka
              skuggor skulle ha fallit på dess förespråkare. Utifrån dessa premisser
              blir Sveriges budskap till Stalin om en förolyckad Raoul Wallenberg
              inte bara, vilket har hävdats, ett olyckligt uttalande. Det går
              att ana ett motiv bakom budskapet till Stalin, och det är därför
              den svenska utredningen om Raoul Wallenberg måste återupptas.
            </seg>
          </u>
          <u>
            <seg>
              Det är bra att ambassaden ställer upp och bokar möten. Men om
              det handlar om ett svek mot vår egen diplomat måste det till större
              åtgärder än så.
            </seg>
          </u>
          <u>
            <seg>
              Kan vi vara överens om att det är allvarligt att den svenska
              regeringen anklagas för att medvetet ha svikit sin diplomat? Borde
              vi då inte vara överens om att Sverige borde återuppta utredningen
              om Raoul Wallbergs öde?
            </seg>
          </u>
          <u>
            <seg>
              Familjen har i dag gjort ett uttalande där man menar att det
              skulle vara av intresse att offentliggöra information om var Sverker
              Åström, som ju hade en viktig roll, egentligen stod. Det finns
              en massa hemliga uppgifter där. Detta har som sagt kommit fram
              just i dag.
            </seg>
          </u>
          <u>
            <seg>
              Vi vill alla sola oss i Raoul Wallenbergs glans. Det han gjorde
              var fantastiskt, och han är ett föredöme för oss alla. Men det
              senaste halvåret har det kommit fram information som gör att det
              inte duger att bara forskare ska ta ansvar. Sverige måste ta sitt
              ansvar och gå till botten med vad som hände och vad som låg bakom.
            </seg>
          </u>
          <note>
            Anf. 153 Utrikesminister ANN LINDE (S):
          </note>
          <u>
            <seg>
              Fru talman! Jag vill återigen tacka Mikael Oscarsson för att
              ha tagit upp frågan om Raoul Wallenbergs öde. Det är viktigt att
              hans liv och gärningar uppmärksammas även i dag.
            </seg>
          </u>
          <u>
            <seg>
              Arbetet med detta viktiga ärende fortsätter, och Utrikesdepartementet
              står i nära kontakt med anhöriga och forskare med den gemensamma
              för ­ hoppningen att vi en dag ska få veta exakt vad som hände
              Raoul Wallenberg.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 19 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2020/21:204 Aggressionsbrottet i svensk rätt och svensk straffrättslig
            domsrätt
          </note>
          <note>
            § 20 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 27 maj
          </note>
          <note>
            2020/21:773 Bostadstillägget i sjuk- och aktivitetsersättningen
          </note>
          <note>
            av Ida Gabrielsson (V)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:774 Patent och immaterialrättsskydd på vaccin mot covid-19
          </note>
          <note>
            av Lorena Delgado Varas (V)
          </note>
          <note>
            till statsrådet Anna Hallberg (S)
          </note>
          <u>
            <seg>
              2020/21:775 Den svenska folkbildningen
            </seg>
          </u>
          <note>
            av Amineh Kakabaveh (-)
          </note>
          <note>
            till utbildningsminister Anna Ekström (S)
          </note>
          <u>
            <seg>
              2020/21:776 Villkorade stöd i FN-systemet för att värna kvinnors
              och flickors rättigheter
            </seg>
          </u>
          <note>
            av Amineh Kakabaveh (-)
          </note>
          <note>
            till utrikesminister Ann Linde (S)
          </note>
          <u>
            <seg>
              2020/21:777 Kvinnors sysselsättningsgrad
            </seg>
          </u>
          <note>
            av Niklas Wykman (M)
          </note>
          <note>
            till finansminister Magdalena Andersson (S)
          </note>
          <note>
            § 21 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 27 maj
          </note>
          <u>
            <seg>
              2020/21:3004 Politiska fångar i Iran
            </seg>
          </u>
          <note>
            av Amineh Kakabaveh (-)
          </note>
          <note>
            till utrikesminister Ann Linde (S)
          </note>
          <u>
            <seg>
              2020/21:3005 Transparens kring läkemedelsproduktionens miljöpåverkan
            </seg>
          </u>
          <note>
            av Pia Steensland (KD)
          </note>
          <note>
            till socialminister Lena Hallengren (S)
          </note>
          <note>
            2020/21:3006 Anslutningskostnader för elproduktion
          </note>
          <note>
            av David Josefsson (M)
          </note>
          <note>
            till statsrådet Anders Ygeman (S)
          </note>
          <note>
            2020/21:3007 Kraftledningen till SSAB Oxelösund
          </note>
          <note>
            av Inge Ståhlgren (S)
          </note>
          <note>
            till statsrådet Anders Ygeman (S)
          </note>
          <u>
            <seg>
              2020/21:3008 Könets existens och betydelse
            </seg>
          </u>
          <note>
            av Louise Meijer (M)
          </note>
          <note>
            till socialminister Lena Hallengren (S)
          </note>
          <note>
            2020/21:3009 Laxfisket i Haparanda skärgård
          </note>
          <note>
            av Linda Modig (C)
          </note>
          <note>
            till statsrådet Jennie Nilsson (S)
          </note>
          <note>
            § 22 Anmälan om skriftliga svar på frågor
          </note>
          <u>
            <seg>
              Skriftliga svar på följande frågor hade kommit in:
            </seg>
          </u>
          <note>
            den 27 maj
          </note>
          <note>
            2020/21:2922 Pensionssystemets finansiering
          </note>
          <note>
            av Katarina Brännström (M)
          </note>
          <note>
            till statsrådet Ardalan Shekarabi (S)
          </note>
          <u>
            <seg>
              2020/21:2919 Migrationens påverkan på kostnader för äldres grundskydd
            </seg>
          </u>
          <note>
            av Katarina Brännström (M)
          </note>
          <note>
            till statsrådet Ardalan Shekarabi (S)
          </note>
          <note>
            § 23 Kammaren åtskildes kl. 14 . 57 .
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 8 anf.
            77 (delvis) ,
          </note>
          <note>
            av talmannen därefter till och med § 13 anf. 115 (delvis) och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            THOMAS LARUE
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Särskild debatt om händelseutvecklingen i Ryssland
          </note>
          <note>
            Anf. 1 HANS WALLMARK (M)
          </note>
          <note>
            Anf. 2 Utrikesminister ANN LINDE (S)
          </note>
          <note>
            Anf. 3 HANS WALLMARK (M)
          </note>
          <note>
            Anf. 4 MARKUS WIECHEL (SD)
          </note>
          <note>
            Anf. 5 KERSTIN LUNDGREN (C)
          </note>
          <note>
            Anf. 6 HÅKAN SVENNELING (V)
          </note>
          <note>
            Anf. 7 LARS ADAKTUSSON (KD)
          </note>
          <note>
            Anf. 8 FREDRIK MALM (L)
          </note>
          <note>
            Anf. 9 CAMILLA HANSÉN (MP)
          </note>
          <note>
            Anf. 10 Utrikesminister ANN LINDE (S)
          </note>
          <note>
            Anf. 11 HANS WALLMARK (M) replik
          </note>
          <note>
            Anf. 12 Utrikesminister ANN LINDE (S) replik
          </note>
          <note>
            Anf. 13 HANS WALLMARK (M) replik
          </note>
          <note>
            Anf. 14 Utrikesminister ANN LINDE (S) replik
          </note>
          <note>
            Anf. 15 MARKUS WIECHEL (SD) replik
          </note>
          <note>
            Anf. 16 Utrikesminister ANN LINDE (S) replik
          </note>
          <note>
            Anf. 17 MARKUS WIECHEL (SD) replik
          </note>
          <note>
            Anf. 18 Utrikesminister ANN LINDE (S) replik
          </note>
          <note>
            Anf. 19 KERSTIN LUNDGREN (C) replik
          </note>
          <note>
            Anf. 20 Utrikesminister ANN LINDE (S) replik
          </note>
          <note>
            Anf. 21 KERSTIN LUNDGREN (C) replik
          </note>
          <note>
            Anf. 22 Utrikesminister ANN LINDE (S) replik
          </note>
          <note>
            Anf. 23 HÅKAN SVENNELING (V) replik
          </note>
          <note>
            Anf. 24 Utrikesminister ANN LINDE (S) replik
          </note>
          <note>
            Anf. 25 HÅKAN SVENNELING (V) replik
          </note>
          <note>
            Anf. 26 Utrikesminister ANN LINDE (S) replik
          </note>
          <note>
            Anf. 27 LARS ADAKTUSSON (KD) replik
          </note>
          <note>
            Anf. 28 Utrikesminister ANN LINDE (S) replik
          </note>
          <note>
            Anf. 29 LARS ADAKTUSSON (KD) replik
          </note>
          <note>
            Anf. 30 Utrikesminister ANN LINDE (S) replik
          </note>
          <note>
            Anf. 31 FREDRIK MALM (L) replik
          </note>
          <note>
            Anf. 32 Utrikesminister ANN LINDE (S) replik
          </note>
          <note>
            Anf. 33 FREDRIK MALM (L) replik
          </note>
          <note>
            Anf. 34 Utrikesminister ANN LINDE (S) replik
          </note>
          <note>
            Anf. 35 HANS WALLMARK (M)
          </note>
          <note>
            Anf. 36 HÅKAN SVENNELING (V) replik
          </note>
          <note>
            Anf. 37 HANS WALLMARK (M) replik
          </note>
          <note>
            Anf. 38 HÅKAN SVENNELING (V) replik
          </note>
          <note>
            Anf. 39 HANS WALLMARK (M) replik
          </note>
          <note>
            Anf. 40 MARKUS WIECHEL (SD)
          </note>
          <note>
            Anf. 41 KERSTIN LUNDGREN (C)
          </note>
          <note>
            Anf. 42 HÅKAN SVENNELING (V)
          </note>
          <note>
            Anf. 43 HANS WALLMARK (M) replik
          </note>
          <note>
            Anf. 44 HÅKAN SVENNELING (V) replik
          </note>
          <note>
            Anf. 45 HANS WALLMARK (M) replik
          </note>
          <note>
            Anf. 46 HÅKAN SVENNELING (V) replik
          </note>
          <note>
            Anf. 47 KERSTIN LUNDGREN (C) replik
          </note>
          <note>
            Anf. 48 HÅKAN SVENNELING (V) replik
          </note>
          <note>
            Anf. 49 KERSTIN LUNDGREN (C) replik
          </note>
          <note>
            Anf. 50 HÅKAN SVENNELING (V) replik
          </note>
          <note>
            Anf. 51 LARS ADAKTUSSON (KD) replik
          </note>
          <note>
            Anf. 52 HÅKAN SVENNELING (V) replik
          </note>
          <note>
            Anf. 53 LARS ADAKTUSSON (KD) replik
          </note>
          <note>
            Anf. 54 HÅKAN SVENNELING (V) replik
          </note>
          <note>
            Anf. 55 LARS ADAKTUSSON (KD)
          </note>
          <note>
            Anf. 56 FREDRIK MALM (L)
          </note>
          <note>
            Anf. 57 CAMILLA HANSÉN (MP)
          </note>
          <note>
            Anf. 58 HANS WALLMARK (M) replik
          </note>
          <note>
            Anf. 59 CAMILLA HANSÉN (MP) replik
          </note>
          <note>
            Anf. 60 HANS WALLMARK (M) replik
          </note>
          <note>
            Anf. 61 CAMILLA HANSÉN (MP) replik
          </note>
          <note>
            Anf. 62 MARKUS WIECHEL (SD) replik
          </note>
          <note>
            Anf. 63 CAMILLA HANSÉN (MP) replik
          </note>
          <note>
            Anf. 64 MARKUS WIECHEL (SD) replik
          </note>
          <note>
            Anf. 65 CAMILLA HANSÉN (MP) replik
          </note>
          <note>
            Anf. 66 KERSTIN LUNDGREN (C) replik
          </note>
          <note>
            Anf. 67 CAMILLA HANSÉN (MP) replik
          </note>
          <note>
            Anf. 68 KERSTIN LUNDGREN (C) replik
          </note>
          <note>
            Anf. 69 CAMILLA HANSÉN (MP) replik
          </note>
          <note>
            Anf. 70 LARS ADAKTUSSON (KD) replik
          </note>
          <note>
            Anf. 71 CAMILLA HANSÉN (MP) replik
          </note>
          <note>
            Anf. 72 LARS ADAKTUSSON (KD) replik
          </note>
          <note>
            Anf. 73 CAMILLA HANSÉN (MP) replik
          </note>
          <note>
            Anf. 74 Utrikesminister ANN LINDE (S)
          </note>
          <note>
            § 2 Justering av protokoll
          </note>
          <note>
            § 3 Avsägelse
          </note>
          <note>
            § 4 Anmälan om fördröjda svar på interpellationer
          </note>
          <note>
            § 5 Anmälan om faktapromemoria
          </note>
          <note>
            § 6 Anmälan om granskningsrapport
          </note>
          <note>
            § 7 Ärenden för hänvisning till utskott
          </note>
          <note>
            § 8 Svar på interpellation 2020/21:509 om regeringens narkotikapolitik
          </note>
          <note>
            Anf. 75 Socialminister LENA HALLENGREN (S)
          </note>
          <note>
            Anf. 76 NIELS PAARUP-PETERSEN (C)
          </note>
          <note>
            Anf. 77 DAG LARSSON (S)
          </note>
          <note>
            Anf. 78 Socialminister LENA HALLENGREN (S)
          </note>
          <note>
            Anf. 79 NIELS PAARUP-PETERSEN (C)
          </note>
          <note>
            Anf. 80 DAG LARSSON (S)
          </note>
          <note>
            Anf. 81 Socialminister LENA HALLENGREN (S)
          </note>
          <note>
            Anf. 82 NIELS PAARUP-PETERSEN (C)
          </note>
          <note>
            Anf. 83 Socialminister LENA HALLENGREN (S)
          </note>
          <note>
            § 9 Svar på interpellation 2020/21:606 om barndomsgaranti
          </note>
          <note>
            Anf. 84 Socialminister LENA HALLENGREN (S)
          </note>
          <note>
            Anf. 85 MIKAEL ESKILANDERSSON (SD)
          </note>
          <note>
            Anf. 86 Socialminister LENA HALLENGREN (S)
          </note>
          <note>
            Anf. 87 MIKAEL ESKILANDERSSON (SD)
          </note>
          <note>
            Anf. 88 Socialminister LENA HALLENGREN (S)
          </note>
          <note>
            Anf. 89 MIKAEL ESKILANDERSSON (SD)
          </note>
          <note>
            Anf. 90 Socialminister LENA HALLENGREN (S)
          </note>
          <note>
            § 10 Svar på interpellation 2020/21:652 om prostatacancer
          </note>
          <note>
            Anf. 91 Socialminister LENA HALLENGREN (S)
          </note>
          <note>
            Anf. 92 PER RAMHORN (SD)
          </note>
          <note>
            Anf. 93 Socialminister LENA HALLENGREN (S)
          </note>
          <note>
            Anf. 94 PER RAMHORN (SD)
          </note>
          <note>
            Anf. 95 Socialminister LENA HALLENGREN (S)
          </note>
          <note>
            Anf. 96 PER RAMHORN (SD)
          </note>
          <note>
            Anf. 97 Socialminister LENA HALLENGREN (S)
          </note>
          <note>
            § 11 Svar på interpellation 2020/21:678 om akut brist på specialistsjuksköterskor
            inom intensivvården
          </note>
          <note>
            Anf. 98 Socialminister LENA HALLENGREN (S)
          </note>
          <note>
            Anf. 99 LOTTA OLSSON (M)
          </note>
          <note>
            Anf. 100 Socialminister LENA HALLENGREN (S)
          </note>
          <note>
            Anf. 101 LOTTA OLSSON (M)
          </note>
          <note>
            Anf. 102 Socialminister LENA HALLENGREN (S)
          </note>
          <note>
            Anf. 103 LOTTA OLSSON (M)
          </note>
          <note>
            Anf. 104 Socialminister LENA HALLENGREN (S)
          </note>
          <note>
            § 12 Svar på interpellation 2020/21:691 om brister i smittspårningen
          </note>
          <note>
            Anf. 105 Socialminister LENA HALLENGREN (S)
          </note>
          <note>
            Anf. 106 JOHAN HULTBERG (M)
          </note>
          <note>
            Anf. 107 Socialminister LENA HALLENGREN (S)
          </note>
          <note>
            Anf. 108 JOHAN HULTBERG (M)
          </note>
          <note>
            Anf. 109 Socialminister LENA HALLENGREN (S)
          </note>
          <note>
            Anf. 110 JOHAN HULTBERG (M)
          </note>
          <note>
            Anf. 111 Socialminister LENA HALLENGREN (S)
          </note>
          <note>
            § 13 Svar på interpellation 2020/21:701 om skyddat boende för
            barn
          </note>
          <note>
            Anf. 112 Socialminister LENA HALLENGREN (S)
          </note>
          <note>
            Anf. 113 LINDA LINDBERG (SD)
          </note>
          <note>
            Anf. 114 Socialminister LENA HALLENGREN (S)
          </note>
          <note>
            Anf. 115 LINDA LINDBERG (SD)
          </note>
          <note>
            Anf. 116 Socialminister LENA HALLENGREN (S)
          </note>
          <note>
            Anf. 117 LINDA LINDBERG (SD)
          </note>
          <note>
            Anf. 118 Socialminister LENA HALLENGREN (S)
          </note>
          <note>
            § 14 Svar på interpellation 2020/21:714 om pandemilagen och begränsningar
            vid stora evenemang
          </note>
          <note>
            Anf. 119 Socialminister LENA HALLENGREN (S)
          </note>
          <note>
            Anf. 120 ANGELIKA BENGTSSON (SD)
          </note>
          <note>
            Anf. 121 Socialminister LENA HALLENGREN (S)
          </note>
          <note>
            Anf. 122 ANGELIKA BENGTSSON (SD)
          </note>
          <note>
            Anf. 123 Socialminister LENA HALLENGREN (S)
          </note>
          <note>
            Anf. 124 ANGELIKA BENGTSSON (SD)
          </note>
          <note>
            Anf. 125 Socialminister LENA HALLENGREN (S)
          </note>
          <note>
            § 15 Svar på interpellation 2020/21:698 om hårdare reglering
            av handel med metallskrot
          </note>
          <note>
            Anf. 126 Näringsminister IBRAHIM BAYLAN (S)
          </note>
          <note>
            Anf. 127 ERIC PALMQVIST (SD)
          </note>
          <note>
            Anf. 128 Näringsminister IBRAHIM BAYLAN (S)
          </note>
          <note>
            Anf. 129 ERIC PALMQVIST (SD)
          </note>
          <note>
            Anf. 130 Näringsminister IBRAHIM BAYLAN (S)
          </note>
          <note>
            Anf. 131 ERIC PALMQVIST (SD)
          </note>
          <note>
            Anf. 132 Näringsminister IBRAHIM BAYLAN (S)
          </note>
          <note>
            § 16 Svar på interpellation 2020/21:699 om marknadshandlarnas
            situation och pandemilagstiftningen
          </note>
          <note>
            Anf. 133 Näringsminister IBRAHIM BAYLAN (S)
          </note>
          <note>
            Anf. 134 ERIC PALMQVIST (SD)
          </note>
          <note>
            Anf. 135 Näringsminister IBRAHIM BAYLAN (S)
          </note>
          <note>
            Anf. 136 ERIC PALMQVIST (SD)
          </note>
          <note>
            Anf. 137 Näringsminister IBRAHIM BAYLAN (S)
          </note>
          <note>
            Anf. 138 ERIC PALMQVIST (SD)
          </note>
          <note>
            Anf. 139 Näringsminister IBRAHIM BAYLAN (S)
          </note>
          <note>
            § 17 Svar på interpellation 2020/21:702 om Sverige som gruvnation
          </note>
          <note>
            Anf. 140 Näringsminister IBRAHIM BAYLAN (S)
          </note>
          <note>
            Anf. 141 ERIC PALMQVIST (SD)
          </note>
          <note>
            Anf. 142 Näringsminister IBRAHIM BAYLAN (S)
          </note>
          <note>
            Anf. 143 ERIC PALMQVIST (SD)
          </note>
          <note>
            Anf. 144 Näringsminister IBRAHIM BAYLAN (S)
          </note>
          <note>
            Anf. 145 ERIC PALMQVIST (SD)
          </note>
          <note>
            Anf. 146 Näringsminister IBRAHIM BAYLAN (S)
          </note>
          <note>
            § 18 Svar på interpellation 2020/21:690 om Raoul Wallenbergs
            öde och Sveriges behov av exportkrediter
          </note>
          <note>
            Anf. 147 Utrikesminister ANN LINDE (S)
          </note>
          <note>
            Anf. 148 MIKAEL OSCARSSON (KD)
          </note>
          <note>
            Anf. 149 Utrikesminister ANN LINDE (S)
          </note>
          <note>
            Anf. 150 MIKAEL OSCARSSON (KD)
          </note>
          <note>
            Anf. 151 Utrikesminister ANN LINDE (S)
          </note>
          <note>
            Anf. 152 MIKAEL OSCARSSON (KD)
          </note>
          <note>
            Anf. 153 Utrikesminister ANN LINDE (S)
          </note>
          <note>
            § 19 Bordläggning
          </note>
          <note>
            § 20 Anmälan om interpellationer
          </note>
          <note>
            § 21 Anmälan om frågor för skriftliga svar
          </note>
          <note>
            § 22 Anmälan om skriftliga svar på frågor
          </note>
          <note>
            § 23 Kammaren åtskildes kl. 14.57.
          </note>
          <u>
            <seg>
              Tryck: Elanders Sverige AB, Vällingby 2021
            </seg>
          </u>
        </div>
      </body>
    </text>
  </TEI>
</teiCorpus>
