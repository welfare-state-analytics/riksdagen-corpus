<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--61</head>
          <docDate when="2021-01-08">2021-01-08</docDate>
        </div>
      </front>
      <body>
        <div>
          <note>
            § 1 En tillfällig covid-19-lag
          </note>
          <note>
            Socialutskottets betänkande 2020/21:SoU23
          </note>
          <note>
            En tillfällig covid-19-lag (prop. 2020/21:79)
          </note>
          <note>
            föredrogs.
          </note>
          <u xml:id="i-259274b61a5880ad-0" who="unknown">
            <seg>
              Kammaren biföll utskottets förslag att ärendet fick avgöras trots
              att det varit tillgängligt kortare tid än två vardagar före den
              dag då det skulle behandlas.
            </seg>
          </u>
          <note type="speaker">
            Anf. 1 DAG LARSSON (S):
          </note>
          <u xml:id="i-259274b61a5880ad-1" who="Q5937190" next="i-259274b61a5880ad-16">
            <seg>
              Herr talman! Den här debatten hade jag inte alls sett framför
              mig när jag blev vald till riksdagsledamot i det senaste valet.
              Jag hade sett framför mig att merparten av min kraft och tid skulle
              få ägnas åt att diskutera sociala välfärdsreformer och annat viktigt,
              men i stället har mycket av riksdagens och min tid under året
              upptagits av att diskutera ett dödligt hot, en pandemi.
            </seg>
          </u>
          <u xml:id="i-259274b61a5880ad-2" who="Q5937190" prev="i-259274b61a5880ad-1">
            <seg>
              Så här långt har ungefär 10 000 människor avlidit i vårt land,
              och en halv miljon människor har blivit smittade av pandemin.
              Jag känner mycket stor oro för Sveriges situation och för vad
              som kan ske de kommande månaderna. Den oron förstärks av vad man
              kan se i vår omvärld. I Storbritannien varnar landets regering
              för att sjukvården kan kollapsa inom 20 dagar. Dödstalen stiger
              i en lång rad europeiska länder och även i USA.
            </seg>
          </u>
          <u xml:id="i-259274b61a5880ad-3" who="Q5937190" prev="i-259274b61a5880ad-1">
            <seg>
              Många sätter sitt hopp till de kommande vaccinerna och tror att
              de kommer att vara den enkla vägen ut ur pandemin. Jag är rädd
              för att det kommer att bli mycket, mycket värre innan vaccinerna
              kommer att bita ordentligt och att vi kommer att stå inför stora
              och svåra utmaningar under de kommande månaderna. Därför vill
              jag säga att det som nog kommer att hjälpa oss mest under den
              kommande tiden inte är vaccinet utan hand ­ hygien och att hålla
              distans. Det kommer att vara det viktigaste som vi kan göra just
              nu.
            </seg>
          </u>
          <u xml:id="i-259274b61a5880ad-4" who="Q5937190" prev="i-259274b61a5880ad-1">
            <seg>
              Så här långt har vi arbetat mycket med frivilliga rekommendationer.
              Under våren förra året kunde vi se att folk följde de frivilliga
              rekommendationerna till stor del. I dag kan vi se att de biter
              allt mindre. Vi har jobbat med en temporär smittskyddslag som
              vi hade i våras. Vi har jobbat med de lagar som finns, och det
              märks alltmer att de inte är tillräckliga. Det märks ute i vår
              vardag.
            </seg>
          </u>
          <u xml:id="i-259274b61a5880ad-5" who="Q5937190" prev="i-259274b61a5880ad-1">
            <seg>
              Själv är jag stockholmare, och jag pratar ofta om Stockholm,
              vilket jag får en hel del kritik för. Men jag tror att vi alla
              jobbar utifrån den verklighet där vi själva bor och verkar.
            </seg>
          </u>
          <u xml:id="i-259274b61a5880ad-6" who="Q5937190" prev="i-259274b61a5880ad-1">
            <seg>
              I min hembygd är Globen stängd medan köpcentrumen runt omkring
              är öppna och överfulla av folk. Min favoritkrog i Stockholm, Pelikan
              – för övrigt en fantastisk krog – har stora svårigheter att överleva
              eftersom lagstiftning, restriktioner och annat gör att man inte
              får tillräckligt mycket kunder. Den står nästan tom och övergiven.
              Men bara ett par hundra meter därifrån finns Friskis och Svettis
              anläggning, som är helt överfull av människor som trängs och svettas.
            </seg>
          </u>
          <u xml:id="i-259274b61a5880ad-7" who="Q5937190" prev="i-259274b61a5880ad-1">
            <seg>
              Nuvarande lagstiftning är inte tillräcklig om vi ska kunna undvika
              trängsel. Det är av det skälet som regeringen har tagit fram ett
              förslag till ny, tillfällig pandemilag. Den kommer att ge regeringen
              och myndigheterna mycket bättre redskap att ingripa , göra bra
              tillämpningar och införa tillräckliga restriktioner för att just
              begränsa trängsel.
            </seg>
          </u>
          <u xml:id="i-259274b61a5880ad-8" who="Q5937190" prev="i-259274b61a5880ad-1">
            <seg>
              Sedan finns det faror och risker. Vi ger i det här läget regeringen
              och myndigheterna vittgående maktbefogenheter. För mig är det
              viktigt vad konstitutionsutskottet har sagt. Konstitutionsutskottet
              har ändå konstaterat att detta är rimligt och ligger inom grundlagens
              råmärken, och det betyder oerhört mycket. Det betyder också mycket
              för mig att det i propositionen klart och tydligt framgår att
              regeringen måste återvända till riksdagen inom en vecka när det
              gäller mer långtgående restriktioner. Jag tror att det är en förutsättning
              för att det här ska fungera.
            </seg>
          </u>
          <u xml:id="i-259274b61a5880ad-9" who="Q5937190" prev="i-259274b61a5880ad-1">
            <seg>
              Herr talman! Eftersom vi ändå befinner oss i en kammare full
              av partipolitiker skulle man kunna tänka sig att covid-19 skulle
              kunna vara ett slagfält för partipolitik. Jag tycker inte att
              det är det. Jag tycker att riksdagens partier så här långt har
              visat stort ansvar, och jag tycker att partierna i socialutskottet
              har visat stort ansvar.
            </seg>
          </u>
          <u xml:id="i-259274b61a5880ad-10" who="Q5937190" prev="i-259274b61a5880ad-1">
            <seg>
              I socialutskottet har partierna mött regeringsföreträdare och
              myndighetsföreträdare och resonerat hela vägen om hur vi ska bekämpa
              pandemin. Det har funnits en mycket bred och stor samsyn om vilka
              åtgärder som är lämpliga. Jag tycker att det är en styrka för
              svensk demokrati att vi inte ägnar oss åt partipolitiskt spel
              när vi möter denna allvarliga samhällskris utan att vi i stället
              tillsammans försöker göra det som är det bästa för vårt land i
              denna svåra situation.
            </seg>
          </u>
          <u xml:id="i-259274b61a5880ad-11" who="Q5937190" prev="i-259274b61a5880ad-1">
            <seg>
              I dagens proposition finns det mycket stor enighet om nästan
              allt. Det finns dock ett förslag till tillkännagivande under punkt
              3 som mitt parti inte tänker ställa sig bakom, och det beror på
              att vi tycker att det är att slå in en öppen dörr. Det handlar
              om ekonomisk ersättning till dem som drabbas av eventuella restriktioner,
              och det står i tillkännagivandet att det ska vara en huvudregel
              att de ska ersättas. Vi tycker att detta är att slå in en öppen
              dörr.
            </seg>
          </u>
          <u xml:id="i-259274b61a5880ad-12" who="Q5937190" prev="i-259274b61a5880ad-1">
            <seg>
              Vi menar att dessa principer slogs fast redan den 17 december
              i samband med att riksdagen då gjorde ett tillkännagivande. Jag
              vet att man på Regeringskansliet arbetar för fullt för att hitta
              metoder och vägar för att kompensera de verksamheter, löntagare
              och företagare som drabbas av restriktioner.
            </seg>
          </u>
          <u xml:id="i-259274b61a5880ad-13" who="Q5937190" prev="i-259274b61a5880ad-1">
            <seg>
              När man håller på med den här typen av frågor är det lätt att
              vara efterklok. Vi politiker, herr talman, har ibland en tendens
              att tala om att allt hade blivit mycket bättre om man hade gjort
              på ett annat sätt för några månader sedan. Jag kan konstatera
              att allt hade varit mycket bättre om vi hade haft en krislagstiftning
              för fredstida kriser och katastrofer på plats. Jag kan konstatera
              att det hade varit mycket bättre om vi inte hade avvecklat Apoteksbolagets
              läkemedelslager. Jag kan konstatera att allt hade varit mycket
              bättre om vi hade haft nationella beredskapslager för skyddsutrustning
              och annat.
            </seg>
          </u>
          <u xml:id="i-259274b61a5880ad-14" who="Q5937190" prev="i-259274b61a5880ad-1">
            <seg>
              Jag kan konstatera att allt hade varit mycket bättre om vi hade
              haft en tillfällig pandemilag på plats tidigare. Men jag kan också
              konstatera att alla partier bär ett ansvar för att så inte är
              fallet, och alla bör ägna en stund till efterkloka tankegångar
              kring detta.
            </seg>
          </u>
          <u xml:id="i-259274b61a5880ad-15" who="Q5937190" prev="i-259274b61a5880ad-1">
            <seg>
              Det fanns inget parti som under den tidiga våren tyckte att man
              skulle ha en ny, tillfällig pandemilag. Det parti som först förde
              fram det kravet var Centerpartiet, som förtjänar en eloge för
              detta. Om jag minns rätt skedde det i slutet av sensommaren eller
              början av hösten. Men tidigt i våras var det kraven på en ny krislagstiftning
              det som var gällande i vårt land.
            </seg>
          </u>
          <u xml:id="i-259274b61a5880ad-16" who="Q5937190" prev="i-259274b61a5880ad-1">
            <seg>
              Efterklokheten finns där. Det ska vi vara medvetna om. Jag tror
              att vi kommer att behöva mycket utvärderingar, och jag ser redan
              nu på Corona ­ kommissionens första rapport att det finns slutsatser
              att dra om hur äldre ­ omsorgen ska se ut i vårt land framöver.
              Men så här långt yrkar jag bifall till socialutskottets förslag
              och till Socialdemokraternas reservation under punkt 3.
            </seg>
          </u>
          <note type="speaker">
            Anf. 2 CLARA ARANDA (SD):
          </note>
          <u xml:id="i-259274b61a5880ad-17" who="Q70886056" next="i-259274b61a5880ad-33">
            <seg>
              Herr talman! Låt mig inledningsvis säga att Sverigedemokraterna
              välkomnar att regeringen nu har lagt förslag om ny lagstiftning
              som rättslig grund för fortsatta restriktioner.
            </seg>
          </u>
          <u xml:id="i-259274b61a5880ad-18" who="Q70886056" prev="i-259274b61a5880ad-17">
            <seg>
              Coronapandemin har inneburit svåra konsekvenser för vårt samhälle,
              och förlusterna har varit många. I den svåra tid som vi nu upplever
              måste vi agera rationellt. Vi måste göra allt som står i vår makt
              för att rädda liv och förhindra mer lidande.
            </seg>
          </u>
          <u xml:id="i-259274b61a5880ad-19" who="Q70886056" prev="i-259274b61a5880ad-17">
            <seg>
              Vår utgångspunkt är och har under hela pandemin varit att ta
              ansvar. Vi vill givetvis underlätta beslut som skapar utrymme
              för mer träffsäkra åtgärder, och därför ser vi också behovet av
              en tillfällig covid-19-lag.
            </seg>
          </u>
          <u xml:id="i-259274b61a5880ad-20" who="Q70886056" prev="i-259274b61a5880ad-17">
            <seg>
              Vi kan konstatera att Sveriges avsaknad av undantagslagar som
              skulle möjliggöra en betydligt mer effektiv hantering av en samhällskris
              skiljer oss från många andra länder. De restriktioner som regeringen
              hittills har infört, primärt med stöd av delegationsbestämmelser
              i ordningslagen och alkohollagen, har inte varit tillfredsställande,
              vare sig sett till träffsäkerhet i förhållande till effekten på
              smittspridningen eller för den delen ur ett konstitutionellt perspektiv.
            </seg>
          </u>
          <u xml:id="i-259274b61a5880ad-21" who="Q70886056" prev="i-259274b61a5880ad-17">
            <seg>
              Möjligheterna att begränsa allmänna sammankomster och offentliga
              tillställningar med hjälp av ordningslagen är minst sagt trubbiga,
              eftersom åtgärderna träffar en snäv del av de mötesplatser där
              risk för smittspridning finns.
            </seg>
          </u>
          <u xml:id="i-259274b61a5880ad-22" who="Q70886056" prev="i-259274b61a5880ad-17">
            <seg>
              Trängsel i kollektivtrafik, inom handel eller vid olika slags
              arrangemang som sker i privat regi träffas inte av de befintliga
              begränsningarna. Samtidigt har vi kunnat bevittna hur restriktionerna
              i stället har slagit oproportionerligt hårt mot enskilda näringar
              och andra samhällsgrenar. Det är inte hållbart.
            </seg>
          </u>
          <u xml:id="i-259274b61a5880ad-23" who="Q70886056" prev="i-259274b61a5880ad-17">
            <seg>
              De grundlagsskyddade demokratiska rättigheterna mötesfrihet,
              yttrandefrihet och demonstrationsfrihet speglas i hög grad av
              bestämmelser om allmänna sammankomster. Det blir därför, minst
              sagt, en anmärkningsvärd ordning när grundlagsskyddade sammankomster,
              som manifestationer eller politiska möten, är mer strikt begränsade
              än exempelvis privata fester.
            </seg>
          </u>
          <u xml:id="i-259274b61a5880ad-24" who="Q70886056" prev="i-259274b61a5880ad-17">
            <seg>
              Herr talman! Själva syftet med att tillämpa restriktioner måste
              vara att rädda liv och att minska belastningen på vår sjukvård,
              som för närvarande är mycket hårt ansträngd.
            </seg>
          </u>
          <u xml:id="i-259274b61a5880ad-25" who="Q70886056" prev="i-259274b61a5880ad-17">
            <seg>
              Vi menar att de beslut om restriktioner som fattas måste kunna
              anpassas. Åtgärderna ska därmed tillämpas i sammanhang där de
              gör mest nytta utifrån ett smittskyddsintresse. Det är också viktigt
              att ta särskild hänsyn för att i största möjliga mån kunna skydda
              de samhällsgrupper som riskerar att drabbas allra hårdast av pandemin.
            </seg>
          </u>
          <u xml:id="i-259274b61a5880ad-26" who="Q70886056" prev="i-259274b61a5880ad-17">
            <seg>
              Förutom tydlighet och träffsäkerhet behöver rätten till kompensation
              för enskilda som drabbas negativt ekonomiskt av beslut som fattas
              med anledning av denna lag tydliggöras. Jag är glad över att en
              majoritet av utskottets partier delar den uppfattningen.
            </seg>
          </u>
          <u xml:id="i-259274b61a5880ad-27" who="Q70886056" prev="i-259274b61a5880ad-17">
            <seg>
              Sverigedemokraterna vill också understryka vikten av att de beslut
              som fattas med befogenheter som tillfälligt delegeras till regeringen
              och de avvägningar som görs av regeringen så snart som möjligt
              ska underställas riksdagens bedömning och kontrollmakt.
            </seg>
          </u>
          <u xml:id="i-259274b61a5880ad-28" who="Q70886056" prev="i-259274b61a5880ad-17">
            <seg>
              Fortlöpande information om framtagandet av nya föreskrifter och
              planerade åtgärder är också en väsentlig del, och vi ser positivt
              på att vi har nått bredare samförstånd även i den frågan.
            </seg>
          </u>
          <u xml:id="i-259274b61a5880ad-29" who="Q70886056" prev="i-259274b61a5880ad-17">
            <seg>
              För oss sverigedemokrater är barnets bästa alltid en central
              utgångspunkt. Därför är det helt grundläggande för oss att föreskrifter
              eller beslut som påverkar barn alltid ska ta hänsyn till vad barnets
              bästa kräver.
            </seg>
          </u>
          <u xml:id="i-259274b61a5880ad-30" who="Q70886056" prev="i-259274b61a5880ad-17">
            <seg>
              I smittskyddslagen finns det bestämmelser som innebär att barnets
              bästa särskilt ska beaktas när det gäller åtgärder som rör barn.
              Vi menar att det finns givna skäl att överföra smittskyddslagens
              bestämmelse om hänsyn till barnets bästa till den tillfälliga
              covid-19-lagen.
            </seg>
          </u>
          <u xml:id="i-259274b61a5880ad-31" who="Q70886056" prev="i-259274b61a5880ad-17">
            <seg>
              I smittskyddslagen finns också, sedan tidigare, andra villkor
              för smittskyddsåtgärder som meddelas enligt smittskyddslagen.
              Åtgärder ska byg ­ ga på vetenskap och beprövad erfarenhet. Det
              vetenskapliga underlaget avseende covid-19 förbättras ständigt.
              Vi anser inte att det finns skäl att göra avsteg från principen
              om att ställa krav på att tillgänglig kunskap ska utgöra beslutsunderlag
              för åtgärder som vidtas för att möta den pågå ­ ende pandemin.
            </seg>
          </u>
          <u xml:id="i-259274b61a5880ad-32" who="Q70886056" prev="i-259274b61a5880ad-17">
            <seg>
              Vi har i dag ingen säkerställd kunskap om hur situationen kommer
              att utveckla sig framöver. Den genetiska utvecklingen av smittan,
              effekterna av vaccineringskampanjen och flera andra delar kan
              påverka behovet av restriktioner och förändrade bemyndiganden.
              Därför anser vi det vara ytterst relevant att förkorta giltighetstiden
              för lagen till utgången av maj 2021, så att riksdagen får möjlighet
              att pröva en förlängning av covid-19-lagen utifrån de behov som
              är aktuella vid just den tidpunkten.
            </seg>
          </u>
          <u xml:id="i-259274b61a5880ad-33" who="Q70886056" prev="i-259274b61a5880ad-17">
            <seg>
              Med det sagt vill jag ställa mig bakom Sverigedemokraternas reserva
              ­ tion, det vill säga reservation nummer 1.
            </seg>
          </u>
          <note type="speaker">
            Anf. 3 KARIN RÅGSJÖ (V):
          </note>
          <u xml:id="i-259274b61a5880ad-34" who="Q18245556" next="i-259274b61a5880ad-53">
            <seg>
              Herr talman och l edamöter! Jag vänder mig till alla er inom
              vård och omsorg som sliter när smittspridningen återigen har ökat
              och till a lla andra som fortsätter att sätta sina liv på paus,
              särskilt alla 70-plussare som länge har fått hålla sig undan och
              som inte har fått närma sig sina barn och barnbarn .
            </seg>
          </u>
          <u xml:id="i-259274b61a5880ad-35" who="Q18245556" prev="i-259274b61a5880ad-34">
            <seg>
              Pandemin sliter psykiskt på oss alla, inte bara i Sverige utan
              i hela världen. Nu måste smittspridningen ned. Nu måste färre
              läggas in på sjukhus. Nu måste färre dö, helt enkelt.
            </seg>
          </u>
          <u xml:id="i-259274b61a5880ad-36" who="Q18245556" prev="i-259274b61a5880ad-34">
            <seg>
              När vi alla – eller de som vill – förhoppningsvis har vaccinerat
              oss i slutet av juni ska vi veta att vi gjorde allt för att förhindra
              smittspridning. Det ska vi veta både som individer och som samhälle.
              Det handlar om oss som kollektiv, om hur vi beter oss, när det
              gäller om vi ska stänga eller öppna, herr talman.
            </seg>
          </u>
          <u xml:id="i-259274b61a5880ad-37" who="Q18245556" prev="i-259274b61a5880ad-34">
            <seg>
              Den andra vågens intensitet, som vi nu lever under, var det få
              som hade grepp om under sommaren och den tidiga hösten. Det hade
              man inte i Europa och inte heller i Sverige. Men regeringen skulle
              ha kommit med denna proposition tidigare, kanske redan i oktober,
              för att säkra upp under en eventuell andra våg och för att ha
              hängslen och livrem. De snabba puckarna gynnar ingen, anser vi.
            </seg>
          </u>
          <u xml:id="i-259274b61a5880ad-38" who="Q18245556" prev="i-259274b61a5880ad-34">
            <seg>
              Men jag anser att väldigt få hade en tanke på att intensiteten
              i den andra vågen skulle vara så stor. Inte ens Centerpartiet
              har i sitt mycket bra utskottsinitiativ en rad om en andra våg.
              Och Björn Olsen, överläkare och professor i infektionssjukdomar,
              säger så här den 5 oktober i Expressen: Nej, jag tror inte att
              det är en andra våg. Det har vi sagt länge, och det blir inte
              någon.
            </seg>
          </u>
          <u xml:id="i-259274b61a5880ad-39" who="Q18245556" prev="i-259274b61a5880ad-34">
            <seg>
              Herr talman! Nu när pandemilagen kommer är det regeringens dåliga
              framförhållning och beredskap som bidragit till att tidsfristen
              för remissinstanser kraftigt förkortats. Det har också försvårat
              för oss i oppositionen att fördjupa oss i vilka konsekvenser den
              föreslagna lagstiftningen kan få för ett samhälle i stort.
            </seg>
          </u>
          <u xml:id="i-259274b61a5880ad-40" who="Q18245556" prev="i-259274b61a5880ad-34">
            <seg>
              Hanteringen ställer väldigt stora krav på löpande uppföljning
              av lagen. Vid eventuellt behov av ytterligare lagstiftning – det
              har vi ingen aning om i dag – på grund av ökad smittspridning
              bör regeringen involvera opposi ­ tionen i ett mycket tidigare
              skede av processen. Då får man en bättre grund att stå på.
            </seg>
          </u>
          <u xml:id="i-259274b61a5880ad-41" who="Q18245556" prev="i-259274b61a5880ad-34">
            <seg>
              Herr talman! För Vänsterpartiet är det extremt viktigt att en
              ny covid-19-lag används med en väldigt stor försiktighet. Lagen
              och bemyndigan ­ dena bör enbart användas när inga andra tillgängliga
              åtgärder har visat sig tillräckliga. Alla förslag till inskränkningar
              av människors rörelsefrihet måste vara tidsbegränsade och proportionella.
              Därför välkomnar vi att regeringen har förkortat giltighetstiden
              till sista september i år – det är väldigt bra.
            </seg>
          </u>
          <u xml:id="i-259274b61a5880ad-42" who="Q18245556" prev="i-259274b61a5880ad-34">
            <seg>
              Ju mer samhället stänger ned, desto mer berörs folkhälsan. Flera
              stu ­ dier som har gjorts i Sverige och i världen visar hur barn
              och unga drabbas när parker, badhus, fotbollsplaner och skolor
              stängs. Speciellt barn som har det jobbigt hemma drabbas väldigt
              hårt. Därför måste barnperspektivet in i detta. Om stranden, lekparken
              och grönområdet i ett visst område helt stängs kan det leda till
              att personer med begränsade resurser och utan till ­ gång till
              bil blir fast i sina hem utan möjlighet till lek, rekreation och
              mo ­ tion.
            </seg>
          </u>
          <u xml:id="i-259274b61a5880ad-43" who="Q18245556" prev="i-259274b61a5880ad-34">
            <seg>
              Vänsterpartiet ser även problem med hur ett sådant här förbud
              – det kan handla om att man ska stänga en parklek – ska kontrolleras
              och efterföljas. Och vem inom området kan anses vara straffansvarig?
            </seg>
          </u>
          <u xml:id="i-259274b61a5880ad-44" who="Q18245556" prev="i-259274b61a5880ad-34">
            <seg>
              Vi vill också framhålla att tillämpningen av lagen, om den används
              fullt ut, kommer att få mer negativa och mer långtgående konsekvenser
              för ekonomiskt utsatta grupper i samhället. Personer som lever
              trångt drabbas hårdare när aktiviteter och sociala mötesplatser
              stängs ned – så är det. De har inga sommarstugor som de kan resa
              till.
            </seg>
          </u>
          <u xml:id="i-259274b61a5880ad-45" who="Q18245556" prev="i-259274b61a5880ad-34">
            <seg>
              Det är viktigt att de föreskrifter och beslut som meddelas med
              stöd av lagen inte gäller längre än vad som är absolut nödvändigt.
              Vänstern anser därför att giltighetstiden för de föreskrifter
              och beslut som meddelas med stöd av lagen bör regleras och omprövas
              kontinuerligt.
            </seg>
          </u>
          <u xml:id="i-259274b61a5880ad-46" who="Q18245556" prev="i-259274b61a5880ad-34">
            <seg>
              I propositionen föreslås även att vissa av regeringens föreskrifter
              som meddelas med stöd av den nya lagen inom en vecka ska, genom
              proposi ­ tion i varje enskilt fall, underställas riksdagens prövning.
              I likhet med ett stort antal remissinstanser vill Vänsterpartiet
              att den tiden ska förkortas till omgående. Jag vill därför lyfta
              reservation 2, herr talman.
            </seg>
          </u>
          <u xml:id="i-259274b61a5880ad-47" who="Q18245556" prev="i-259274b61a5880ad-34">
            <seg>
              I propositionen föreslås att regeringen ska få meddela föreskrifter
              om förbud mot att samlas i ett sällskap av en viss storlek på
              platser d it allmänheten har tillträde. Låt oss säga att jag har
              picknick i Hagaparken med tio personer. Sådana föreskrifter ska
              inte innebära ett förbud som omfattar sällskap av personer som
              tillhör samma hushåll. De måste alltså vara släkt med varandra
              eller bo ihop.
            </seg>
          </u>
          <u xml:id="i-259274b61a5880ad-48" who="Q18245556" prev="i-259274b61a5880ad-34">
            <seg>
              Detta blir väldigt förvirrande. Någon ska gå runt på platsen
              och kontrollera släktskapet. Vänsterpartiet delar inte regeringens
              bedömning av de integritetsrisker som kan uppstå när tillsynsmyndigheten
              ska klargöra vilka relationer olika personer har till varandra
              för att kunna bedöma om en sammankomst är befogad eller inte.
              Det är därför vi vill ta bort 12 §, förbud mot att samlas i ett
              sällskap av en viss storlek, precis som Folkhälsomyndigheten och
              Lunds universitets fakultetsnämnd vill göra, enligt remissvaren.
            </seg>
          </u>
          <u xml:id="i-259274b61a5880ad-49" who="Q18245556" prev="i-259274b61a5880ad-34">
            <seg>
              Avslutningsvis vill vi lyfta frågan kring faran med ett muterat
              virus som vi ser specifikt inom djurindustrin. I vårt grannland
              Danmark upptäcktes exempelvis under det gångna året muterat covid-19-virus
              hos minkar inom pälsindustrin.
            </seg>
          </u>
          <u xml:id="i-259274b61a5880ad-50" who="Q18245556" prev="i-259274b61a5880ad-34">
            <seg>
              Nu kommer rapporter om att pälsindustrin i Danmark vill flytta
              till Sverige. Man vill alltså ta djuren över gränsen. För Vänsterpartiet
              är det centralt att man har total koll på den här typen av djurhantering
              så att man snabbt kan stänga ned.
            </seg>
          </u>
          <u xml:id="i-259274b61a5880ad-51" who="Q18245556" prev="i-259274b61a5880ad-34">
            <seg>
              Jag hoppas, herr talman, att vi slipper använda den här lagstiftningen,
              att vi i stället för att stänga ned till slut kan öppna upp teatrar
              och musikställen, gå på krogen och göra allt det som vi är vana
              att göra. Jag hoppas att våra stora attraktioner Gröna Lund och
              Liseberg kan öppna och att vi kan åka till Astrid Lindgrens värld
              i sommar. Jag hoppas att vi kan bada och träna.
            </seg>
          </u>
          <u xml:id="i-259274b61a5880ad-52" who="Q18245556" prev="i-259274b61a5880ad-34">
            <seg>
              Men det hänger på oss. Det handlar om hur vi beter oss, ingenting
              annat. Vi måste hålla ut de här fem månaderna tills vi har fått
              vaccin. Och även efter det måste vi ha vissa restriktioner gällande
              vårt beteende, för det är ett undantagstillstånd vi lever i.
            </seg>
          </u>
          <u xml:id="i-259274b61a5880ad-53" who="Q18245556" prev="i-259274b61a5880ad-34">
            <seg>
              Jag yrkar bifall till reservation 2. Jag yrkar även bifall till
              reservation 3, som vi står bakom tillsammans med Socialdemokraterna
              och Miljöpartiet.
            </seg>
          </u>
          <note type="speaker">
            Anf. 4 PERNILLA STÅLHAMMAR (MP):
          </note>
          <u xml:id="i-259274b61a5880ad-54" who="Q18454922" next="i-259274b61a5880ad-65">
            <seg>
              Herr talman! När covid-19 upptäcktes i Wuhan för ungefär ett
              år sedan fanns det all anledning för hela världen att spetsa sina
              öron och göra sig beredda. Vi lever nämligen i en transnationell
              värld, där ett flyg från ett land till ett annat kan ta med sig
              en smitta som covid-19.
            </seg>
          </u>
          <u xml:id="i-259274b61a5880ad-55" who="Q18454922" prev="i-259274b61a5880ad-54">
            <seg>
              Vi har också sett att covid-19 snabbt spred sig över världens
              alla länder. Vi fick en pandemi, och i dag har 9 262 personer
              för många gått bort i vårt land: en morfar, en vän, en partner,
              ett barn. Runt om i världen har 1,9 miljoner människor i dag fått
              sätta livet till.
            </seg>
          </u>
          <u xml:id="i-259274b61a5880ad-56" who="Q18454922" prev="i-259274b61a5880ad-54">
            <seg>
              Det stannar inte här, för vi ser att smittan sprider sig som
              en löpeld över vår värld, och vi måste i varje land och i varje
              samhälle göra allt vi kan för att begränsa smittan.
            </seg>
          </u>
          <u xml:id="i-259274b61a5880ad-57" who="Q18454922" prev="i-259274b61a5880ad-54">
            <seg>
              I dag kan vi glädjas över att det har kommit fram ett vaccin.
              Det är vår ljuspunkt i tillvaron. Det kommer att hjälpa oss på
              vägen, men det kommer att ta tid och det kommer inte att nå hela
              vägen. Vad vi måste fortsätta att göra är att jobba hårt med att
              hålla avstånd, lyssna på råd och fortsätta att minska smittspridningen.
            </seg>
          </u>
          <u xml:id="i-259274b61a5880ad-58" who="Q18454922" prev="i-259274b61a5880ad-54">
            <seg>
              Herr talman! När pandemin slog till i vårt land saknade Sverige
              den beredskap som vi borde ha haft. Vi saknade de lagar som vi
              kanske hade behövt använda mycket tidigare än i dag.
            </seg>
          </u>
          <u xml:id="i-259274b61a5880ad-59" who="Q18454922" prev="i-259274b61a5880ad-54">
            <seg>
              Det är bra att regeringen nu har bestämt att man tillsätter en
              parlamentarisk kommitté, där alla partier ska representeras, för
              att grundligt gräva i hur man inför framtiden ska kunna ha en
              bättre lagstiftning för civila kriser. Vi står väl rustade när
              det är krig eller krigsfara, men vi har saknat lagar för en situation
              som den vi befinner oss i i dag.
            </seg>
          </u>
          <u xml:id="i-259274b61a5880ad-60" who="Q18454922" prev="i-259274b61a5880ad-54">
            <seg>
              Herr talman! Regeringen har gjort jättemycket sedan vi fick veta
              att covid-19 hade kommit till vårt land. Man har ersatt personer
              som har tagit skada, personer som har blivit arbetslösa och företag
              som det inte har gått så bra för på grund av smittspridningen.
              Man har hjälpt personer som har blivit sjuka.
            </seg>
          </u>
          <u xml:id="i-259274b61a5880ad-61" who="Q18454922" prev="i-259274b61a5880ad-54">
            <seg>
              Det här måste vi såklart fortsätta att göra också under den tillfälliga
              covid-19-lag som vi diskuterar här i dag. Men det ska naturligtvis,
              som tidigare, ske inom ramen för det budgetsamarbete och det budgetarbete
              som vi har.
            </seg>
          </u>
          <u xml:id="i-259274b61a5880ad-62" who="Q18454922" prev="i-259274b61a5880ad-54">
            <seg>
              Herr talman! Det är långtgående steg som regeringen kan vidta
              med den nya lag som ligger på riksdagens bord i dag. Den är nödvändig.
              Vi behöver den. Vi måste göra allt för att minska smittspridningen.
              Men det är också viktigt att vi jobbar restriktivt med lagen och
              använder den som det behövs men inte mer.
            </seg>
          </u>
          <u xml:id="i-259274b61a5880ad-63" who="Q18454922" prev="i-259274b61a5880ad-54">
            <seg>
              Lagen är utformad så att man ska kunna hålla öppet där man tidigare
              inte har kunnat göra det. Till exempel har kulturen och idrotten
              fått ta en ganska stor andel av arbetet med att minska smittspridningen.
              Här kommer man att kunna göra mycket mer finjusterade insatser
              för att man, när smittspridningen har lagt sig lite mer, ska kunna
              hålla öppet och göra mycket mer på det området. Det är också viktigt
              att man när smittan skenar ska kunna vidta kraftfulla åtgärder
              och stänga ned vissa verksamheter och vissa platser tillfälligt
              för att minska smittan.
            </seg>
          </u>
          <u xml:id="i-259274b61a5880ad-64" who="Q18454922" prev="i-259274b61a5880ad-54">
            <seg>
              Jag är glad att vi nu har den tillfälliga covid-19-lagen på vårt
              bord. Jag är också glad att vi har ett bra samarbete i socialutskottet
              och att vi har samarbet a t väl partier emellan under hela pandemin.
              När det är kris är det viktigt för medborgarnas skull att man
              samarbetar för att leda landet genom krisen och inte ser stridsfrågorna
              som de främsta frågorna.
            </seg>
          </u>
          <u xml:id="i-259274b61a5880ad-65" who="Q18454922" prev="i-259274b61a5880ad-54">
            <seg>
              Herr talman! Med de orden vill jag yrka bifall till propositionen
              och till vår reservation tillsammans med Socialdemokraterna och
              Vänsterpartiet. Jag yrkar avslag på övriga motioner.
            </seg>
          </u>
          <note type="speaker">
            Anf. 5 ACKO ANKARBERG JOHANSSON (KD):
          </note>
          <u xml:id="i-259274b61a5880ad-66" who="Q4936116" next="i-259274b61a5880ad-81">
            <seg>
              Herr talman! En regering måste kunna ta initiativ och agera under
              en kris. Det är sedan riksdagens uppgift att besluta om under
              vilka omständig - heter regeringen ska kunna vidta åtgärder men
              också om hur konsekvenserna ska hanteras för den som drabbas på
              ett negativt sätt av åtgärderna.
            </seg>
          </u>
          <u xml:id="i-259274b61a5880ad-67" who="Q4936116" prev="i-259274b61a5880ad-66">
            <seg>
              Regeringen har lämnat förslag om en tillfällig covid-19-lag.
              Den första frågan att ställa sig är: Behövs den?
            </seg>
          </u>
          <u xml:id="i-259274b61a5880ad-68" who="Q4936116" prev="i-259274b61a5880ad-66">
            <seg>
              Kristdemokraternas uppfattning är att vi behöver en pandemilag.
              De verktyg som regeringen hittills har använt för att begränsa
              smittspridning ­ en är lagar som används utifrån behovet av ordning
              och säkerhet ur ett polisiärt perspektiv. Det är ett alldeles
              för trubbigt verktyg.
            </seg>
          </u>
          <u xml:id="i-259274b61a5880ad-69" who="Q4936116" prev="i-259274b61a5880ad-66">
            <seg>
              Under pandemin behövs i stället en lag som utgår från risken
              för smitta – en lag som möjliggör åtgärder där trängsel kan uppstå
              och där det, om det finns skäl och är proportionerligt, kan vidtas
              åtgärder som träffsäkert kan minska trängseln och därmed också
              risken för smitta.
            </seg>
          </u>
          <u xml:id="i-259274b61a5880ad-70" who="Q4936116" prev="i-259274b61a5880ad-66">
            <seg>
              Det behöver också finnas principer för när det ska utgå ekonomisk
              ersättning eller kompensation till näringsidkare och andra som
              drabbas av åtgärden. Hur den ekonomiska kompensationen sedan utformas
              och preciseras är en del av sedvanligt budgetarbete som ständigt
              pågår under pandemin.
            </seg>
          </u>
          <u xml:id="i-259274b61a5880ad-71" who="Q4936116" prev="i-259274b61a5880ad-66">
            <seg>
              Regeringens promemoria, som är grunden för det lagförslag som
              vi i dag har på bordet, innehöll enbart vaga formuleringar om
              ekonomisk ersättning. Det var uppenbarligen en fråga som regeringen
              inte ville blanda ihop med åtgärderna.
            </seg>
          </u>
          <u xml:id="i-259274b61a5880ad-72" who="Q4936116" prev="i-259274b61a5880ad-66">
            <seg>
              Åtgärder och kompensation måste dock hänga ihop, anser vi kristdemokrater.
              Följsamheten till en restriktion stärks om man vet att det kommer
              en kompensation till den som tvingas att stänga helt eller påtagligt
              begränsa sin verksamhet, och följsamhet till restriktioner är
              viktigt.
            </seg>
          </u>
          <u xml:id="i-259274b61a5880ad-73" who="Q4936116" prev="i-259274b61a5880ad-66">
            <seg>
              Herr talman! Pandemin kräver många offer. Det handlar om dem
              som drabbas av sjukdomen liksom om dem som har drabbats av sjukdomen
              och sedan lever med sena effekter som kan vara långvariga och
              som påtagligt försämrar deras liv. Hälso- och sjukvården gör ett
              storartat arbete med att ge vård till dem som har drabbats av
              covid-19, och även om jag är glad att allt fler som drabbats av
              sena effekter nu får vård och rehabilitering behöver mer göras
              för just dessa patienter.
            </seg>
          </u>
          <u xml:id="i-259274b61a5880ad-74" who="Q4936116" prev="i-259274b61a5880ad-66">
            <seg>
              Men pandemin kräver fler offer. Företagare ser sitt livsverk
              gå om intet, anställda varslas och måste kanske till slut sägas
              upp – allt beroende på konsekvenserna av covid-19.
            </seg>
          </u>
          <u xml:id="i-259274b61a5880ad-75" who="Q4936116" prev="i-259274b61a5880ad-66">
            <seg>
              Ekonomisk ersättning måste därför vara huvudregel när det offentliga,
              staten, beslutar om åtgärder för att minska smittan. Sedan behöver
              ersättningen anpassas efter åtgärd och situation och hanteras
              i extra ändringsbudgetar på sedvanligt sätt.
            </seg>
          </u>
          <u xml:id="i-259274b61a5880ad-76" who="Q4936116" prev="i-259274b61a5880ad-66">
            <seg>
              Herr talman! Jag är glad att regeringen delvis lyssnade till
              de synpunkter som vi kristdemokrater lämnade på promemorian respektive
              lag ­ rådsremissen och att regeringen i den proposition som riksdagen
              i dag be ­ handlar med anledning av pandemilagen har tydliggjort
              att man avser att redovisa hur man ser på ekonomisk ersättning.
              Men det räcker inte.
            </seg>
          </u>
          <u xml:id="i-259274b61a5880ad-77" who="Q4936116" prev="i-259274b61a5880ad-66">
            <seg>
              Det tillkännagivande som vi har fått en majoritet för i utskottet
              är därför viktigt, och det innebär att riksdagen anser att ekonomisk
              ersättning ska vara huvudregel. Det innebär att så snart regeringen
              vidtar åtgärder utifrån pandemilagen uppmanas man att utöver redovisningen
              av hur man ser på ersättningar till dem som drabbas också redovisa
              hur man tänker göra utifrån att ersättning är huvudregel. Det
              kommer riksdagen att besluta i dag.
            </seg>
          </u>
          <u xml:id="i-259274b61a5880ad-78" who="Q4936116" prev="i-259274b61a5880ad-66">
            <seg>
              Herr talman! Ska det vara 30, 14 eller 7 dagar? Ja, i regeringens
              promemoria angav man att beslut utifrån lagen skulle underställas
              riksdagen först efter 30 dagar. I lagrådsremissen justerade regeringen
              tiden till 14 dagar eftersom remissinstanser och politiska partier
              hade synpunkter på att tiden var för lång. Lagrådet ansåg i sitt
              yttrande att en vecka är den rimliga tiden för underställande.
              När regeringen slutligen lägger fram propositio ­ nen är det en
              vecka – sju dagar – som gäller.
            </seg>
          </u>
          <u xml:id="i-259274b61a5880ad-79" who="Q4936116" prev="i-259274b61a5880ad-66">
            <seg>
              Kristdemokraterna anser att regeringen bör underställa dessa
              beslut riksdagen så snart som möjligt, men senast inom en vecka.
              Det är rimligt eftersom det ger riksdagen en chans att agera om
              vi anser att åtgärden inte är proportionerlig. Det hade inte varit
              rimligt med 30 dagar. Jag är tacksam över att denna tidsfrist
              också blev utskottets ställningstagande, och jag förutsätter att
              regeringen kommer att följa den.
            </seg>
          </u>
          <u xml:id="i-259274b61a5880ad-80" who="Q4936116" prev="i-259274b61a5880ad-66">
            <seg>
              Herr talman! Bemyndigandelagen antogs i våras. Då var regeringen
              nöjd efter det att man kommit överens med samtliga partier i riksdagen.
              Bemyndigandelagen upphörde den 30 juni utan att regeringen använ
              t den en enda gång. Sedan dess har smittspridningen ökat, och
              vi har de facto en andra våg. Denna andra våg är i nivå med, eller
              kanske värre än, den första vågen i våras. Det är anmärkningsvärt
              att regeringen inte tidigt i höstas presenterade en ny pandemilag
              som kunde ha gett nödvändiga verktyg för att bryta den eskalerande
              smittspridningen i samhället. Regeringens passivitet har varit
              kostsam på många sätt.
            </seg>
          </u>
          <u xml:id="i-259274b61a5880ad-81" who="Q4936116" prev="i-259274b61a5880ad-66">
            <seg>
              När regeringen inte agerade togs initiativ i riksdagen. Jag noterade
              Centerns initiativ redan i juni månad. Nog var de tidigt ute med
              de första promemoriorna om att det behövs en pandemilag. Men den
              17 december beslöt riksdagen att det behövs en pandemilag och
              att en sådan skulle innehålla riktlinjer för ekonomisk ersättning
              till verksamheter som drabbas. Då först blev det fart på regeringen,
              och den 28 december lämnade man en lagrådsremiss som innehöll
              förslag på en lag som ska börja gälla den 10 januari. Propositionen
              kom till riksdagen i måndags. I dag fattar vi beslut. Riksdagen
              är inte långsam. Regeringen är långsam.
            </seg>
          </u>
          <note>
            Kristdemokraterna och jag yrkar bifall till utskottets förslag
            i betänk ­ andet.
          </note>
          <note type="speaker">
            Anf. 6 CAMILLA WALTERSSON GRÖNVALL (M):
          </note>
          <u xml:id="i-259274b61a5880ad-82" who="Q4990177" next="i-259274b61a5880ad-102">
            <seg>
              Herr talman! Det är i sanning en orolig tid vi befinner oss i.
              Runt om i världen når oss scener som vi knappast trodde var möjliga,
              och globalt kämpar vi mot en pandemi som slår, och har slagit
              , hårt mot människors liv och mot sjukvårdens personal, som kämpar
              på ett sätt som jag tror att få av oss riktigt förstår. Den slår
              mot företag och arbetstillfällen där människor ser sina livsverk
              brytas ned och försvinna.
            </seg>
          </u>
          <u xml:id="i-259274b61a5880ad-83" who="Q4990177" prev="i-259274b61a5880ad-82">
            <seg>
              De effekter ett nedstängt samhälle får är många för människors
              fysiska och psykiska hälsa och för människors försörjning och
              för måga att betala för något så grundläggande som mat och hyra.
              Det blir effekter för värden inom bland annat musik, historia,
              kultur och idrott – värden som kanske kommer att vara omöjliga
              att återställa.
            </seg>
          </u>
          <u xml:id="i-259274b61a5880ad-84" who="Q4990177" prev="i-259274b61a5880ad-82">
            <seg>
              Ljuset i denna pandemitunnel är att vaccinationerna mot covid-19
              har kommit igång.
            </seg>
          </u>
          <u xml:id="i-259274b61a5880ad-85" who="Q4990177" prev="i-259274b61a5880ad-82">
            <seg>
              Herr talman! Även om Sverige inte har stängt ned lika mycket
              som många andra länder har de ekonomiska effekterna för många
              verksamheter och många människor varit skoningslösa, och många
              har fått se sina livsverk gå till spillo. Vi moderater är stolta
              över att vi har varit en konstruktiv part genom hela pandemin
              och knuffat regeringen framför oss när det gäller viktiga stöd
              till bland annat näringsliv och företag – stora likaväl som de
              så viktiga småföretagen.
            </seg>
          </u>
          <u xml:id="i-259274b61a5880ad-86" who="Q4990177" prev="i-259274b61a5880ad-82">
            <seg>
              Herr talman! Under sen vår kontaktade statssekreterare Maja Fjaestad
              ett antal av oss talespersoner för olika partier i socialutskottet
              för att man behövde skarpare verktyg för att hantera smittspridningen.
              Fredag kväll före jul hände det igen. Det är ett faktum att Sverige
              saknar de lagar många andra länder har eller snabbt har fått på
              plats för att begränsa eller stänga ned verksamheter där smittspridningen
              måste begränsas.
            </seg>
          </u>
          <u xml:id="i-259274b61a5880ad-87" who="Q4990177" prev="i-259274b61a5880ad-82">
            <seg>
              Man behövde då, och man behöver nu, därför en tillfällig lag
              som ska gälla under bara ett antal månader i den akuta situationen.
              Det är också uppenbart att Sverige måste få en lag som gäller
              vid civila kriser. Det räcker inte med den lagstiftning som finns
              vid händelse av krig. En sådan lag kräver dock ett stort och omfattande
              arbete och kommer att ta betydligt längre tid att få på plats.
            </seg>
          </u>
          <u xml:id="i-259274b61a5880ad-88" who="Q4990177" prev="i-259274b61a5880ad-82">
            <seg>
              Herr talman! Vi moderater vill understryka vår grundläggande
              inställning att i kriser samarbetar man. Så gjorde vi i våras,
              och så gjorde vi över jul och nyår. Vi konstaterar att samarbetet
              har skett snabbt och utan att ytterligare försena det redan alltför
              senfärdiga arbetet från regeringen.
            </seg>
          </u>
          <u xml:id="i-259274b61a5880ad-89" who="Q4990177" prev="i-259274b61a5880ad-82">
            <seg>
              Resultatet från i våras var bland annat att vi tillförde den
              viktiga underställandemekanismen, som innebar att regeringen nu
              senast inom en vecka måste underställa riksdagen de beslut man
              fattar om eventuella nedstängningar med stöd av denna tillfälliga
              pandemilag. Denna underställandemekanism fanns nu, glädjande nog,
              med i förslaget redan från början, även om det har skett en anmärkningsvärd
              hantering från regeringens sida , där man i det ursprungliga förslaget
              hade skrivit 30 dagars underställandetid, snabbt drog ned till
              14 dagar, efter bland annat riksdagspartiernas kritik, och sedan
              snabbt accepterade 7 dagar efter Lagrådets kritik. Att initialt
              ha utgått från 30 dagar kan inte anses som seriöst.
            </seg>
          </u>
          <u xml:id="i-259274b61a5880ad-90" who="Q4990177" prev="i-259274b61a5880ad-82">
            <seg>
              Det slutliga resultatet när det gäller underställande innebär
              nu att reger ­ ingen ges den handlingskraft man efterfrågar samtidigt
              som det säkerställ s att demokratin vidmakthålls.
            </seg>
          </u>
          <u xml:id="i-259274b61a5880ad-91" who="Q4990177" prev="i-259274b61a5880ad-82">
            <seg>
              När förslaget presenterades i våras vid en presskonferens lovordade
              socialminister Lena Hallengren både lagförslaget och samarbetet
              som hade gjort lagförslaget bättre. När man hade fått det man
              behövde för att bekämpa smittspridningen hade man äntligen fått
              lagen på plats. Denna lag trädde i kraft den 18 april i år och
              upphörde i och med juni månads utgång.
            </seg>
          </u>
          <u xml:id="i-259274b61a5880ad-92" who="Q4990177" prev="i-259274b61a5880ad-82">
            <seg>
              Herr talman! Denna tillfälliga lag användes inte en enda gång.
              När vi debatterade denna fråga den 17 december var inte socialministern
              på plats. Regeringspartierna företräddes av utskottets vice ordförande
              Kristina Nilsson, och jag hade fyra frågor till henne om regeringens
              agerande som hon valde att inte besvara.
            </seg>
          </u>
          <u xml:id="i-259274b61a5880ad-93" who="Q4990177" prev="i-259274b61a5880ad-82">
            <seg>
              Jag är glad att socialministern i dag är på plats för att svara
              på dessa frågor, som faktiskt är lika aktuella än i dag. Den första
              är varför lagen aldrig användes. Om ministern var så nöjd som
              det uttalades på presskonferensen undrar jag varför den aldrig
              användes.
            </seg>
          </u>
          <u xml:id="i-259274b61a5880ad-94" who="Q4990177" prev="i-259274b61a5880ad-82">
            <seg>
              Jag tycker och tror, herr talman, att man kan ha stor förståelse
              för att det hände mycket och gick snabbt den våren, och det är
              min uppfattning att alla arbetade stenhårt. Men, icke desto mindre,
              regeringen styr riket och har ansvar därför. Att man kom tillbaka
              efter sommaren utan förslag på hur man skulle möta en eventuell
              andra våg och ökad smittspridning ter sig både obegripligt och
              oansvarigt. Det har många kritiserat, inte minst Lagrådet. Regeringen
              får svidande kritik för sin senfärdighet, och det är ytterst berättigat.
            </seg>
          </u>
          <u xml:id="i-259274b61a5880ad-95" who="Q4990177" prev="i-259274b61a5880ad-82">
            <seg>
              Min andra fråga berörde och berör just detta. Varför hade inte
              reger ­ ingen använt sommaren till att förbereda hösten? Hade
              man så till den grad köpt Folkhälsomyndighetens strategi eller
              plan eller framtidsspaning om att det inte skulle bli en andra
              våg? Hade man inte lyssnat på vad WHO sa och varnade för? Varför
              var man helt enkelt inte bättre förberedd från regeringens sida?
            </seg>
          </u>
          <u xml:id="i-259274b61a5880ad-96" who="Q4990177" prev="i-259274b61a5880ad-82">
            <seg>
              När smittspridningen snabbt eskalerade i höstas lades ett utskottsinitia
              ­ tiv om en pandemilag på socialutskottets bord. Det var ett välkommet
              initiativ som vi moderater naturligtvis stödde. Regeringen förklarade
              sam ­ tidigt att man faktiskt hade påbörjat ett arbete med en
              pandemilag. Ut ­ skottsinitiativet lades fram den 15 oktober.
              Som brukligt är – och eftersom regeringen påstod sig arbeta med
              en dylik lag – kallade vi i utskottet reger ­ ingen till utskottet
              för att vi på sedvanligt vis skulle kunna börja bereda frågan.
              Det tog en och en halv månad innan statssekreteraren kom till
              ut ­ skottet. Var och en kan ju fundera över vad det betydde för
              beredningen.
            </seg>
          </u>
          <u xml:id="i-259274b61a5880ad-97" who="Q4990177" prev="i-259274b61a5880ad-82">
            <seg>
              Min tredje fråga handlar om detta. Varför kom inte regeringen
              till utskottet när utskottet vid upprepade tillfällen kallade
              den?
            </seg>
          </u>
          <u xml:id="i-259274b61a5880ad-98" who="Q4990177" prev="i-259274b61a5880ad-82">
            <seg>
              Herr talman! Det är ändå välkommet att lagen nu kommer på plats
              för att ge regeringen verktyg att mer träffsäkert bekämpa pandemin.
              Men man kan inte säga att tajmning är den här regeringens grej.
              Det konstaterade Coronakommissionen i sin rapport om äldreomsorgen,
              och pandemilagen är nästa sorgliga exempel på detta. I våras kom
              den tydligen på plats vid fel tillfälle, och jag tror att alla
              är överens om att situationen nu är så allvarlig att lagen redan
              borde vara på plats.
            </seg>
          </u>
          <u xml:id="i-259274b61a5880ad-99" who="Q4990177" prev="i-259274b61a5880ad-82">
            <seg>
              Herr talman! Denna nya tillfälliga lag ska utgå från verksamheters
              möjlighet att undvika smittspridning. Den ska ge de drabbade verksamheterna
              möjligheter till förutsägbarhet och förutsebarhet och vara logisk
              och rimlig för befolkningen. Bara så bygger man förtroende.
            </seg>
          </u>
          <u xml:id="i-259274b61a5880ad-100" who="Q4990177" prev="i-259274b61a5880ad-82">
            <seg>
              Vi har samlat Moderaterna, Centerpartiet, Kristdemokraterna och
              Liberalerna tillsammans med Sverigedemokraterna för att tvinga
              regeringen att säkerställa ekonomisk kompensation till företag
              och verksamheter som drabbas av denna tillfälliga lag. Jag har
              hört flera regeringsrepresentanter, däribland socialministern
              i morse, uttala sig som om det inte vore någon större skillnad
              mellan vad regeringen säger och vad våra fem partier säger. Låt
              mig vara mycket tydlig på den punkten: Ett löfte om att göra en
              konse ­ kvensanalys leder inte till pengar till blödande företag.
              Det gör däremot en ersättning som faktiskt betalas ut.
            </seg>
          </u>
          <u xml:id="i-259274b61a5880ad-101" who="Q4990177" prev="i-259274b61a5880ad-82">
            <seg>
              Därför är min allra sista fråga densamma som den 17 december,
              då jag inte fick svar. Kan socialministern i dag lova att drabbade
              företag och verksamheter får ekonomisk ersättning och inte bara
              en konsekvensanalys?
            </seg>
          </u>
          <u xml:id="i-259274b61a5880ad-102" who="Q4990177" prev="i-259274b61a5880ad-82">
            <seg>
              Avslutningsvis: Behövs då lagen? Ja, situationen är mycket allvarlig
              – jag skulle säga förtvivlad på många ställen. Domen över regeringen
              kommer att bli hård för att man inte gjorde mer i ett mycket tidigare
              skede. Men det blir en senare debatt i denna kammare.
            </seg>
          </u>
          <note>
            Jag yrkar bifall till utskottets förslag.
          </note>
          <note>
            I detta anförande instämde Jan Ericson (M).
          </note>
          <note type="speaker">
            Anf. 7 LINDA MODIG (C):
          </note>
          <u xml:id="i-259274b61a5880ad-103" who="Q57168715" next="i-259274b61a5880ad-118">
            <seg>
              Herr talman! Det råder inga som helst tvivel om att vi befinner
              oss i ett mycket allvarligt läge. Drygt 9 000 svenskar har dött
              i covid-19. Smittspridningssituationen är fortsatt besvärlig,
              och sjukvårdspersonalen gör allt den förmår och mer därtill.
            </seg>
          </u>
          <u xml:id="i-259274b61a5880ad-104" who="Q57168715" prev="i-259274b61a5880ad-103">
            <seg>
              En del av dem som insjuknat i covid-19 vittnar fortfarande, månader
              efter insjuknandet, om allvarliga hälsobesvär som trötthet, muskel-
              och ledvärk, försämrad livskvalitet och försämrad fysisk och psykisk
              hälsa. Bara att ta sig upp ur sängen beskrivs som en dags kraftansträngning.
            </seg>
          </u>
          <u xml:id="i-259274b61a5880ad-105" who="Q57168715" prev="i-259274b61a5880ad-103">
            <seg>
              Sjukvården är återigen mycket hårt ansträngd.
            </seg>
          </u>
          <u xml:id="i-259274b61a5880ad-106" who="Q57168715" prev="i-259274b61a5880ad-103">
            <seg>
              Många har försökt dra sitt strå till stacken för att platta till
              kurvan. Man har tagit hänsyn och stort personligt ansvar. Man
              har tagit cykeln till jobbet eller gått. Man har stannat hemma
              vid minsta symtom. Man har jobbat, gått i skolan eller läst på
              universitetet hemifrån i månader. Många har lidit av isolering
              och ensamhet, av att inte få det där härliga besöket eller kunna
              krama om barnbarnen och av avsaknaden av sociala sammanhang. Man
              har försökt hålla i och hålla ut.
            </seg>
          </u>
          <u xml:id="i-259274b61a5880ad-107" who="Q57168715" prev="i-259274b61a5880ad-103">
            <seg>
              Men det mänskliga lidandet har inte begränsats till dem som avlidit
              i covid-19 och lämnat sörjande och saknande anhöriga efter sig,
              till de tusentals som insjuknat och hittills tillfrisknat eller
              till andra som lidit umbäranden och gjort uppoffringar. Pandemins
              effekter i världen och i Sverige har varit skoningslösa. Företag
              har gått omkull. Människor har sett sina livsverk, sina hus och
              hem och sina eventuella besparingar gå om intet när deras företag
              inte klarat att alla intäkter försvunnit över en natt samtidigt
              som kostnaderna kvarstått och tickat på, dag ut och dag in och
              vecka efter vecka. Företag står på ruinens brant när efterfrågan
              på deras varor eller tjänster tvärnitat. Även om det, enligt affärsinformationsföretaget
              UC , inte blev en sådan konkursvåg förra året som många av oss
              befarade vet vi ännu inte hur länge pandemin kommer att pågå eller
              hur länge företag kommer att klara av att överbrygga och hålla
              ut ytterligare. Resebyråer, eventföretag, hotell och restauranger
              tillhör alla den bransch som är hårdast drabbad av de restriktioner
              som hittills meddelats.
            </seg>
          </u>
          <u xml:id="i-259274b61a5880ad-108" who="Q57168715" prev="i-259274b61a5880ad-103">
            <seg>
              Vi måste nu vidta åtgärder som är tillräckligt kraftfulla för
              att få effekt på smittspridningen så att läget lugnar sig. Vi
              behöver minska smittspridningen, sjukligheten och inläggningarna
              på landets intensivvårdsakuter.
            </seg>
          </u>
          <u xml:id="i-259274b61a5880ad-109" who="Q57168715" prev="i-259274b61a5880ad-103">
            <seg>
              Herr talman! Centerpartiet har sedan i maj förra året krävt att
              reger ­ ingen skaffar sig verktyg för att bekämpa pandemin. Att
              Sverige av om ­ världen uppfattas ha valt en annan väg beror till
              stor del på regeringens passivitet. Redan i våras, när smittspridningen
              först fick fäste i det svenska samhället, stod det klart att nuvarande
              lagstiftning inte kunde tillhandahålla nödvändiga verktyg för
              att stoppa smittspridningen. Sverige har inte kunnat begränsa
              shoppingcentrum eller kollektivtrafik så som andra länder har
              kunnat göra. Det är obegripligt att regeringen inte har skaffat
              sig verktyg utan försökt hantera den värsta katastrof Sverige
              drabbats av på många år med alkohollag, ordningslag och goda råd.
            </seg>
          </u>
          <u xml:id="i-259274b61a5880ad-110" who="Q57168715" prev="i-259274b61a5880ad-103">
            <seg>
              Centerpartiet har alltså sedan i våras drivit på regeringen för
              att inleda ett arbete med en ny, genomarbetad pandemilag som fokuserar
              på möjlig ­ heterna att begränsa smittspridningen och som klargör
              rätten till ersättning för dem som drabbas av begränsade eller
              helt stängda möjligheter att be ­ driva sin verksamhet. Våra principiella
              ingångar har hela tiden varit att lagen, baserat på risk för smittspridning,
              ska innehålla möjlighet till re ­ striktioner för och även stängning
              av verksamheter som ökar smittsprid ­ ning och självklart rätt
              till ekonomisk kompensation för de verksamheter som drabbas av
              dessa begränsningar.
            </seg>
          </u>
          <u xml:id="i-259274b61a5880ad-111" who="Q57168715" prev="i-259274b61a5880ad-103">
            <seg>
              Det var först efter att Centerpartiet lagt fram ett utskottsinitiativ
              i mitten av oktober som regeringen fyra dagar senare reagerade
              med ett pressmeddelande och aviserade en pandemilag med ikraftträdande
              sommaren 2021. En enig riksdag ställde sig den 17 december bakom
              Centerpartiets utskottsinitiativ med ikraftträdande i mars. Med
              tanke på det mycket allvarliga läget växlar regeringen nu upp
              med sikte på ikraftträdande nu på söndag. Vi är nöjda över att
              vi lyckats driva regeringen framför oss och är de första att välkomna
              att regeringen nu lägger i en högre växel i arbetet med att få
              lagstiftning på plats som ger den och myndigheterna fler verktyg
              i smittbekämpningsarbetet. Samtidigt kan vi inte annat än känna
              sorg över att lagen inte trädde i kraft den 10 oktober. Hur många
              liv och hur många företag hade då kunnat räddas?
            </seg>
          </u>
          <u xml:id="i-259274b61a5880ad-112" who="Q57168715" prev="i-259274b61a5880ad-103">
            <seg>
              Vi välkomnar att regeringen har lyssnat och lagt fram förslag
              på en lag som kan få bättre träffsäkerhet. Centerpartiet kommer
              att rösta ja till lagen, men vi är fortsatt kritiska till några
              olika delar i den. Liksom i den så kallade bemyndigandelagen,
              som riksdagen inledde arbetet med under påskhelgen förra året,
              ser vi i den här lagstiftningsprodukten brister och tillkortakommanden
              i principiellt viktiga hänseenden.
            </seg>
          </u>
          <u xml:id="i-259274b61a5880ad-113" who="Q57168715" prev="i-259274b61a5880ad-103">
            <seg>
              Regeringen hävdar, givet lagens mycket breda tillämpningsområde,
              att det inte låter sig göras att i särskilda ersättningssystem
              reglera frågan om och i vilken mån ersättning ska utgå till dem
              som kommer att drabbas av föreskrifter meddelade i lagen. Här
              har regeringen, trots en enig riksdag, missat hela poängen. Det
              riksdagen begär är inte att lagen fullständigt ska reglera ersättningssystemen.
              Det riksdagen begär är att lagen ska fastställa rätten till ersättning
              för drabbade verksamheter.
            </seg>
          </u>
          <u xml:id="i-259274b61a5880ad-114" who="Q57168715" prev="i-259274b61a5880ad-103">
            <seg>
              Låt mig påminna om den verklighet jag inledde mitt anförande
              med. Tusentals företag och företagare riskerar att hamna – och
              många har redan hamnat – mellan stolarna i befintliga ersättningssystem.
              Låt mig även på ­ minna om att de stödsystem som hittills har
              införts för pandemins konse ­ kvenser, som omställningsstöd, omsättningsstöd
              för enskilda närings ­ idkare, stöd vid korttidspermittering och
              hyresstöd, har tillkommit – låt vara ofta sent och först efter
              långvariga och högljudda krav från Center ­ partiet, Liberalerna,
              Moderaterna och näringslivs- och branschorganisa ­ tioner – för
              att något lindra pandemikrisens generella effekter. Stöden har
              inte inrättats för att möta en ekonomisk nedgång orsakad av legala
              restrik ­ tioner. Centerpartiet är inte övertygat om att de stöd
              som finns nödvändigt ­ vis lämpar sig som ersättning för begränsningar
              enligt pandemilagen.
            </seg>
          </u>
          <u xml:id="i-259274b61a5880ad-115" who="Q57168715" prev="i-259274b61a5880ad-103">
            <seg>
              Centerpartiet anser därför att det är absolut nödvändigt att
              tydligt fastställa principen om att ersättning ska utgå till berörda
              verksamheter. Det är inte bara en moralisk självklarhet att långtgående
              ingrepp från det allmänna i enskildas ekonomiska förhållanden
              ska utgöra grund för ersättning, utan också en rättsstatlig grundsats
              som kommer till uttryck såväl i regeringsformens reglering av
              egendomsskyddet som i Europakonventio ­ nen.
            </seg>
          </u>
          <u xml:id="i-259274b61a5880ad-116" who="Q57168715" prev="i-259274b61a5880ad-103">
            <seg>
              En tydlig hantering som säkerställer principen om rätt till ersättning
              bidrar också till att skapa förutsebarhet och trygghet hos de
              verksamheter som berörs. Det skulle också skapa en bra incitamentsstruktur
              för alla normgivare att ta fram så avgränsade och träffsäkra begränsningar
              som möjligt. Mot bakgrund av detta vill vi, som framgår av det
              gemensamma förslag som också utskottet nu stöder, att regeringen
              återkommer med förslag som innebär att drabbade verksamheter får
              ersättning.
            </seg>
          </u>
          <u xml:id="i-259274b61a5880ad-117" who="Q57168715" prev="i-259274b61a5880ad-103">
            <seg>
              Det finns många fler problem med lagstiftningen, med konstitutionella
              förtecken. Det rör sig om en mycket långtgående delegation av
              makt från riksdagen till regeringen och till myndigheter. Det
              finns giltighetstider i förordningar som kanske borde kortas.
              Man nämner inte den grundlagsskyddade religionsfriheten, bland
              andra grundlagsfästa medborgerliga fri ‑ och rättigheter. Allt
              detta har Centerpartiet beskrivit i vår motion.
            </seg>
          </u>
          <u xml:id="i-259274b61a5880ad-118" who="Q57168715" prev="i-259274b61a5880ad-103">
            <seg>
              Sist men inte minst skulle jag vilja slå fast att vi självklart
              står bakom alla de sju yrkanden vi har i våra motioner, men jag
              väljer att nu yrka bifall till utskottets förslag.
            </seg>
          </u>
          <note type="speaker">
            Anf. 8 LINA NORDQUIST (L):
          </note>
          <u xml:id="i-259274b61a5880ad-119" who="Q16595953" next="i-259274b61a5880ad-126">
            <seg>
              Herr talman! När jag i januari för ett år sedan ställde en skriftlig
              fråga till statsrådet Hallengren om Sveriges beredskap ifall det
              som numera är känt som covid-19 skulle sprida sig till Sverige
              var jag orolig, och svaret skavde. Men detta hade jag aldrig förväntat
              mig: att jag i dag, ett år senare, skulle stå här, herr talman,
              för att rösta ja till en tillfällig lag som ger långtgående möjligheter
              att begränsa trängsel, skilja mellan riskabla och mindre riskabla
              verksamheter och ytterst stänga verksamheter. Jag trodde aldrig
              detta.
            </seg>
          </u>
          <u xml:id="i-259274b61a5880ad-120" who="Q16595953" prev="i-259274b61a5880ad-119">
            <seg>
              Det är klart, herr talman, att när denna tillfälliga lag används
              för att förhindra smittspridning säkras det skyddet genom stora
              ingrepp i människors vardag, ekonomi och frihet. Detta får vi
              inte sticka under stol med. Det här är ingrepp vi aldrig skulle
              acceptera i vanliga tider.
            </seg>
          </u>
          <u xml:id="i-259274b61a5880ad-121" who="Q16595953" prev="i-259274b61a5880ad-119">
            <seg>
              Men det är inte vanliga tider. Vi klipper håret över sopkorgen.
              Vi träffar inte vänner och släktingar över huvud taget, eller
              kanske väljer vi att träffa ett fåtal av dem och fira jul utomhus
              i minusgrader. Vi följer begravningar på länk. Och vi gör detta
              för att skydda någons mormor eller storebror och för att intensivvårdsspecialisterna
              ska få gå hem och få ett andrum hos sin familj.
            </seg>
          </u>
          <u xml:id="i-259274b61a5880ad-122" who="Q16595953" prev="i-259274b61a5880ad-119">
            <seg>
              Vi liberaler ser alltså, herr talman, att den nya pandemilagen
              är nödvändig, trots att den i vanliga fall hade varit helt otänkbar.
              Den behövs. Men just för att den är så ingripande är det oerhört
              viktigt att den är till ­ fällig, att den är tydlig med att restriktionerna
              aldrig får gå längre än vad smittläget kräver i närtid och att
              förbud eller nedstängningar underställs riksdagen inom en vecka.
              So far, so good.
            </seg>
          </u>
          <u xml:id="i-259274b61a5880ad-123" who="Q16595953" prev="i-259274b61a5880ad-119">
            <seg>
              Men det fattades en bit. På en punkt ansåg vi liberaler att regeringens
              förslag var otillräckligt. Det handlar om att staten när den fattar
              beslut om neddragningar eller nedstängningar, herr talman, också
              behöver ta ansvar för detta beslut. När denna lag eller lagen
              om tillfälliga smittskyddsåtgärder på serveringsställen används
              måste som huvudregel kompensation utgå till de verksamheter som
              direkt drabbas ekonomiskt. Jag är därför väldigt tacksam över
              att utskottet ställde sig bakom detta krav, och jag yrkar i dag
              bifall till utskottets förslag.
            </seg>
          </u>
          <u xml:id="i-259274b61a5880ad-124" who="Q16595953" prev="i-259274b61a5880ad-119">
            <seg>
              Man måste naturligtvis kunna betala hyran eller fritis för sina
              barn genom denna pandemi, även om man arbetar i privat sektor
              eller är småföretagare. Detta är ingen företagarfråga, herr talman,
              även om det hade räckt så. Det här är avgörande för oss alla.
              För det är ju från företagen, från deras moms och från skatterna
              som deras anställda betalar in pengarna kommer som vi behöver
              för att betala undersköterskornas löner långsiktigt och för att
              betala poliserna, brandmännen och intensivvårdsspecialisterna
              som sliter i detta nu. Hela cirkeln behövs. Helheten kräver sina
              delar, herr talman. Utan företagen faller skyddsnätet och hela
              välfärden. Det måste vi vara på det klara med.
            </seg>
          </u>
          <u xml:id="i-259274b61a5880ad-125" who="Q16595953" prev="i-259274b61a5880ad-119">
            <seg>
              Lagen är alltså tillfällig. Det behövs en permanent lag, men
              en sådan ska inte tas fram under tidspress, herr talman. Lagen
              är mycket tydlig med att den aldrig får användas mer än vad som
              är absolut nödvändigt ur smittspridningssynpunkt för att rädda
              liv och hälsa, just nu och här. Och de stora besluten ska underställas
              riksdagen inom en vecka. Därutöver måste jobb och livsverk samt
              skyddsnätet säkras genom kompensation vid de riktigt stora besluten.
            </seg>
          </u>
          <u xml:id="i-259274b61a5880ad-126" who="Q16595953" prev="i-259274b61a5880ad-119">
            <seg>
              Under de fyra förutsättningarna röstar Liberalerna ja till detta
              förslag, för vi behöver som förtroendevalda göra allt vi kan för
              att Sveriges invånare och hälso- och sjukvården ska kunna ta sig
              igenom detta och vi så småningom helskinnade ska kunna lägga denna
              eländiga pandemi bakom oss.
            </seg>
          </u>
          <note type="speaker">
            Anf. 9 Socialminister LENA HALLENGREN (S):
          </note>
          <u xml:id="i-259274b61a5880ad-127" who="Q3431836" next="i-259274b61a5880ad-150">
            <seg>
              Herr talman! Dagens debatt handlar om regeringens förslag till
              en till ­ fällig pandemilag – en covid-19-lag. Den behövs. I likhet
              med stora delar av Europa och världen har vi även i Sverige fortsatt
              en omfattande smitt ­ spridning. Vi har en tyngd och ansträngd
              sjukvård. Även om de vaccinatio ­ ner som dragit igång inger hopp,
              som många har nämnt, vet vi att covid ‑ 19 finns i samhället och
              kommer att göra det under en längre tid framöver. Det behövs mer
              träffsäkra åtgärder som är möjliga att hålla i över tid.
            </seg>
          </u>
          <u xml:id="i-259274b61a5880ad-128" who="Q3431836" prev="i-259274b61a5880ad-127">
            <seg>
              Låt mig börja med en liten tillbakablick över det gångna året,
              som med all rätta har beskrivits i olika mörka termer härifrån
              talarstolen. Den 1 februari antog regeringen den förordning som
              klassar covid-19 som en allmänfarlig och samhällsfarlig sjukdom
              och som sedan bekräftades av riksdagen i juni. Beslutet innebar
              att de befogenheter som följer av smittskyddslagen aktiverades.
            </seg>
          </u>
          <u xml:id="i-259274b61a5880ad-129" who="Q3431836" prev="i-259274b61a5880ad-127">
            <seg>
              Det fanns tidigt en bred politisk enighet om vikten av att vidta
              ytterligare åtgärder. En nära dialog fördes vid veckovisa möten
              mellan riksdagens samtliga partiledare, vilket var bra. Den politiska
              enigheten innebar också en tydlighet gentemot svenska folket om
              betydelsen av att just följa råd, rekommendationer och restriktioner.
              Det breda politiska stödet för den svenska strategin var en viktig
              del för genomslaget.
            </seg>
          </u>
          <u xml:id="i-259274b61a5880ad-130" who="Q3431836" prev="i-259274b61a5880ad-127">
            <seg>
              Det övergripande målet med strategin är, och har under hela året
              varit, att minska smittspridningen för att på så sätt skydda människors
              liv, hälsa och jobb. Ett stort antal åtgärder har vidtagits för
              att direkt minska smittspridningen men också för att lindra pandemins
              konsekvenser för människor och företag. En viktig utgångspunkt
              för strategin är, och har varit, den expertkunskap som regeringens
              myndigheter bidrar med. Med den som grund är vår avsikt att vidta
              rätt åtgärd vid rätt tidpunkt.
            </seg>
          </u>
          <u xml:id="i-259274b61a5880ad-131" who="Q3431836" prev="i-259274b61a5880ad-127">
            <seg>
              Åtgärderna för att begränsa smittspridning har varit omfattande.
              De har byggt på en kombination och frivillighet och förbud. Det
              viktigaste har varit åtgärdernas effekt och resultat.
            </seg>
          </u>
          <u xml:id="i-259274b61a5880ad-132" who="Q3431836" prev="i-259274b61a5880ad-127">
            <seg>
              Under förra året innebar det till exempel begränsningar för hur
              människor får samlas med stöd av ordningslagen. Det har varit
              förbjudet att besöka olika vård- och omsorgsinrättningar och rått
              förbud mot alkoholservering efter viss tid, och inom gymnasieskolan
              har undervisning tvingats övergå till att ske på distans, bland
              annat.
            </seg>
          </u>
          <u xml:id="i-259274b61a5880ad-133" who="Q3431836" prev="i-259274b61a5880ad-127">
            <seg>
              Samtidigt har andra åtgärder förutsatt människors eget ansvarstagande
              och solidaritet sinsemellan. Genom en omfattande kommunikation
              från regering och myndigheter har människor informerats om grunderna
              för hur covid-19 sprids och också fått råd och rekommendationer
              om hur man bör agera – hur man ska ställa om sin vardag, helt
              enkelt.
            </seg>
          </u>
          <u xml:id="i-259274b61a5880ad-134" who="Q3431836" prev="i-259274b61a5880ad-127">
            <seg>
              Under våren fungerade detta väl. Vi höll avstånd, vi tvättade
              händerna och vi stannade hemma vid minsta symtom. Vi såg att de
              korta sjukskrivningarna ökade kraftigt, att många stannade hemma
              när karensavdraget avskaffades och att vabuttaget var rekordstort.
              Det ska tolkas som att människor tog ansvar.
            </seg>
          </u>
          <u xml:id="i-259274b61a5880ad-135" who="Q3431836" prev="i-259274b61a5880ad-127">
            <seg>
              Förändrade beteenden ledde till färre besök, färre resor, färre
              aktiviteter och färre, om ens några, möten människor emellan.
              De som kunde arbetade hemifrån, kollektivtrafiken gapade under
              en längre tid tom och verksamheter tvingades att begränsa tillgängligheten.
              Det svenska samhället stängde till stora delar ned. Under våren
              behövde vi därför inte, som många andra länder, fatta regelrätta
              beslut om att stänga verksamheter.
            </seg>
          </u>
          <u xml:id="i-259274b61a5880ad-136" who="Q3431836" prev="i-259274b61a5880ad-127">
            <seg>
              Regeringen bedömde dock att läget kunde komma att försämras och
              att vi i så fall behövde beredskap för att kunna fatta sådana
              beslut. Det var skälet till att regeringen i april lämnade ett
              lagförslag till riksdagen om just ett sådant bemyndigande, att
              kunna stänga ned verksamheter. Den lagen behövde aldrig användas.
              Varken regeringen eller något annat parti såg under förra året
              att det var motiverat med beslut om nedstängningar. Mig veterligen
              är det inget parti som heller nu anser att vi i våras borde eller
              att vi i dag bör stänga ned någon specifik verksamhet eller bransch.
            </seg>
          </u>
          <u xml:id="i-259274b61a5880ad-137" who="Q3431836" prev="i-259274b61a5880ad-127">
            <seg>
              Herr talman! Efter en sommar med låg smittspridning påbörjade
              regeringen i augusti arbetet med att ta fram den nu aktuella pandemilagen,
              eller covid-19-lagen som den kallas. Jag tycker att alla debattinlägg
              så här långt vittnar om svårigheten att därefter göra rätt avvägningar
              och om vilka olika intressen vi kommer att ha som står emot varandra.
              Men med den här lagen får regeringen, kommuner och statliga förvaltningsmyndigheter
              bättre möjligheter att besluta om mer träffsäkra regler som är
              anpassade efter hur olika verksamheter ser ut och fungerar.
            </seg>
          </u>
          <u xml:id="i-259274b61a5880ad-138" who="Q3431836" prev="i-259274b61a5880ad-127">
            <seg>
              Detta är en ramlag som tillfälligt ger regeringen befogenhet
              att besluta om fler bindande smittskyddsåtgärder än vad som är
              möjligt i dag.
            </seg>
          </u>
          <u xml:id="i-259274b61a5880ad-139" who="Q3431836" prev="i-259274b61a5880ad-127">
            <seg>
              Det handlar i första hand om åtgärder som hindrar smittspridningen,
              men utan att lägga onödiga begränsningar på sådant som kan genomföras
              smittsäkert. Konkret kan det handla om begränsning av antal besökare,
              reglering av öppettider eller om andra nödvändiga åtgärder för
              att förhindra att trängsel uppstår.
            </seg>
          </u>
          <u xml:id="i-259274b61a5880ad-140" who="Q3431836" prev="i-259274b61a5880ad-127">
            <seg>
              Det blir också möjligt för regeringen eller myndigheterna att
              besluta om smittskyddsregler i verksamheter som nu inte omfattas
              av bindande regler: festlokaler, kollektivtrafik, serviceinrättningar
              som frisersalonger, gym, sportanläggningar, bibliotek, campingar
              och köpcentrum.
            </seg>
          </u>
          <u xml:id="i-259274b61a5880ad-141" who="Q3431836" prev="i-259274b61a5880ad-127">
            <seg>
              Regeringen kommer också att kunna införa begränsningar när det
              gäller lokaler och utrymmen som hyrs ut för privata sammankomster.
              Det kan handla om festlokaler som hyrs ut på kommersiell grund,
              gemensamhetslokaler i hyres- och bostadsrättsfastigheter, föreningslokaler
              och lokaler som tillhör universitet, högskolor och studentkårer.
            </seg>
          </u>
          <u xml:id="i-259274b61a5880ad-142" who="Q3431836" prev="i-259274b61a5880ad-127">
            <seg>
              Regeringen får också utökade möjligheter att begränsa människors
              användning av allmän plats och hur stora sällskap som får samlas
              på allmän plats. Regeringen eller en kommun ska också kunna införa
              förbud mot att vistas på en viss särskilt angiven plats. Det skulle
              kunna handla om badplatser, stadsparker eller liknande. Det känns
              kanske inte som det mest aktuella i början på januari, men det
              vittnar om att detta är en lagstiftning som behöver ta sikte på
              en längre tid.
            </seg>
          </u>
          <u xml:id="i-259274b61a5880ad-143" who="Q3431836" prev="i-259274b61a5880ad-127">
            <seg>
              Regeringen kommer att ta fram förslag till en justerad reglering
              för verksamheter som träffas av allmänna sammankomster och offentliga
              tillställningar. Det handlar om att stegvis ta fram differentierade
              och mer anpassade regler utifrån risken för smittspridning i olika
              verksamheter.
            </seg>
          </u>
          <u xml:id="i-259274b61a5880ad-144" who="Q3431836" prev="i-259274b61a5880ad-127">
            <seg>
              Regeringen för e slår att länsstyrelserna ska få tillsynsansvar.
              Om reglerna inte följs kan länsstyrelserna besluta om förelägganden
              gentemot verksamheter i form av vite eller i yttersta fall också
              om stängning. Den privatperson som bryter mot föreskrifter som
              begränsar tillträde till allmän plats kan också dömas till penningböter.
            </seg>
          </u>
          <u xml:id="i-259274b61a5880ad-145" who="Q3431836" prev="i-259274b61a5880ad-127">
            <seg>
              Herr talman! Pandemilagen ger också, precis som lagstiftningen
              i våras, möjlighet till nedstängningar av verksamheter. Regeringen
              förbereder nedstängningsförordningen för att i sista hand kunna
              användas vid behov, och jag understryker i sista hand. Det här
              är inte en lagstiftning som tar sikte på att stänga verksamheter
              utan att i stället begränsa dem och införa åtgärder som gör att
              vi för längre tid kan ha verksamheter igång, men på ett sätt som
              inte bidrar till trängsel och ökad risk för smittspridning. Men
              om ett behov av nedstängning föreligger och regeringen fattar
              beslut om att stänga ned någon sådan verksamhet ska beslutet underställas
              riksdagen inom en vecka.
            </seg>
          </u>
          <u xml:id="i-259274b61a5880ad-146" who="Q3431836" prev="i-259274b61a5880ad-127">
            <seg>
              Det har i några anföranden beskrivits hur regeringen har bytt
              perspektiv eller bytt inställning i frågan om hur snabbt ett sådant
              beslut ska underställas riksdagen. Jag vill verkligen påminna
              om att den första promemorian som skickades ut på remiss var just
              den promemoria som var framtagen av Regeringskansliet. Sedan tittade
              vi på remissynpunkterna. Det förslag som regeringen lade fram
              till Lagrådet gällde två veckor. Men vi lyssnade in såväl Lagrådets
              som riksdagens partiers synpunkter och försäkrade oss om och kände
              oss trygga i att det är möjligt, om än ansträngt, att komma tillbaka
              till riksdagen för beslut inom en vecka.
            </seg>
          </u>
          <u xml:id="i-259274b61a5880ad-147" who="Q3431836" prev="i-259274b61a5880ad-127">
            <seg>
              Socialutskottet har, och har haft, en särskilt viktig roll under
              hela pandemin. Vi har träffats många gånger, för att uttrycka
              det i underkant. Jag vill också ta tillfället i akt att i den
              här talarstolen säga att samarbetet i finansutskottet har varit
              så betydelsefullt. Många och stora stödåtgärder har tack vare
              det kunnat antas, och det har skett snabbt och effektivt. Det
              har bland annat handlat om omsättningsstödet, omställningsstödet,
              korttidspermitteringarna, det utökade statliga ansvaret för sjuklönekostnader
              och förändringarna i arbetslöshetsersättningen, så att fler omfattas
              av a ‑ kassa, i 13 extra ändringsbudgetar och en summa som överskrider
              250 miljarder kronor så här långt.
            </seg>
          </u>
          <u xml:id="i-259274b61a5880ad-148" who="Q3431836" prev="i-259274b61a5880ad-127">
            <seg>
              Oavsett om det handlar om att drabbas av den direkta pandemin
              eller av vidtagna smittbegränsande åtgärder har det varit viktigt
              för regeringen och samarbetspartierna, Centerpartiet och Liberalerna,
              att lägga fram förslag i budgeten som mildrar de negativa konsekvenserna.
              På samma sätt måste vi arbeta också framöver. Frågan om ekonomisk
              ersättning med anledning av de förordningar som meddelas med stöd
              av pandemilagen kommer att hanteras i samband med att eventuella
              förordningar tas fram. Regeringen återkommer till riksdagen med
              förslag om ersättningar inom ramen för de rutiner som gäller för
              budgetprocessen, detta för att inte hamna i utdragna rättsprocesser
              när vi skriver in ersättningsfrågor i en ramlag, utan att vi hanterar
              det på ett sätt som naturligtvis garanterar ersättning för den
              som drabbas.
            </seg>
          </u>
          <u xml:id="i-259274b61a5880ad-149" who="Q3431836" prev="i-259274b61a5880ad-127">
            <seg>
              När det gäller förordningar om nedstängning, som i en proposition
              ska underställas riksdagen inom en vecka, ska regeringen också
              redovisa, som det står, en bedömning av de underställda föreskrifternas
              ekonomiska konsekvenser för företag, löntagare eller andra aktörer.
              Denna skrivning har tillkommit i dialog med framför allt Kristdemokraterna.
              Den speglar väl att regeringen avser att göra en bedömning av
              ekonomiska konsekvenser av begränsningar och eventuella nedstängningar
              och återkomma till riksdagen för att kunna vidta de åtgärder som
              krävs för att mildra effekterna.
            </seg>
          </u>
          <u xml:id="i-259274b61a5880ad-150" who="Q3431836" prev="i-259274b61a5880ad-127">
            <seg>
              Avslutningsvis vill jag säga att jag är glad att pandemilagen
              nu kan antas i sin helhet. Efter riksdagens beslut i dag kommer
              förordningar att kunna beslutas och myndigheterna kunna utfärda
              föreskrifter. Parallellt med att vaccinationerna är igång kommer
              detta att underlätta för oss alla att hålla ut över tid.
            </seg>
          </u>
          <note type="speaker">
            Anf. 10 CAMILLA WALTERSSON GRÖNVALL (M) replik:
          </note>
          <u xml:id="i-259274b61a5880ad-151" who="Q4990177" next="i-259274b61a5880ad-156">
            <seg>
              Herr talman! Jag tackar socialministern för anförandet.
            </seg>
          </u>
          <u xml:id="i-259274b61a5880ad-152" who="Q4990177" prev="i-259274b61a5880ad-151">
            <seg>
              I mitt anförande hade jag ett antal frågor som jag önskade att
              socialministern skulle besvara. Jag hoppas att socialministern
              nu gör det.
            </seg>
          </u>
          <u xml:id="i-259274b61a5880ad-153" who="Q4990177" prev="i-259274b61a5880ad-151">
            <seg>
              Även om alla partier står bakom denna lag för att situationen
              tvingar oss till det är de flesta partier överens om att det är
              under all kritik att regeringen inte såg till att lagstöd kom
              på plats under hösten då den andra vågen slog till. Regeringens
              senfärdighet innebär att riksdagen ännu en gång får behandla lagstiftningen
              i en mycket forcerad process. Regeringens sätt att arbeta äventyrar
              både kvaliteten och legitimiteten i regler som borde ha kommit
              på plats för länge sedan. Det ha de kunnat undvik as genom en
              bättre framförhållning och en tydligare författningsberedskap.
            </seg>
          </u>
          <u xml:id="i-259274b61a5880ad-154" who="Q4990177" prev="i-259274b61a5880ad-151">
            <seg>
              Människors liv är givetvis det i särklass mest viktiga och allvarliga
              i detta. Men jag vill till socialministern också dela med mig
              av kontakter jag har med vårdpersonal som lider.
            </seg>
          </u>
          <u xml:id="i-259274b61a5880ad-155" who="Q4990177" prev="i-259274b61a5880ad-151">
            <seg>
              Jag läser: ”Jodå, folk jobbar extra hela tiden. En del får ibland
              köra dubbelpass. Nästan ingen är ordinarie utan kommer och kör
              några pass som de blivit tvingade till, för att sedan jobba på
              sin vanliga avdelning. Några har gått med på att köra några veckor
              på avdelningen för att någon från deras verksamhet måste. Sedan
              är det alldeles för få personal, så arbetet hinns inte med, så
              vi får inga raster en del dagar.”
            </seg>
          </u>
          <u xml:id="i-259274b61a5880ad-156" who="Q4990177" prev="i-259274b61a5880ad-151">
            <seg>
              Vad svarar socialministern på varför denna lag inte kom på plats
              tidigare? Hur känns det att höra detta?
            </seg>
          </u>
          <note type="speaker">
            Anf. 11 Socialminister LENA HALLENGREN (S) replik:
          </note>
          <u xml:id="i-259274b61a5880ad-157" who="Q3431836" next="i-259274b61a5880ad-163">
            <seg>
              Herr talman! Camilla Waltersson Grönvall får nog upprepa sina
              frågor. Jag lyssnade givetvis på anförandet, men jag antecknade
              inte alla frågor som ställdes.
            </seg>
          </u>
          <u xml:id="i-259274b61a5880ad-158" who="Q3431836" prev="i-259274b61a5880ad-157">
            <seg>
              Jag uppfattade dock frågan om varför bemyndigandelagen inte användes,
              och jag ska använda min repliktid till att svara på den. Lagen
              hade ett syfte: att möjliggöra nedstängning. Det handlade om akuta
              nedstängning ­ ar, i princip på dagen eller möjligen med någon
              dags varsel. Det fanns aldrig anledning att göra det eftersom
              vi fick effekter av andra åtgärder. Ingen föreslog heller att
              någon verksamhet skulle stängas ned.
            </seg>
          </u>
          <u xml:id="i-259274b61a5880ad-159" who="Q3431836" prev="i-259274b61a5880ad-157">
            <seg>
              Camilla Waltersson Grönvall kanske kan använda sin replik till
              att berätta vilken verksamhet som vi borde använt bemyndigandelagen
              till att stänga ned – för det var ju syftet med lagen.
            </seg>
          </u>
          <u xml:id="i-259274b61a5880ad-160" who="Q3431836" prev="i-259274b61a5880ad-157">
            <seg>
              Svaret på varför vi inte förlängde lagen var att vi upplevde
              att den inte var tillfyllest. Det huvudsakliga syftet är inte
              att stänga ned med någon dags varsel, utan vi behöver den mycket
              mer omfattande lagstiftning som den tillfälliga covid-19-lagen
              är.
            </seg>
          </u>
          <u xml:id="i-259274b61a5880ad-161" who="Q3431836" prev="i-259274b61a5880ad-157">
            <seg>
              När lagen är på plats och man ser hur den ser ut kan man tänka
              att vi borde ha kunnat plocka fram den på en vecka. Men det är
              ett svårt och komplicerat arbete, och många har i sina anföranden
              vittnat om hur den begränsar människors frihet och rörlighet,
              företags möjlighet att bedriva verksamheter, människors inkomstmöjlighet
              och så vidare.
            </seg>
          </u>
          <u xml:id="i-259274b61a5880ad-162" who="Q3431836" prev="i-259274b61a5880ad-157">
            <seg>
              Den som hade velat använda bemyndigandelagen i våras måste ha
              velat stänga ned en verksamhet, för till något annat kunde man
              inte använda den. Den innehöll inte heller möjligheten till tillsyn
              och sanktioner, vilket pandemilagstiftningen positivt nog gör.
            </seg>
          </u>
          <u xml:id="i-259274b61a5880ad-163" who="Q3431836" prev="i-259274b61a5880ad-157">
            <seg>
              Den 1 december fick utskottet en genomgång av statssekreteraren
              av den tänkta pandemilagstiftningen. Den kunde ha kommit mycket
              tidigare; det förstår jag att oppositionen ville. Ett arbete har
              pågått under hösten för att ta fram en komplicerad lagstiftning,
              men sedan den 1 december har möjligheten funnits att både engagera
              sig i de direkta skrivningarna och känna till hur regeringen tänker
              om pandemilagen.
            </seg>
          </u>
          <note type="speaker">
            Anf. 12 CAMILLA WALTERSSON GRÖNVALL (M) replik:
          </note>
          <u xml:id="i-259274b61a5880ad-164" who="Q4990177" next="i-259274b61a5880ad-167">
            <seg>
              Herr talman! Jag noterar att socialministern sin vana trogen
              försöker lassa över ansvaret på andra. Kan hon inte lägga över
              ansvaret på kommuner och regioner lägger hon det i stället på
              de politiska partierna. Jag tycker att det är synnerligen olyckligt.
              Är det något som samtliga partier i riksdagen har gjort är det
              att agera skyndsamt och bidra konstruktivt till att denna lag
              kommer på plats.
            </seg>
          </u>
          <u xml:id="i-259274b61a5880ad-165" who="Q4990177" prev="i-259274b61a5880ad-164">
            <seg>
              Det är dock ställt utom allt tvivel att denna lag borde ha varit
              på plats för länge sedan. Det spelar ingen roll vilka argument
              socialministern döljer sig bakom. Det är ett faktum att den borde
              ha varit på plats för länge sedan och att regeringen har agerat
              senfärdigt. Jag råder socialministern att åter läsa igenom vad
              Lagrådet och många andra remissinstanser skriver. Det är ganska
              tuff kritik, och den kritiken är berättigad.
            </seg>
          </u>
          <u xml:id="i-259274b61a5880ad-166" who="Q4990177" prev="i-259274b61a5880ad-164">
            <seg>
              En stor punkt i betänkandet är att det finns en majoritet i Sveriges
              riksdag som trycker på behovet av ekonomisk ersättning. Som jag
              sa i mitt anförande är det en oerhört stor skillnad på att säga
              att man ska göra en konsekvensanalys för ett blödande företag
              och att få en ekonomisk ersättning utbetalad som innebär att man
              överlever.
            </seg>
          </u>
          <u xml:id="i-259274b61a5880ad-167" who="Q4990177" prev="i-259274b61a5880ad-164">
            <seg>
              Förutom att svara på varför man inte har garanterat den ekonomiska
              ersättningen vill jag att socialministern talar om för alla företagare
              och andra människor som lyssnar på denna debatt hur detta kommer
              att se ut. Kan de känna sig trygga i att regeringen verkligen
              ser till att de får ekonomisk ersättning om de drabbas?
            </seg>
          </u>
          <note type="speaker">
            Anf. 13 Socialminister LENA HALLENGREN (S) replik:
          </note>
          <u xml:id="i-259274b61a5880ad-168" who="Q3431836" next="i-259274b61a5880ad-171">
            <seg>
              Herr talman! Jag uppfattade inte vilken verksamhet Camilla Waltersson
              Grönvall ville stänga i våras och som bemyndigandelagen skulle
              ha använts till. Vi får ta det vi ett annat tillfälle.
            </seg>
          </u>
          <u xml:id="i-259274b61a5880ad-169" who="Q3431836" prev="i-259274b61a5880ad-168">
            <seg>
              När det gäller ekonomisk ersättning använde jag en del av mitt
              anförande till att beskriva hur viktigt det är att vi kan ersätta
              för de förluster som blir och de konsekvenser det ger. Men att
              skriva in det i en ramlag är fel sätt att agera. Vi riskerar att
              få utdragna rättsprocesser i stället för en diskussion som på
              rimligt sätt sker genom en budgetproposition till riksdagen, som
              i likhet med de andra 250 miljarderna i ersättning som har utgått
              till både privatpersoner och företag under det gångna året kommer
              att kunna kompensera.
            </seg>
          </u>
          <u xml:id="i-259274b61a5880ad-170" who="Q3431836" prev="i-259274b61a5880ad-168">
            <seg>
              Ska de som drabbas vid en eventuell nedstängning, vilket inte
              är första prioritet men som kan hända, omfattas av redan gällande
              ersättningar? Vad är det för ytterligare kompensation som ska
              ges specifikt till dessa aktörer och företag? Vi vet inte hur
              det kommer att se ut. Regeringen kommer dock att återkomma till
              riksdagen om det blir aktuellt att vidta åtgärder i form av nedstängningar
              som drabbar enskilda och företag.
            </seg>
          </u>
          <u xml:id="i-259274b61a5880ad-171" who="Q3431836" prev="i-259274b61a5880ad-168">
            <seg>
              Jag kan lugna Camilla Waltersson Grönvall och alla andra med
              att vi kommer att återkomma till dessa frågor, på samma sätt som
              vi har gjort under det gångna året.
            </seg>
          </u>
          <note type="speaker">
            Anf. 14 ACKO ANKARBERG JOHANSSON (KD) replik:
          </note>
          <u xml:id="i-259274b61a5880ad-172" who="Q4936116" next="i-259274b61a5880ad-177">
            <seg>
              Herr talman! Jag tackar socialministern för anförandet.
            </seg>
          </u>
          <u xml:id="i-259274b61a5880ad-173" who="Q4936116" prev="i-259274b61a5880ad-172">
            <seg>
              Rätt åtgärd vid rätt tillfälle är ett klokt mantra, men i dag
              är det inte rätt åtgärd vid rätt tillfälle. Vi hade behövt lagen
              tidigare, vilket utskottet har konstaterat.
            </seg>
          </u>
          <u xml:id="i-259274b61a5880ad-174" who="Q4936116" prev="i-259274b61a5880ad-172">
            <seg>
              Min första fråga till socialministern är därför: När påbörjades
              arbetet med en pandemilag i Regeringskansliet?
            </seg>
          </u>
          <u xml:id="i-259274b61a5880ad-175" who="Q4936116" prev="i-259274b61a5880ad-172">
            <seg>
              Jag går vidare t ill min andra fråga. Det gladde mig att socialministern
              i sitt anförande sa att ekonomisk ersättning måste garanteras.
              Det är precis detta vi behöver berätta för dem som drabbas av
              en åtgärd. Jag är glad över den förflyttning regeringen gjorde
              i propositionen, för nu framgår det på ett tydligare sätt att
              ekonomisk ersättning är något regeringen diskuterar och kommer
              med en redovisning av.
            </seg>
          </u>
          <u xml:id="i-259274b61a5880ad-176" who="Q4936116" prev="i-259274b61a5880ad-172">
            <seg>
              Det handlar också om att tala om att huvudregeln är att ekonomisk
              ersättning ska utgå, vilket är en viktig passus. I dag kommer
              riksdagens ma ­ joritet att besluta om att det ska vara huvudregeln,
              och jag noterar att socialministern också använde ordet garantera.
            </seg>
          </u>
          <u xml:id="i-259274b61a5880ad-177" who="Q4936116" prev="i-259274b61a5880ad-172">
            <seg>
              Hur tänker regeringen nästa gång gå fram med just ekonomisk ersättning
              så att åtgärd och ekonomisk åtgärd hänger ihop? Kommer vi att
              få se detta samtidigt? Jag förutsätter att det blir på det sättet
              framöver.
            </seg>
          </u>
          <note type="speaker">
            Anf. 15 Socialminister LENA HALLENGREN (S) replik:
          </note>
          <u xml:id="i-259274b61a5880ad-178" who="Q3431836" next="i-259274b61a5880ad-182">
            <seg>
              Herr talman! I slutet av augusti påbörjade vi arbetet med att
              ta fram en pandemilagstiftning.
            </seg>
          </u>
          <u xml:id="i-259274b61a5880ad-179" who="Q3431836" prev="i-259274b61a5880ad-178">
            <seg>
              Vi har haft ett gott samarbete med inte minst Kristdemokraterna,
              och jag har uppskattat Kristdemokraternas konstruktiva förslag
              om ersättning. Jag är kanske lite besviken på att man har förslag
              på en skrivning som ordagrant skrivs in och sedan ändå känner
              sig nödgad att göra en reserva ­ tion. Det känns lite som för
              sakens skull, om jag ska vara ärlig.
            </seg>
          </u>
          <u xml:id="i-259274b61a5880ad-180" who="Q3431836" prev="i-259274b61a5880ad-178">
            <seg>
              Vi har, tycker jag, visat under det gångna året att vi vidtar
              åtgärder – kostsamma åtgärder, långtgående åtgärder. Det är generella
              och väldigt generösa stöd som uppgår till 250 miljarder. Jag har
              använt den siffran så länge att den säkert behöver revideras upp,
              och detta kommer att göras.
            </seg>
          </u>
          <u xml:id="i-259274b61a5880ad-181" who="Q3431836" prev="i-259274b61a5880ad-178">
            <seg>
              Jag tror att det har förklarats vid ett flertal tillfällen: Om
              vi i lagstiftningen – i pandemilagen, som är en ramlag – skriver
              in att ersättning ska ges riskerar den att bli en budgetprodukt
              snarare än en pandemilagsprodukt som hanteras av socialutskottet,
              och det riskerar också att leda till utdragna rättsprocesser.
              Om man enligt lagen har fått den ersättning som man har rätt till,
              ska man då inte ha rätt till redan givna stöd? Hur ska de räknas
              av? Är det rimligt att ersätta krona för krona? Inget parti, inte
              heller de partier som gjort ett tillkännagivande, talar om på
              vilket sätt det ska ersättas.
            </seg>
          </u>
          <u xml:id="i-259274b61a5880ad-182" who="Q3431836" prev="i-259274b61a5880ad-178">
            <seg>
              Vi har i varje enskild situation försökt åstadkomma åtgärder
              som ska träffa ganska brett, för ju mer direkta stöd vi har, desto
              svårare blir det att få dem godkända när det kommer till EU:s
              konkurrenslagstiftning och annat. Det är alltså inte bara en fråga
              om huruvida vi vill ersätta, utan vi ska hitta ett smart sätt
              att göra det på. Det är klart att det finns en och annan som kanske
              inte redovisar korrekta underlag. Hur ska vi se till att vi har
              kontroll över skattebetalarnas pengar, som ska betalas ut, så
              att de riktas så rätt som möjligt, och hur ska vi hitta bästa
              möjliga breda stöd som verkligen når dem som drabbas?
            </seg>
          </u>
          <note type="speaker">
            Anf. 16 ACKO ANKARBERG JOHANSSON (KD) replik:
          </note>
          <u xml:id="i-259274b61a5880ad-183" who="Q4936116" next="i-259274b61a5880ad-186">
            <seg>
              Herr talman! Tack så mycket för svaret, socialministern!
            </seg>
          </u>
          <u xml:id="i-259274b61a5880ad-184" who="Q4936116" prev="i-259274b61a5880ad-183">
            <seg>
              Om arbetet påbörjades i slutet av augusti är det förvånansvärt
              att det tagit så lång tid för regeringen att komma till utskottet
              och berätta om arbetet. Jag är fullt införstådd med att det är
              avancerad lagstiftning. Det är det absolut, men vi har avancerade
              produkter på varje departement just nu. Vi måste plocka fram dem
              snabbt, för pandemin kräver det. Det var en väldigt lång startsträcka
              för regeringen att komma till utskottet för att berätta om lagen.
              Det är inte riksdagen som är långsam, utan det är uppenbarligen
              regeringen.
            </seg>
          </u>
          <u xml:id="i-259274b61a5880ad-185" who="Q4936116" prev="i-259274b61a5880ad-183">
            <seg>
              När det gäller ekonomin gick det inte att förflytta regeringen
              längre än till att en ekonomisk redovisning ska lämnas. Vi har
              lämnat frågan om att skriva in det i själva lagtexten, då vi vet
              att det finns snårigheter, men i propositionen kan man vara väldigt
              mycket klarare, precis som regeringen nu varit. Det är detta som
              tillkännagivandet handlar om, att klart säga att huvudregeln är
              att om man drabbas av en svår begränsning får man ekonomisk ersättning.
              När det gäller på vilket sätt har vi hela tiden varit tydliga
              med att det får ske genom en extra ändringsbudget, och detta måste
              anpassas efter åtgärden och situationen.
            </seg>
          </u>
          <u xml:id="i-259274b61a5880ad-186" who="Q4936116" prev="i-259274b61a5880ad-183">
            <seg>
              Lagen möjliggör träffsäkra åtgärder så att ersättningen kan anpassas.
              Detta är principen, huvudregeln, som behöver framgå av regeringens
              proposition. Dit lyckas vi inte flytta regeringen, men jag är
              glad över de steg vi har tagit. Nu tar riksdagen det andra steget,
              för att vara tydlig med det. Jag förutsätter att vi, när regeringen
              återkommer och behöver använda lagen, får se åtgärd och ersättning
              samtidigt, för då tror jag att följsamheten ökar när det gäller
              åtgärderna. Då hittar man inte kryphålen till varför just man
              själv behöver gå och handla för att stötta en affärsägare, utan
              då finns det ett stöd som går till den som behöver stänga ned
              eller begränsa. Därmed kan man vara väldigt trygg i sin följsamhet.
            </seg>
          </u>
          <note type="speaker">
            Anf. 17 Socialminister LENA HALLENGREN (S) replik:
          </note>
          <u xml:id="i-259274b61a5880ad-187" who="Q3431836" next="i-259274b61a5880ad-189">
            <seg>
              Herr talman! Jag kan inte säga det på många andra sätt: Företag
              ska få stöd vid eventuell nedstängning, och vi avser att återkomma
              i samband med det.
            </seg>
          </u>
          <u xml:id="i-259274b61a5880ad-188" who="Q3431836" prev="i-259274b61a5880ad-187">
            <seg>
              När det gäller vilket stöd som ska ges och att stöd ska garanteras
              har jag faktiskt inte hört något parti exakt uttrycka om det gäller
              kompensation för uteblivna intäkter, för de kostnader man får
              eller för alla förluster man lider. Det är de orden som är svåra
              att beskriva, för det är svårt att ersätta fullt ut. Jag tror
              inte att något land har klarat av det.
            </seg>
          </u>
          <u xml:id="i-259274b61a5880ad-189" who="Q3431836" prev="i-259274b61a5880ad-187">
            <seg>
              Det finns naturligtvis verksamheter som så här långt har drabbats
              hårt, och vi har hela tiden gjort vårt allra yttersta för att
              möta upp och kompensera såväl enskilda som företag, organisationer
              och föreningar som drabbas av pandemins direkta konsekvenser eller
              de politiska beslut som vi tvingas fatta. Vi har ingen avsikt
              att göra detta på annat sätt, men vi har inte velat skriva in
              det i själva lagstiftningen. Vi tror inte att detta gynnar saken,
              utan det kan leda till utdragna rättsprocesser. Vi menar att det
              ska ske genom budgetpropositioner i form av extra ändringsbudgetar
              till riksdagen. Det är så vi avser att hantera detta.
            </seg>
          </u>
          <note type="speaker">
            Anf. 18 KARIN RÅGSJÖ (V) replik:
          </note>
          <u xml:id="i-259274b61a5880ad-190" who="Q18245556" next="i-259274b61a5880ad-192">
            <seg>
              Herr talman, statsrådet! Tack för att det blev en väldigt bra
              lag ändå! Det kan vi tycka, trots att vi har våra invändningar.
              Däremot hade vi varit glada om den hade kommit under hösten. Det
              hade varit enklare då, med den situation som vi befinner oss i
              just nu.
            </seg>
          </u>
          <u xml:id="i-259274b61a5880ad-191" who="Q18245556" prev="i-259274b61a5880ad-190">
            <seg>
              Jag har egentligen två frågor. I propositionen föreslår regeringen
              att föreskrifter ska kunna meddelas om förbud mot att samlas i
              ett sällskap, låt oss säga en park som Hagaparken, där man kan
              sitta med sin familj och sina vänner. Det står i propositionen
              att sådana föreskrifter inte ska innebära ett förbud som omfattar
              sällskap som tillhör samma hushåll. Detta innebär att någon måste
              gå runt i parken och kolla och undersöka vilka som är släkt och
              hur förbindelserna ser ut. Jag undrar hur detta ska gå till. Vi
              har väldigt svårt att se det framför oss – om det ska vara parkvakter
              eller någon annan som ska titta på detta eller hur det är tänkt.
              Vi anser att det är väldigt integritetskränkande.
            </seg>
          </u>
          <u xml:id="i-259274b61a5880ad-192" who="Q18245556" prev="i-259274b61a5880ad-190">
            <seg>
              Min andra fråga handlar om barnperspektivet och hur man ska kunna
              arbeta med det. Väldigt många barn som kanske far illa i sina
              hem kommer att få det svårare med den typen av nedstängningar.
              Det gäller parklekar – badhusen är redan stängda här i Stockholm
              och i övriga landet. Hur ska man bevaka barnperspektivet? Väldigt
              många barn lever i dag i familjer som är dysfunktionella, och
              de kan helt enkelt bli fastlåsta där om lagstiftningen blir alltför
              inskränkande.
            </seg>
          </u>
          <note type="speaker">
            Anf. 19 Socialminister LENA HALLENGREN (S) replik:
          </note>
          <u xml:id="i-259274b61a5880ad-193" who="Q3431836" next="i-259274b61a5880ad-196">
            <seg>
              Herr talman! Lagen är en ramlag, så den svarar inte på alla de
              frågor som Karin Rågsjö och kanske många andra här ställer sig.
              Om regeringen beslutar om en förordning kommer den att bli tydligare,
              och ännu tydligare blir det förstås om och när det blir föreskrifter.
            </seg>
          </u>
          <u xml:id="i-259274b61a5880ad-194" who="Q3431836" prev="i-259274b61a5880ad-193">
            <seg>
              Jag tycker att man kan ta sin utgångspunkt i restauranglagen
              för att förstå tanken. Riksdagen har givit regeringen möjlighet
              att utfärda förordningar som säger att åtgärder ska vidtas och
              följas och att kommunerna ska utöva tillsyn, men det är Folkhälsomyndigheten
              som har talat om hur långt det ska vara mellan borden, huruvida
              det får vara bordsservering och hur många som får sitta i varje
              sällskap. På samma sätt kommer det att bli i de här fallen – vi
              kommer att få se detta tydliggöras.
            </seg>
          </u>
          <u xml:id="i-259274b61a5880ad-195" who="Q3431836" prev="i-259274b61a5880ad-193">
            <seg>
              Jag tycker att Karin Rågsjö verkligen sätter fingret på hur svårt
              det här är. Man kan ha en svepande diskussion om att vi ska vidta
              kraftfullare åtgärder, stänga ned, begränsa, följa upp, ha poliser
              som övervakar och så vidare, men vi har ganska lite internationell
              bevakning av hur andra länder agerar, hur befolkningen mår och
              hur man ersätter. Vi vet ganska lite om det. Vi har, tror jag,
              lite olika föreställningar om detta, men det är klart att det
              här är väldigt svårt. Vi måste vara väldigt försiktiga.
            </seg>
          </u>
          <u xml:id="i-259274b61a5880ad-196" who="Q3431836" prev="i-259274b61a5880ad-193">
            <seg>
              Det finns väldigt tydliga skäl till att just barn- och ungdomsidrott
              har varit undantagen, som Karin Rågsjö beskriver. Det finns en
              koppling till detta som är skälet till att vi inte har stängt
              ned förskolor och skolor och inte vill göra detta. Det finns en
              möjlighet att delvis ha distans- och fjärr ­ undervisning även
              i högstadiet, för vi ser att detta behov kommer att finnas i takt
              med att smittspridningen går nedåt i åldrarna. Men vi förstår
              och ser risken för den psykiska hälsan, måendet och utsattheten
              hos barn och unga, kvinnor och andra. Detta behöver vi verkligen
              parera och ägna mer tid åt att diskutera när pandemin är så här
              långdragen.
            </seg>
          </u>
          <note type="speaker">
            Anf. 20 KARIN RÅGSJÖ (V) replik:
          </note>
          <u xml:id="i-259274b61a5880ad-197" who="Q18245556" next="i-259274b61a5880ad-202">
            <seg>
              Herr talman, statsrådet! Vi tycker fortfarande att § 12 är väldigt
              flummig. När en lagstiftning skrivs måste det som sedan kommer
              i olika förordningar vara väldigt tydligt när det gäller hur man
              ska gå till väga. Vi kan läsa den rakt upp och ned, och då kan
              det faktiskt se ut så här: Man kan sitta i låt oss säga Hagaparken
              med tio personer, varav fyra är släkt och fyra är vänner och två
              är random personer. Då blir frågan: Vem ska kontrollera detta
              och ha koll? Jag tycker att det måste vara väldigt tydligt när
              en lagstiftning tas fram.
            </seg>
          </u>
          <u xml:id="i-259274b61a5880ad-198" who="Q18245556" prev="i-259274b61a5880ad-197">
            <seg>
              Sedan tror jag att det är väldigt bra att, precis som statsrådet
              gör, lyfta fram barnperspektivet. Ibland kan det låta som att
              vi inte har haft några restriktioner här i Sverige. Detta tycker
              jag att man kan höra från andra kamrater i socialutskottet, men
              vi har haft många restriktioner här under våren.
            </seg>
          </u>
          <u xml:id="i-259274b61a5880ad-199" who="Q18245556" prev="i-259274b61a5880ad-197">
            <seg>
              Jag hoppas att smittspridningen ska minska till slut, och när
              man går vidare nu måste man ha pejl på just barn och unga. Det
              är de som eventuellt kan fara illa när man stänger ned, och jag
              tycker att man måste ha den pejlen nu när exempelvis alla aktiviteter
              i Stockholm har stängts ned.
            </seg>
          </u>
          <u xml:id="i-259274b61a5880ad-200" who="Q18245556" prev="i-259274b61a5880ad-197">
            <seg>
              Jag bor, precis som Dag Larsson, i Stockholm. Badhusen är stängda,
              museerna är stängda och det mesta är stängt. Barnen blir då väldigt
              hänvisade till sina familjer.
            </seg>
          </u>
          <u xml:id="i-259274b61a5880ad-201" who="Q18245556" prev="i-259274b61a5880ad-197">
            <seg>
              Om detta fortsätter en mycket lång period och om skolorna och
              förskol ­ orna skulle stänga måste man ha en väldigt noggrann
              uppföljning av barns och ungdomars situation. Forskning som har
              gjorts i Europa, där man har haft ständiga nedstängningar – man
              har öppnat upp och stängt ned – visar att barn har farit illa
              i sina hemmiljöer.
            </seg>
          </u>
          <u xml:id="i-259274b61a5880ad-202" who="Q18245556" prev="i-259274b61a5880ad-197">
            <seg>
              Jag är därför glad över att regeringen och statsrådet ändå har
              tankar runt just detta.
            </seg>
          </u>
          <note type="speaker">
            Anf. 21 Socialminister LENA HALLENGREN (S) replik:
          </note>
          <u xml:id="i-259274b61a5880ad-203" who="Q3431836" next="i-259274b61a5880ad-205">
            <seg>
              Herr talman! Det handlar just om balansen mellan att vidta de
              åtgärder som vi på riktigt tror och menar har effekt. Vi ska inte
              vidta åtgärder för sakens skull. Då vet vi att det handlar om
              trängsel som i sin tur är en risk för smittspridning. Vi vet också
              att det är i privatlivet, i hemmiljön och på arbetsplatsen som
              det är störst risk för smittspridning. Vi må tycka vad vi vill
              om kollektivtrafik, köpcentrum och butiker. Men vi vet att det
              är hemmet, arbetsmiljön och vissa andra sammanhang som det handlar
              om. Vi kan ta detta med parker som är fulla med folk och där man
              sitter väldigt trångt. Det är en uppenbar riskmiljö.
            </seg>
          </u>
          <u xml:id="i-259274b61a5880ad-204" who="Q3431836" prev="i-259274b61a5880ad-203">
            <seg>
              Vi har inte utfärdat vare sig förordningar eller föreskrifter
              exakt för hur detta ska se ut. Det är klart att vi behöver fundera
              på det och naturligtvis bli mycket mer precisa. Ramlagen avser
              inte att ge alla dessa svar. Men den pekar ut vilka sammanhang
              och vilka miljöer som detta skulle kunna handla om. Det är också
              väldigt viktigt att säga att det är klart att man inte kan förbjudas
              möjligheten till sällskap med någon. Är det dessutom så att man
              är i samma hushåll har man redan en nära fysisk kontakt.
            </seg>
          </u>
          <u xml:id="i-259274b61a5880ad-205" who="Q3431836" prev="i-259274b61a5880ad-203">
            <seg>
              Frågan om hur långt man går, och hur skarpa dessa åtgärder behöver
              vara återstår att svara på utifrån hur smittläget förändras när
              detta blir aktuellt.
            </seg>
          </u>
          <note type="speaker">
            Anf. 22 LINDA MODIG (C) replik:
          </note>
          <u xml:id="i-259274b61a5880ad-206" who="Q57168715" next="i-259274b61a5880ad-209">
            <seg>
              Herr talman! Jag tackar statsrådet för anförandet.
            </seg>
          </u>
          <u xml:id="i-259274b61a5880ad-207" who="Q57168715" prev="i-259274b61a5880ad-206">
            <seg>
              Ett ledmotiv genom pandemin har varit att vi ska ta oss igenom
              den tillsammans. Det är helt riktigt. Frågan är bara varför tillsammans
              för regeringen tycks innebära att det upphör att gälla beträffande
              näringslivets möjligheter och förutsättningar att just klara krisen.
              Är det inte i själva verket ganska naturligt och självklart att
              om det allmänna genom lagar och regler av goda skäl inför begränsningar
              som gör att verksamheter inte längre kan bedrivas att man då kompenserar
              dessa ekonomiskt för till exempel intäktsbortfallet? Om frisörerna
              över en natt inte får ha salongerna öppna, och om restaurangerna
              över en natt inte kan sälja och servera mat och dryck står de
              ändå kvar med fasta kostnader för personal och hyra av lokaler
              över tid.
            </seg>
          </u>
          <u xml:id="i-259274b61a5880ad-208" who="Q57168715" prev="i-259274b61a5880ad-206">
            <seg>
              Problemet med statsrådets och regeringens hållning är att den
              är myck ­ et begränsad. Man talar här om att man avser att återkomma
              till riksdagen när det gäller förordningar. Men i och med att
              lagen medger en så långtgående normgivningsmakt först från riksdagen
              till regeringen och sedan vidare till myndigheterna innebär det
              att dessa myndigheter får mycket långtgående möjligheter att meddela
              begränsningar när det gäller antalet deltagare och öppethållande
              så att dessa begränsningar i praktiken kommer att fungera som
              ett näringsförbud. Vi har sett åtskilliga exempel på detta under
              det gångna året. Det räcker därför inte att bara tänka sig en
              ersättning just på grund av de förordningar som regeringen kanske
              kommer att utfärda och underställa riksdagen, utan det behövs
              helt enkelt en bredare ersättning.
            </seg>
          </u>
          <u xml:id="i-259274b61a5880ad-209" who="Q57168715" prev="i-259274b61a5880ad-206">
            <seg>
              Jag måste också fråga socialministern hur det kommer sig att
              regering ­ en inte återkom med en pandemilag redan när bemyndigandelagen
              kom. Var socialministern på något sätt förhindrad att inleda ett
              sådant arbete?
            </seg>
          </u>
          <note type="speaker">
            Anf. 23 Socialminister LENA HALLENGREN (S) replik:
          </note>
          <u xml:id="i-259274b61a5880ad-210" who="Q3431836" next="i-259274b61a5880ad-214">
            <seg>
              Herr talman! Jag kanske ändå får vara lite förvånad över att
              just Linda Modig från Centerpartiet inte också fokuserar på alla
              de extra ändringsbudgetar som våra partier tillsammans har tagit
              fram. De har inte alls handlat om att kompensera för en nedstängning,
              utan med dem har vi hela tiden försökt parera de oerhört tuffa
              konsekvenser som vi ser i samhället oavsett politiska beslut.
              Det handlar om pandemins direkta verkningar och skadeverkningar
              när man tappar i konkurrenskraft, när gränser stängdes och så
              vidare.
            </seg>
          </u>
          <u xml:id="i-259274b61a5880ad-211" who="Q3431836" prev="i-259274b61a5880ad-210">
            <seg>
              Vi har för avsikt att fortsätta vårt budgetsamarbete och också
              att lägga fram ytterligare ändringsbudgetar. Naturligtvis kommer
              vi att se till att man får ett stöd om man tvingas stänga en verksamhet.
              Men vi har under processens gång försökt förklara att det inte
              är en bra ordning att skriva in det i en ramlag. Det betyder att
              det kan bli utdragna rättsprocesser snarare än att vi lägger fram
              budgetförslag till riksdagen.
            </seg>
          </u>
          <u xml:id="i-259274b61a5880ad-212" who="Q3431836" prev="i-259274b61a5880ad-210">
            <seg>
              Ja, man ska få ett stöd. Men exakt hur detta stöd ska se ut måste
              avgöras av vilken verksamhet som drabbas, av vilken åtgärd och
              hur man träffas av redan beslutade åtgärder och stöd som finns
              på plats.
            </seg>
          </u>
          <u xml:id="i-259274b61a5880ad-213" who="Q3431836" prev="i-259274b61a5880ad-210">
            <seg>
              Det är klart att företag ska kunna få stöd vid en nedstängning.
              Men exakt hur det ska se ut måste vi återkomma till i varje enskilt
              fall. Jag vill vara tydlig med att säga att jag inte tror att
              det bara skulle handla om när och om vi fattar beslut om en nedstängning.
              Det kommer att finnas betydligt fler stöd som vi behöver se över
              för att mildra konsekvenserna av pandemin.
            </seg>
          </u>
          <u xml:id="i-259274b61a5880ad-214" who="Q3431836" prev="i-259274b61a5880ad-210">
            <seg>
              Jag sa tidigare att det så här långt har handlat om 250 miljarder
              kronor. Det är inte lite pengar. Det handlar inte om att hålla
              tillbaka, utan det handlar om att använda de överskott som vi
              under åren har byggt upp. Det ska vi fortsätta göra på det klokaste
              och bästa sättet tillsammans.
            </seg>
          </u>
          <note type="speaker">
            Anf. 24 LINDA MODIG (C) replik:
          </note>
          <u xml:id="i-259274b61a5880ad-215" who="Q57168715" next="i-259274b61a5880ad-219">
            <seg>
              Herr talman! Jag tackar statsrådet för detta. Självklart är vi
              i Centerpartiet stolta över att vi har tagit ansvar för de 13
              extra ändringsbudgetarna. Men det är inte detta som är grejen.
              Dessa pengar syftade inte till att stötta företagen på grund av
              legala begränsningar. Det är en annan sak. Vi måste stödja näringslivet
              när vi ser den starka ekonomiska nedgången. Och det har gjorts
              till viss del, även om det i många fall har varit för sent.
            </seg>
          </u>
          <u xml:id="i-259274b61a5880ad-216" who="Q57168715" prev="i-259274b61a5880ad-215">
            <seg>
              Som det har sagts här tidigare handlar det inte om att det ska
              in en bestämmelse i lagen. Vi har förståelse för att det hade
              kunnat skapa svårig ­ heter. Vad det handlar om är tydliga förarbetsuttalanden.
              Alla vet hur vik ­ tigt det är i svensk rätt med tydliga förarbetsuttalanden.
              Det är där som förslaget lämnar en del i övrigt att önska.
            </seg>
          </u>
          <u xml:id="i-259274b61a5880ad-217" who="Q57168715" prev="i-259274b61a5880ad-215">
            <seg>
              Det är viktigt att komma ihåg att nedstängningar kommer att underställas
              riksdagen. Men det stora utrymmet som man nu undandrar riksdagen
              är det som man kommer att delegera ned till myndigheter. Det kan
              man delegera ned till regional nivå, lokal nivå etcetera. Dessa
              föreskrifter kan i sin tur vara så kraftfulla att verksamheter
              inte kommer att kunna bedrivas.
            </seg>
          </u>
          <u xml:id="i-259274b61a5880ad-218" who="Q57168715" prev="i-259274b61a5880ad-215">
            <seg>
              Redan med detta resonemang står det alltså klart att det är otillräckligt.
              Denna hållning räcker helt enkelt inte.
            </seg>
          </u>
          <u xml:id="i-259274b61a5880ad-219" who="Q57168715" prev="i-259274b61a5880ad-215">
            <seg>
              Jag konstaterar också att Lagrådet i sitt yttrande när det gäller
              just den tillfälliga bemyndigandelagen konstaterar att det även
              efter den tid då denna lag gick ut fanns behov av att ha ett ändamålsenligt
              regelverk i kraft så snart som möjligt för att därmed ha beredskap
              att hantera en eventuellt ökad smittspridning under hösten. Det
              har Lagrådet alltså redan konstaterat. Man instämmer med konstitutionsutskottet
              om att det finns ett behov av brådskande beredningar och att det
              kan undvikas just genom god framförhållning och god beredskap.
              Det tycker jag är viktigt att ta med sig. Vi hade kunnat använda
              tiden bättre, vi hade kunnat ha ett mer genomarbetat förslag och
              vi hade inte behövt oroa oss och ha kritik när det gäller de saker
              som jag har redovisat i dag.
            </seg>
          </u>
          <note type="speaker">
            Anf. 25 Socialminister LENA HALLENGREN (S) replik:
          </note>
          <u xml:id="i-259274b61a5880ad-220" who="Q3431836" next="i-259274b61a5880ad-223">
            <seg>
              Herr talman! Jag är väldigt glad över att vi snart har denna
              pandemilag på plats, även om den inte löser alla våra problem.
              Lagen i sig kräver nämligen sedan att vi tar fram förordningar,
              att vi verkligen kan vara specifika och att vi kan rikta oss till
              olika verksamheter. Ett omfattande och väldigt svårt arbete återstår,
              och det är svåra avvägningar som görs. Det är mitt enda svar på
              att det har tagit tid att ta fram denna lagstiftning. Det har
              varit mycket svårt. När den väl finns på plats är det inte så
              svårt att tänka sig att man kunde ha skrivit så här. Men att faktiskt
              veta hur vi skulle kunna konstruera detta för att uppnå effekten
              att motverka trängsel för att i sin tur se till att vi minskar
              risken för smittspridning har inte varit enkelt. Det är ett väldigt
              ärligt svar att detta inte har varit enkelt. Men det har varit
              viktigt.
            </seg>
          </u>
          <u xml:id="i-259274b61a5880ad-221" who="Q3431836" prev="i-259274b61a5880ad-220">
            <seg>
              Vi tror att vi har hittat en konstruktion genom denna ramlag
              med förordningar och möjligheter att låta myndigheter utfärda
              föreskrifter. Det ska ses som att det i mångt och mycket kommer
              att vara Folkhälsomyndigheten, säkert i dialog med andra. Det
              är länsstyrelserna som har möjlighet att se till att man kan få
              en regional anpassning utifrån hur smittläget förhoppningsvis
              successivt förbättras men kanske inte likadant över hela landet.
              Länsstyrelsen i Dalarna är den länsstyrelse som ska samla ihop
              detta. Det är klart att vi också behöver se till att vi har en
              kunskap om hur denna lagstiftning används.
            </seg>
          </u>
          <u xml:id="i-259274b61a5880ad-222" who="Q3431836" prev="i-259274b61a5880ad-220">
            <seg>
              Jag vet att finansministern och de ekonomisk-politiska talespersonerna
              för våra budgetsamarbetande partier arbetar väldigt hårt med att
              hitta former för hur vi kontinuerligt ska se till att mildra effekterna
              av denna pandemi.
            </seg>
          </u>
          <u xml:id="i-259274b61a5880ad-223" who="Q3431836" prev="i-259274b61a5880ad-220">
            <seg>
              Kommer vi till en situation – jag hoppas inte det – med nedstängningar
              är det klart att vi kommer att behöva hantera den på ett mycket
              specifikt sätt. Men givet att det redan finns stöd på plats som
              kan behöva kompletteras, hur gör man det på ett sätt så att man
              också klarar konkurrensregler från EU:s sida? Risken är annars
              att det kan ta väldigt lång tid. Man kanske klarar dessa regler,
              men om det är för långa tider av till exempel prövning i EU är
              risken att man får vänta på sitt stöd som behöver komma ganska
              omedelbart.
            </seg>
          </u>
          <note type="speaker">
            Anf. 26 LINA NORDQUIST (L) replik:
          </note>
          <u xml:id="i-259274b61a5880ad-224" who="Q16595953" next="i-259274b61a5880ad-226">
            <seg>
              Herr talman! Förlåt, statsrådet Hallengren – jag lyssnade verkligen
              noggrant på replikskiftena, men jag begriper ändå inte regeringens
              ställningstagande i ersättningsfrågan.
            </seg>
          </u>
          <u xml:id="i-259274b61a5880ad-225" who="Q16595953" prev="i-259274b61a5880ad-224">
            <seg>
              Detta handlar ju om en enkel skrivning i propositionen, inte
              om några avancerade utformningar eller ersättningsmodeller. Det
              handlar inte ens om att få in skrivningarna i själva lagtexten
              utan om att nämna dem i förarbetena. Egentligen skulle jag säga
              att det kommer ned till två små ord. Det är det allt detta handlar
              om, nämligen orden ”om” och ”bör”. När lagförslaget kom till oss
              i riksdagen var det utformat så att regeringen bör återkomma om
              ett beslut förväntas ha stora konsekvenser – alltså om man tycker
              att ersättning behövs. Som jag ser det gör de två orden, ”om”
              och ”bör”, hela skillnaden.
            </seg>
          </u>
          <u xml:id="i-259274b61a5880ad-226" who="Q16595953" prev="i-259274b61a5880ad-224">
            <seg>
              De leder oss nämligen in i en situation där människor vaknar
              måndag morgon, antingen som företagare eller som anställda i ett
              företag, och inte riktigt vet hur deras privatekonomi, deras vardag
              eller hela deras livsverk kommer att se ut om en vecka. Det kan
              ryckas undan med några dagars varsel. I alla dessa konsekvensanalyser,
              ser inte statsrådet Hallengren konsekvenserna av osäkra lydelser
              i en så pass osäker tid som vi ändå har tvingats in i allihop?
            </seg>
          </u>
          <note type="speaker">
            Anf. 27 Socialminister LENA HALLENGREN (S) replik:
          </note>
          <u xml:id="i-259274b61a5880ad-227" who="Q3431836" next="i-259274b61a5880ad-229">
            <seg>
              Herr talman! Det är en osäker tid. Det är väldigt många som varken
              kan somna på kvällen eller vakna efter en god natts sömn och veta
              hur livet kommer att se ut. Hur kommer mitt företag att klara
              sig? Hur kommer efterfrågan att se ut? Hur kommer jag att hantera
              mina anställda? Av just det skälet har våra partier bland annat
              lagt fram förslag om 13 extra ändringsbudgetar, och fler extra
              ändringsbudgetar kommer det att bli. 250 miljarder är notan bara
              för 2020; det kommer att göras mycket mer.
            </seg>
          </u>
          <u xml:id="i-259274b61a5880ad-228" who="Q3431836" prev="i-259274b61a5880ad-227">
            <seg>
              När det kommer till frågan huruvida vi ska ge ersättning kan
              man ju tycka att det är väldigt enkelt att skriva ordet ”ska”.
              Jag kan hålla med Lina Nordquist om det. Å andra sidan: Vad är
              det då som ska ersättas? Är det varje förlorad krona? Ska vi se
              till att den omsättning företaget hade året innan ska upprätthållas
              genom att vi ger motsvarande ersättning? Ska vi räkna bort alla
              de stöd som redan i dag finns på plats och ge ersättning för överskjutande?
              Det är ganska komplicerat, och det menar jag att vi behöver hantera
              i ett specifikt budgetbeslut i varje enskilt fall. Det handlar
              inte bara om nedstängningar.
            </seg>
          </u>
          <u xml:id="i-259274b61a5880ad-229" who="Q3431836" prev="i-259274b61a5880ad-227">
            <seg>
              Jag tror att det är väldigt uppenbart att vi givetvis måste knyta
              detta till någon sorts stöd, men vi kan inte hålla inne med en
              eventuell nedstängning tills vi känner att vi vet exakt hur vi
              ska ersätta varje krona. Jag menar att det inte är möjligt. Vi
              behöver i stället fatta beslut, och vi behöver se till att göra
              vårt allra yttersta för att hela tiden mildra konsekvenserna såväl
              för företag och företagare som för löntagare, kommuner och regioner
              – alla som drabbas både av pandemins direkta skadeverkningar och
              av de åtgärder vi tvingas fatta beslut om. Men exakt vad som ska
              kompenseras får Lina Nordquist gärna utveckla i sin nästa replik.
            </seg>
          </u>
          <note type="speaker">
            Anf. 28 LINA NORDQUIST (L) replik:
          </note>
          <u xml:id="i-259274b61a5880ad-230" who="Q16595953" next="i-259274b61a5880ad-231">
            <seg>
              Herr talman! Nu blev det ändå en massa krumelurer och krångel
              – ett komplicerande av hur och exakt på vilket sätt detta ska
              utformas. Det blir lite snubbelpudding, om statsrådet ursäktar,
              och jag förstår ändå inte. Detta handlar ju bara om att skapa
              en trygghet i att huvudregeln ska vara att man får ersättning
              om man drabbas oerhört mycket av dessa beslut, det vill säga inte
              av pandemin som sådan utan av statens ingripanden i ens frihet.
            </seg>
          </u>
          <u xml:id="i-259274b61a5880ad-231" who="Q16595953" prev="i-259274b61a5880ad-230">
            <seg>
              Jag ska dock inte gräva ned mig ytterligare i det, utan jag säger
              i stället så här: Om nu utgångspunkten ändå är att man ska få
              ersättning när det blir stor påverkan på ens privatekonomi, för
              företagare och andra med verksamheter, är det då inte lite märkligt
              att regeringspartierna inte kan ställa sig bakom utskottets tillägg?
              Det är ju separat från alla lagtexter, alla ”hur” och alla krumelurer
              och snubbelpuddingar. I stället väljer regeringspartierna att
              rösta nej till utskottets ställningstagande med motiveringen att
              de håller med. Jag begriper inte regeringspartiernas inställning
              i den här frågan.
            </seg>
          </u>
          <note type="speaker">
            Anf. 29 Socialminister LENA HALLENGREN (S) replik:
          </note>
          <u xml:id="i-259274b61a5880ad-232" who="Q3431836" next="i-259274b61a5880ad-246">
            <seg>
              Herr talman! Exakt hur man ställer sig till olika reservationer
              är väl egentligen en fråga för riksdagens partier att diskutera
              sinsemellan. Man får ta lite repliker på varandra när det gäller
              det. Det är dock inte helt vanligt att föreslå ett utskottsinitiativ
              om saker som redan gäller, även om det är något som har kommit
              att bli alltmer vanligt för att visa att man tar ett initiativ.
              Tycker man sedan att det är något som det redan arbetas med tycker
              man att det är att slå in öppna dörrar; jag tyckte att jag hörde
              Dag Larsson säga det i sitt inledningsanförande.
            </seg>
          </u>
          <u xml:id="i-259274b61a5880ad-233" who="Q3431836" prev="i-259274b61a5880ad-232">
            <seg>
              Jag vill återkomma till att det inte är så enkelt som att säga
              att vi ska ge ersättning. Vad ska ersättas? Det är en väldigt
              naturlig fråga som faktiskt förtjänar en betydligt längre beskrivning,
              text eller bakgrund. Man kan inte tro att man bara kan skriva
              en mening. Ibland nämner Lina Nordquist privatekonomi, och ibland
              är det företag. Är det uteblivna intäkter? Är det omsättningstapp?
              Vad ska vi ge ersättning för? Människor drabbas, och de ska få
              stöd – ja. Men exakt hur ska det se ut? Vad ska kompenseras och
              i vilken utsträckning? Ska det kompenseras till 100 procent, 90
              procent eller 70 procent? Det där är frågor som vi måste sätta
              oss ned med, och det gör vi lämpligen i form av en budgetproposition
              till riksdagen. Extra ändringsbudgetar kommer det att bli fler
              av.
            </seg>
          </u>
          <u xml:id="i-259274b61a5880ad-234" who="Q3431836" prev="i-259274b61a5880ad-232">
            <seg>
              Jag använder ordet ”garanterat” när jag säger att det garanterat
              kommer att ges stöd om vi gör nedstängningar. Men hur ser stödet
              ut? Vilken omfattning har det? Hur stort är det? Jag tänker att
              det är frågor man egentligen skulle vilja ha svar på långt i förväg
              för att känna den där optimala tryggheten som Lina Nordquist talar
              om, men min bedömning är att det inte är möjligt att ge så direkta
              svar. Vi kan säga att vi kommer att kompensera och att vi kommer
              att se till att göra det på samma sätt som vi har gjort hittills,
              nämligen med generösa stöd. Så långt det går kommer det att vara
              generella stöd, och om de generella stöden inte räcker till måste
              vi se vad vi hittar för möjligheter att träffa så rätt som möjligt.
            </seg>
          </u>
          <u xml:id="i-259274b61a5880ad-235" who="Q3431836" prev="i-259274b61a5880ad-232">
            <seg>
              Jag tycker också att vi behöver ha stor respekt för alla dem
              som redan har drabbats väldigt hårt. De måste naturligtvis också
              känna att vi ser även dem framöver.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 2.)
          </note>
          <note>
            Ajournering
          </note>
          <note>
            Kammaren beslutade kl. 10.47 på förslag av talmannen att ajournera
            sammanträdet till kl. 10.58, då votering skulle äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 10.58.
          </note>
          <note>
            § 2 Beslut om ärende som slutdebatterats vid dagens sammanträde
          </note>
          <note>
            SoU23 En tillfällig covid-19-lag
          </note>
          <note>
            Punkt 1 (Regeringens lagförslag)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            45 för utskottet
          </note>
          <note>
            10 för res. 1
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 L, 3 MP
          </note>
          <note>
            För res. 1: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 2 (Lagarnas framtida utformning)
          </note>
          <note>
            1. utskottet
          </note>
          <note>
            2. res. 2 (V)
          </note>
          <note>
            Votering:
          </note>
          <note>
            51 för utskottet
          </note>
          <note>
            4 för res. 2
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 10 SD, 5 C, 3 KD, 3 L, 3 MP
          </note>
          <note>
            För res. 2: 4 V
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 3 (Ekonomisk kompensation)
          </note>
          <note>
            1. utskottet
          </note>
          <note>
            2. res. 3 (S, V, MP)
          </note>
          <note>
            Votering:
          </note>
          <note>
            32 för utskottet
          </note>
          <note>
            23 för res. 3
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 11 M, 10 SD, 5 C, 3 KD, 3 L
          </note>
          <note>
            För res. 3: 16 S, 4 V, 3 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            Ajournering
          </note>
          <note>
            Kammaren beslutade kl. 11.01 på förslag av talmannen att ajournera
            sammanträdet till kl. 15.00.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 15.00.
          </note>
          <note>
            § 3 Bordläggning och beslut om förkortad motionstid
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2020/21:80 Förlängd giltighetstid för yrkeskompetensbevis
          </note>
          <note>
            Kammaren biföll regeringens förslag att motionstiden för ovanstående
            proposition skulle förkortas till fyra dagar.
          </note>
          <note>
            § 4 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 7 januari
          </note>
          <u xml:id="i-259274b61a5880ad-236" who="Q3431836" prev="i-259274b61a5880ad-232">
            <seg>
              2020/21:285 Företagare som utnyttjas av den organiserade brottsligheten
              under pandemin
            </seg>
          </u>
          <note>
            av Hannes Hervieu (C)
          </note>
          <note>
            till justitie- och migrationsminister Morgan Johansson (S)
          </note>
          <u xml:id="i-259274b61a5880ad-237" who="Q3431836" prev="i-259274b61a5880ad-232">
            <seg>
              2020/21:286 Förtroendet för statsråden
            </seg>
          </u>
          <note>
            av Markus Wiechel (SD)
          </note>
          <u xml:id="i-259274b61a5880ad-238" who="Q3431836" prev="i-259274b61a5880ad-232">
            <seg>
              till statsminister Stefan Löfven (S)
            </seg>
          </u>
          <note>
            § 5 Anmälan om frågor för skriftliga svar
          </note>
          <u xml:id="i-259274b61a5880ad-239" who="Q3431836" prev="i-259274b61a5880ad-232">
            <seg>
              Följande frågor för skriftliga svar hade framställts:
            </seg>
          </u>
          <note>
            den 7 januari
          </note>
          <note>
            2020/21:1184 Krisstöd till Dreamhack och andra LAN-evenemang
          </note>
          <note>
            av Staffan Eklöf (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:1185 Utlämning av svenska medborgare till Kina
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <u xml:id="i-259274b61a5880ad-240" who="Q3431836" prev="i-259274b61a5880ad-232">
            <seg>
              2020/21:1186 Sveriges anseende i vår omvärld
            </seg>
          </u>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <u xml:id="i-259274b61a5880ad-241" who="Q3431836" prev="i-259274b61a5880ad-232">
            <seg>
              2020/21:1187 Irans ambition att öka anrikningsgraden på landets
              uran
            </seg>
          </u>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:1188 Stöd till Armenien
          </note>
          <note>
            av Boriana Åberg (M)
          </note>
          <u xml:id="i-259274b61a5880ad-242" who="Q3431836" prev="i-259274b61a5880ad-232">
            <seg>
              till miljö- och klimatminister Isabella Lövin (MP)
            </seg>
          </u>
          <note>
            2020/21:1189 Påtryckningar mot PTS
          </note>
          <note>
            av Björn Söder (SD)
          </note>
          <note>
            till statsrådet Anna Hallberg (S)
          </note>
          <note>
            2020/21:1190 Informationssäkerhet vid distansarbete utomlands
          </note>
          <note>
            av Ann-Sofie Alm (M)
          </note>
          <note>
            till statsrådet Mikael Damberg (S)
          </note>
          <u xml:id="i-259274b61a5880ad-243" who="Q3431836" prev="i-259274b61a5880ad-232">
            <seg>
              2020/21:1191 Acceptansen av ministrarnas agerande
            </seg>
          </u>
          <note>
            av Markus Wiechel (SD)
          </note>
          <u xml:id="i-259274b61a5880ad-244" who="Q3431836" prev="i-259274b61a5880ad-232">
            <seg>
              till statsminister Stefan Löfven (S)
            </seg>
          </u>
          <u xml:id="i-259274b61a5880ad-245" who="Q3431836" prev="i-259274b61a5880ad-232">
            <seg>
              2020/21:1192 Förtroendet för MSB:s generaldirektör
            </seg>
          </u>
          <note>
            av Björn Söder (SD)
          </note>
          <note>
            till statsrådet Mikael Damberg (S)
          </note>
          <note>
            § 6 Kammaren åtskildes kl. 15 . 00 .
          </note>
          <note>
            Sammanträdet leddes
          </note>
          <note>
            av talmannen från dess början till ajourneringen kl. 11.01 och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 En tillfällig covid-19-lag
          </note>
          <note>
            Socialutskottets betänkande 2020/21:SoU23
          </note>
          <note>
            Anf. 1 DAG LARSSON (S)
          </note>
          <note>
            Anf. 2 CLARA ARANDA (SD)
          </note>
          <note>
            Anf. 3 KARIN RÅGSJÖ (V)
          </note>
          <note>
            Anf. 4 PERNILLA STÅLHAMMAR (MP)
          </note>
          <note>
            Anf. 5 ACKO ANKARBERG JOHANSSON (KD)
          </note>
          <note>
            Anf. 6 CAMILLA WALTERSSON GRÖNVALL (M)
          </note>
          <note>
            Anf. 7 LINDA MODIG (C)
          </note>
          <note>
            Anf. 8 LINA NORDQUIST (L)
          </note>
          <note>
            Anf. 9 Socialminister LENA HALLENGREN (S)
          </note>
          <note>
            Anf. 10 CAMILLA WALTERSSON GRÖNVALL (M) replik
          </note>
          <note>
            Anf. 11 Socialminister LENA HALLENGREN (S) replik
          </note>
          <note>
            Anf. 12 CAMILLA WALTERSSON GRÖNVALL (M) replik
          </note>
          <note>
            Anf. 13 Socialminister LENA HALLENGREN (S) replik
          </note>
          <note>
            Anf. 14 ACKO ANKARBERG JOHANSSON (KD) replik
          </note>
          <note>
            Anf. 15 Socialminister LENA HALLENGREN (S) replik
          </note>
          <note>
            Anf. 16 ACKO ANKARBERG JOHANSSON (KD) replik
          </note>
          <note>
            Anf. 17 Socialminister LENA HALLENGREN (S) replik
          </note>
          <note>
            Anf. 18 KARIN RÅGSJÖ (V) replik
          </note>
          <note>
            Anf. 19 Socialminister LENA HALLENGREN (S) replik
          </note>
          <note>
            Anf. 20 KARIN RÅGSJÖ (V) replik
          </note>
          <note>
            Anf. 21 Socialminister LENA HALLENGREN (S) replik
          </note>
          <note>
            Anf. 22 LINDA MODIG (C) replik
          </note>
          <note>
            Anf. 23 Socialminister LENA HALLENGREN (S) replik
          </note>
          <note>
            Anf. 24 LINDA MODIG (C) replik
          </note>
          <note>
            Anf. 25 Socialminister LENA HALLENGREN (S) replik
          </note>
          <note>
            Anf. 26 LINA NORDQUIST (L) replik
          </note>
          <note>
            Anf. 27 Socialminister LENA HALLENGREN (S) replik
          </note>
          <note>
            Anf. 28 LINA NORDQUIST (L) replik
          </note>
          <note>
            Anf. 29 Socialminister LENA HALLENGREN (S) replik
          </note>
          <note>
            (Beslut fattades under § 2.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 2 Beslut om ärende som slutdebatterats vid dagens sammanträde
          </note>
          <note>
            SoU23 En tillfällig covid-19-lag
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 3 Bordläggning och beslut om förkortad motionstid
          </note>
          <note>
            § 4 Anmälan om interpellationer
          </note>
          <note>
            § 5 Anmälan om frågor för skriftliga svar
          </note>
          <note>
            § 6 Kammaren åtskildes kl. 15.00.
          </note>
          <u xml:id="i-259274b61a5880ad-246" who="Q3431836" prev="i-259274b61a5880ad-232">
            <seg>
              Tryck: Elanders Sverige AB, Vällingby 2021
            </seg>
          </u>
        </div>
      </body>
    </text>
  </TEI>
</teiCorpus>
