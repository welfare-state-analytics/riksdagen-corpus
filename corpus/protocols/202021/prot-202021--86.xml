<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--86</head>
          <docDate when="2021-03-02">2021-03-02</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 9 februari justerades.
          </note>
          <note>
            § 2 Anmälan om kompletteringsval
          </note>
          <note>
            Andre vice talmannen meddelade att S verige demokraternas partigrupp
            anmält David Perez som suppleant i trafikutskottet .
          </note>
          <note>
            Andre vice talmannen förklarade vald till
          </note>
          <note>
            suppleant i trafikutskottet
          </note>
          <note>
            David Perez (SD)
          </note>
          <note>
            § 3 Meddelande om särskild debatt om gränshinder inom Norden
            och situationen i gränsregionerna
          </note>
          <note>
            Andre vice talmannen meddelade att på begäran av samtliga partigrupper
            skulle en särskild debatt om gränshinder inom Norden och situationen
            i gränsregionerna anordnas tis dagen den 16 mars kl. 13.00 .
          </note>
          <note>
            Från regeringen skulle statsrådet Anna Hallberg (S) delta.
          </note>
          <note>
            Den inkomna skrivelsen hade följande lydelse:
          </note>
          <note>
            Begäran om särskild debatt om gränshinder inom Norden och situationen
            i gränsregionerna
          </note>
          <note>
            Särskild debatt begärs om gränshinder inom Norden, med särskilt
            fokus på den problematiska situationen i gränsregionerna.
          </note>
          <note>
            Det nordiska samarbetet har ett starkt folkligt stöd och sker
            på alla nivåer var dag. Vi ser nu att de goda relationer vi i
            Norden har tagit för givna hotas när en allvarlig kris uppstår
            och vi måste göra vad vi kan för att vända utvecklingen. Vi som
            lever och verkar i Norden är vana vid att kun ­ na röra oss fritt
            mellan våra länder. Många nordiska medborgare pendlar dagligen
            till och från ett nordiskt land och reflekterar kanske inte ens
            över att de befinner sig i ett grannland. Covid-19-pandemin har
            tyvärr medfört att denna frihet inte längre kan tas för given.
          </note>
          <note>
            Att förhindra och avskaffa gränshinder handlar om att förenkla
            människors vardag. För att främja ett mer integrerat Norden måste
            de hinder och den brist på information som på olika sätt gör det
            svårare att flytta, pendla, studera eller bedriva näringsverksamhet
            över gränserna i Norden bli färre. Pandemin, och de varierade
            nationella restriktionerna som följt, har medfört stora störningar
            i den fria rörligheten och detta har bland annat gett upphov till
            situationer där formella gränshinder åter aktualiseras och där
            gränspendlare och andra nordbor påverkas. Nu senast särskilt vid
            svensk-norsk a gränsen där tusentals arbetspendlande svenskboende
            personer som inte kan ta sig till sina arbeten i Norge och inte
            längre får lön.
          </note>
          <note>
            Förutom de rent praktiska utmaningarna med att följa de olika
            ländernas rekommendationer och regleringar så har tyvärr även
            människors attityder börjat förändras. Delegationen har särskilt
            uttryckt oro över att detta ska bidra till varaktiga försämringar
            av de starka nordiska mellanfolkliga relationerna – kittet för
            det unika samarbete som möjliggjort våra nordiska välfärdssamhällen
            .
          </note>
          <note>
            Se även bilaga från Nordiska rådets svenska delegation.
          </note>
          <note>
            Stockholm den 22 februari 2021
          </note>
          <note>
            Annelie Karlsson (S)
          </note>
          <note>
            Tobias Billström (M)
          </note>
          <note>
            Henrik Vinge (SD)
          </note>
          <note>
            Anders W Jonsson (C)
          </note>
          <note>
            Maj Karlsson (V)
          </note>
          <note>
            Andreas Carlson (KD)
          </note>
          <note>
            Johan Pehrson (L)
          </note>
          <note>
            Annika Hirvonen Falk (MP)
          </note>
          <note>
            Bilaga
          </note>
          <note>
            Nordiska rådets svenska delegation begär särskild debatt om gränshinder
            inom Norden, med särskilt fokus på den problematiska situationen
            i gränsregionerna. Svenska delegationen har under covid-19-krisen,
            i nordiska sammanhang och nationellt, lyft frågor till ansvariga
            regeringar och ministrar men en särskild debatt i kammaren synliggör
            situationen ytterligare.
          </note>
          <note>
            Det nordiska samarbetet har ett starkt folkligt stöd och sker
            på alla nivåer var dag. Vi ser nu att de goda relationer vi i
            Norden har tagit för givna hotas när en allvarlig kris uppstår
            och vi måste göra vad vi kan för att vända utvecklingen. Vi som
            lever och verkar i Norden är vana vid att kun ­ na röra oss fritt
            mellan våra länder. Många nordiska medborgare pendlar dagligen
            till och från ett nordiskt land och reflekterar kanske inte ens
            över att de befinner sig i ett grannland. Covid-19-pandemin har
            tyvärr medfört att denna frihet inte längre kan tas för given.
          </note>
          <note>
            Att förhindra och avskaffa gränshinder handlar om att förenkla
            människors vardag. För att främja ett mer integrerat Norden måste
            de hinder och den brist på information som på olika sätt gör det
            svårare att flytta, pendla, studera eller bedriva näringsverksamhet
            över gränserna i Norden bli färre. Pandemin, och de varierade
            nationella restriktionerna som följt, har medfört stora störningar
            i den fria rörligheten och detta har bland annat gett upphov till
            situationer där formella gränshinder åter aktualiseras och där
            gränspendlare och andra nordbor påverkas. Nu senast särskilt vid
            svensk-norsk a gränsen där tusentals arbetspendlande svenskboende
            personer som inte kan ta sig till sina arbeten i Norge och inte
            längre får lön.
          </note>
          <note>
            Förutom de rent praktiska utmaningarna med att följa de olika
            ländernas rekommendationer och regleringar så har tyvärr även
            människors attityder börjat förändras. Delegationen har särskilt
            uttryckt oro över att detta ska bidra till varaktiga försämringar
            av de starka nordiska mellanfolkliga relationerna – kittet för
            det unika samarbete som möjliggjort våra nordiska välfärdssamhällen.
          </note>
          <note>
            Nordiska rådets svenska delegations arbetsutskott:
          </note>
          <note>
            Medlemmar
          </note>
          <note>
            Hans Wallmark (M)
          </note>
          <note>
            Gunilla Carlsson (S)
          </note>
          <note>
            Pyry Niemi (S)
          </note>
          <note>
            Maria Stockhaus (M)
          </note>
          <note>
            Lars Mejern Larsson (S)
          </note>
          <note>
            Aron Emilsson (SD)
          </note>
          <note>
            Suppleanter
          </note>
          <note>
            Magnus Ek (C)
          </note>
          <note>
            Lorena Delgado Varas (V)
          </note>
          <note>
            Kjell-Arne Ottosson (KD)
          </note>
          <note>
            Arman Teimouri (L)
          </note>
          <note>
            Vakant (MP)
          </note>
          <note>
            på vägnar av Nordiska rådets svenska delegation.
          </note>
          <note>
            § 4 Meddelande om frågestund
          </note>
          <note>
            Andre vice talmannen meddelade att frågestund skulle äga rum
            torsdagen den 4 mars kl. 14.00 .
          </note>
          <note>
            § 5 Anmälan om subsidiaritetsprövningar
          </note>
          <note>
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag hade kommit
            in:
          </note>
          <note>
            prot. 2020/21: 16 för tors dagen den 25 februari från skatteutskottet,
          </note>
          <note>
            prot. 2020/21: 23 för tors dagen den 11 februari från näringsutskottet
            och
          </note>
          <note>
            prot. 2020/21: 25 för tors dagen den 25 februari från justitieutskottet.
          </note>
          <note>
            § 6 Anmälan om fördröjda svar på interpella ­ tioner
          </note>
          <note>
            Följande skrivelser hade kommit in:
          </note>
          <note>
            Interpellation 2020/21: 419
          </note>
          <note>
            Till riksdagen
          </note>
          <note>
            Interpellation 2020/21:419 Utredningen om ökad statlig närvaro
            i Härnösand
          </note>
          <note>
            av Anne-Li Sjölund (C)
          </note>
          <note>
            Interpellationen kommer att besvaras tisdagen den 16 mars 2021.
          </note>
          <note>
            Skälet till dröjsmålet är sjukdom.
          </note>
          <note>
            Stockholm den 26 februari 2021
          </note>
          <note>
            Finansdepartementet
          </note>
          <note>
            Lena Micko (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            Interpellation 2020/21:444
          </note>
          <note>
            Till riksdagen
          </note>
          <note>
            Interpellation 2020/21:444 En nationell kampanj för vaccination
          </note>
          <note>
            av Elisabeth Björnsdotter Rahm (M)
          </note>
          <note>
            Interpellationen kommer att besvaras tisdagen den 23 mars 2021.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Stockholm den 26 februari 2021
          </note>
          <note>
            Socialdepartementet
          </note>
          <note>
            Lena Hallengren (S)
          </note>
          <note>
            Enligt uppdrag
          </note>
          <note>
            Kjell Rempler
          </note>
          <note>
            Rättschef
          </note>
          <note>
            Interpellation 2020/21:451
          </note>
          <note>
            Till riksdagen
          </note>
          <note>
            Interpellation 2020/21:451 En likvärdig arbetsmiljö i alla ambulanser
          </note>
          <note>
            av Elisabeth Björnsdotter Rahm (M)
          </note>
          <note>
            Interpellationen kommer att besvaras tisdagen den 23 mars 2021.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Stockholm den 26 februari 2021
          </note>
          <note>
            Socialdepartementet
          </note>
          <note>
            Lena Hallengren (S)
          </note>
          <note>
            Enligt uppdrag
          </note>
          <note>
            Kjell Rempler
          </note>
          <note>
            Rättschef
          </note>
          <note>
            Interpellation 2020/21:474
          </note>
          <note>
            Till riksdagen
          </note>
          <note>
            Interpellation 2020/21:474 Informationskampanj för vaccinering
            mot covid ‑ 19
          </note>
          <note>
            av Johan Hultberg (M)
          </note>
          <note>
            Interpellationen kommer att besvaras tisdagen den 23 mars 2021.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Stockholm den 26 februari 2021
          </note>
          <note>
            Socialdepartementet
          </note>
          <note>
            Lena Hallengren (S)
          </note>
          <note>
            Enligt uppdrag
          </note>
          <note>
            Kjell Rempler
          </note>
          <note>
            Rättschef
          </note>
          <note>
            Interpellation 2020/21:494
          </note>
          <note>
            Till riksdagen
          </note>
          <note>
            Interpellation 2020/21:494 Den privata äganderätten och skydd
            av skog
          </note>
          <note>
            av Alexandra Anstrell (M)
          </note>
          <note>
            Interpellationen kommer att besvaras fredagen den 19 mars 2021.
            Interpellationen besvaras gemensamt tillsammans med interpellation
            463, 495 och 499.
          </note>
          <note>
            Statsrådet har inte möjlighet att besvara interpellationen inom
            anvisad tid på grund av redan inbokade engagemang.
          </note>
          <note>
            Stockholm den 26 februari 2021
          </note>
          <note>
            Miljödepartementet
          </note>
          <note>
            Per Bolund (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            Interpellation 2020/21:495
          </note>
          <note>
            Till riksdagen
          </note>
          <note>
            Interpellation 2020/21:495 Arbetet med att skydda skog
          </note>
          <note>
            av Alexandra Anstrell (M)
          </note>
          <note>
            Interpellationen kommer att besvaras fredagen den 19 mars 2021.
            Interpellationen besvaras gemensamt tillsammans med interpellation
            463, 494 och 499.
          </note>
          <note>
            Statsrådet har inte möjlighet att besvara interpellationen inom
            anvisad tid på grund av redan inbokade engagemang.
          </note>
          <note>
            Stockholm den 26 februari 2021
          </note>
          <note>
            Miljödepartementet
          </note>
          <note>
            Per Bolund (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            Interpellation 2020/21:500
          </note>
          <note>
            Till riksdagen
          </note>
          <note>
            Interpellation 2020/21:500 EU:s utökade blyförbud
          </note>
          <note>
            av Marléne Lund Kopparklint (M)
          </note>
          <note>
            Interpellationen kommer att besvaras fredagen den 26 mars 2021.
            Interpellationen besvaras gemensamt tillsammans med interpellation
            501.
          </note>
          <note>
            Statsrådet har inte möjlighet att besvara interpellationen inom
            anvisad tid på grund av redan inbokade engagemang.
          </note>
          <note>
            Stockholm den 26 februari 2021
          </note>
          <note>
            Miljödepartementet
          </note>
          <note>
            Per Bolund (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            Interpellation 2020/21:501
          </note>
          <note>
            Till riksdagen
          </note>
          <note>
            Interpellation 2020/21:501 Ett utökat blyförbud
          </note>
          <note>
            av Sten Bergheden (M)
          </note>
          <note>
            Interpellationen kommer att besvaras fredagen den 26 mars 2021.
            Interpellationen besvaras gemensamt tillsammans med interpellation
            500.
          </note>
          <note>
            Statsrådet har inte möjlighet att besvara interpellationen inom
            anvisad tid på grund av redan inbokade engagemang.
          </note>
          <note>
            Stockholm den 26 februari 2021
          </note>
          <note>
            Miljödepartementet
          </note>
          <note>
            Per Bolund (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            Interpellation 2020/21:508
          </note>
          <note>
            Till riksdagen
          </note>
          <note>
            Interpellation 2020/21:508 Regeringens bilpolitik
          </note>
          <note>
            av Thomas Morell (SD)
          </note>
          <note>
            Interpellationen kommer att besvaras fredagen den 26 mars 2021.
          </note>
          <note>
            Statsrådet har inte möjlighet att besvara interpellationen inom
            anvisad tid på grund av redan inbokade engagemang.
          </note>
          <note>
            Stockholm den 1 mars 2021
          </note>
          <note>
            Miljödepartementet
          </note>
          <note>
            Per Bolund (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            § 7 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Justitieutskottets betänkande
          </note>
          <note>
            2020/21:JuU18 Redovisning av användningen av hemliga tvångsmedel
            under 2019
          </note>
          <note>
            Miljö- och jordbruksutskottets betänkande
          </note>
          <note>
            2020/21:MJU7 Kompletterande bestämmelser med anledning av den
            nya EU-förordningen om spritdrycker och EU:s tillträde till Genèveakten
          </note>
          <note>
            Socialutskottets betänkanden
          </note>
          <note>
            2020/21:SoU28 Uppföljning och utvärdering av ekonomiskt stöd
            till äldreomsorgen
          </note>
          <note>
            2020/21:SoU21 Språkplikt – deltagande i vuxenutbildning i svenska
            för invandrare (sfi) för rätt till försörjningsstöd
          </note>
          <note>
            Utbildningsutskottets betänkande
          </note>
          <note>
            2020/21:UbU9 Möjlighet till betyg från årskurs 4
          </note>
          <note>
            Finansutskottets betänkande
          </note>
          <note>
            2020/21:FiU41 Extra ändringsbudget för 2021 – Vissa ändrade regler
            inom sjukförsäkringen
          </note>
          <note>
            Socialutskottets betänkanden
          </note>
          <note>
            2020/21:SoU9 Äldrefrågor
          </note>
          <note>
            2020/21:SoU13 Frågor om psykisk hälsa
          </note>
          <note>
            Utrikesutskottets betänkande
          </note>
          <note>
            2020/21:UU6 Strategi för den arktiska regionen
          </note>
          <note>
            Miljö- och jordbruksutskottets betänkande
          </note>
          <note>
            2020/21:MJU11 Vattenvård
          </note>
          <note>
            § 8 Svar på interpellation 2020/21:400 om adoptioner från Chile
          </note>
          <note>
            Anf. 1 Socialminister LENA HALLENGREN (S):
          </note>
          <note>
            Fru talman! Jon Thorbjörnson har frågat mig hur länge jag anser
            att de svenska medborgare som kommit till Sverige genom adoption
            ska behöva vänta innan regeringen utreder vilka eventuella fel
            som begicks i Sverige när de blev svenska medborgare. Han har
            också frågat mig om jag och regeringen kommer att ta ansvar för
            att informera alla som adopterats till Sverige från Chile om att
            adoptionen kan ha genomförts på olagliga grunder. Vidare har han
            frågat mig om jag tänker verka för att utreda om det finns behov
            av att skärpa tillsynen av de svenska adoptionsorganisationerna.
          </note>
          <note>
            Jag och regeringen tar brottsutredningen i Chile om bortförande
            av barn och oegentligheter inom adoption på största allvar. Jag
            förstår att det är fruktansvärt för alla dem som har drabbats
            och att det kan vara en stor psykisk påfrestning för dem som fortfarande
            söker svar på sina frågor.
          </note>
          <note>
            Sedan det som hände i Chile under 1970 - till 19 90-talen har
            andra regler och internationella konventioner trätt i kraft som
            syftar till att säkra att adoptioner sker på ett tryggt och lagligt
            sätt. År 1997 ratificerade Sverige 1993 års Haagkonvention om
            skydd av barn och samarbete vid internatio ­ nella adoptioner
            , och 1990 ratificerade Sverige FN : s konvention om barnets rättigheter,
            barnkonventionen. Grundläggande i Haagkonventionen är att staterna
            har ett ansvar för att barnets bästa beaktas i varje del av adop
            ­ tionsprocessen. Även barnkonventionen ställer krav på att det
            som bedöms vara barnets bästa i första hand ska beaktas vid alla
            åtgärder som rör barn. Vidare har auktorisationsvillkor och tillsyn
            skärpts genom åren. Sedan 2005 kräver Sveriges regelverk auktorisation
            i två led. Det innebär att utöver en prövning av de adoptionsförmedlande
            organisationerna i Sverige prövas även länder, del av länder eller
            de adoptionskontakter som organisationerna får förmedla barn genom.
          </note>
          <note>
            Regeringen har tagit del av den information som kommit från brotts
            ­ utredningen och den parlamentariska utredningen i Chile genom
            vår cen ­ tralmyndighet för internationella adoptioner, Myndigheten
            för familjerätt och föräldraskapsstöd, MFoF. Avsikten var från
            början att invänta den chi ­ lenska brottsutredningen för att
            kunna avgöra eventuella åtgärder i Sve ­ rige. Men eftersom brottsutredningen
            har dragit ut på tiden an ser jag att regeringen behöver agera
            för att påbörja en översyn av hur adoptionsför ­ medlingen fungerade
            i Sverige under 1960- till 1990-talen. En sådan över ­ syn kommer
            inte att begränsas till enbart adoptioner från Chile.
          </note>
          <note>
            Jag vill samtidigt lyfta fram att regeringen vid politisk a konsultation
            er med Chile har framfört att Sverige kan bistå brotts utredningen
            om det finns behov. Socialdepartementet har även haft en kontinuerlig
            dialog och flera möten med intresseföreningar, bland dessa Chileadoption.se
            vars medlemmar är adopterade från Chile. Sveriges ambassad i Chile
            har också träffat representanter från lokala intresseföreningar.
            Vi har tagit del av de erfarenheter och synpunkter som lagts fram
            och har i flera delar hörsammat de behov som framförts.
          </note>
          <note>
            Regeringen har vidtagit flera åtgärder för att adopterade ska
            få bättre stöd. Bland annat har M f oF sedan 2020 i uppdrag att
            tillhandahålla individuell hjälp och stöd vid ursprungssökning
            och även adoptionsspecifikt samtalsstöd för dem som är i behov
            av detta. Ursprungssökningen består bland annat av hjälp med att
            hitta de biologiska föräldrarna och släktingar och stöd när det
            finns misstankar om oegentligheter i samband med adop ­ tion.
            Under 2020 använde sig cirka 80 personer av det här stödet.
          </note>
          <note>
            Vidare fick Statskontoret i februari 2020 i uppdrag att se över
            organi ­ seringen av den internationella adoptionsverksamheten
            i Sverige. Uppdra ­ get innebar att överväga om organiseringen
            bör förändras utifrån ett fokus på hur rättssäkerhet, barnrättsperspektivet
            och kompetens kan säkerställas. I sin redovisning av uppdraget
            den 29 januari 2021 kom Statskontoret fram till att vi har en
            ändamålsenlig organisering av adoptionsförmedlingen i Sverige.
            Den visar att internationella adoptioner efter hand har blivit
            allt ­ mer säkra och trygga, både för barnen och för dem som adopterar,
            men att barnrättsperspektivet och rättssäkerheten kan förbättras
            ytterligare. Stats ­ kontoret kom fram till att MFoF har relevant
            kompetens och att de i hög utsträckning arbetar för att säkerställa
            att adoptionerna genomförs rätts ­ säkert och med barne t s bästa
            i fokus . Regeringen ser nu över behovet av åtgärder utifrån Statskontorets
            förslag.
          </note>
          <note>
            Anf. 2 JON THORBJÖRNSON (V):
          </note>
          <note>
            Fru talman! Tack, Lena Hallengren, för svaret! Den här frågan
            har tagit en snabb vändning den senaste tiden – lite oväntat måste
            jag säga – och satt interpellationen i ett nytt ljus. Från att
            frågan inte har diskuterats alls är den plötsligt kommenterad
            av alla partier.
          </note>
          <note>
            Alla partier i Sveriges riksdag har sagt att de är för en utredning
            efter DN:s granskning av de illegala adoptionerna. Det är lite
            omtumlande att få den informationen kvällen före den aktuella
            interpellationsdebatt som vi står i just nu. Men jag är tacksam
            för den granskande journalistiken från en av Sveriges största
            tidningar, för före reportaget var det ganska ensamt att här i
            riksdagen kräva en granskning av de internationella adoptionerna,
            trots alla vittnesmål som fanns där innan. Jag fick höra dem från
            bland annat organisationerna Chileadoption.se och AEF.
          </note>
          <note>
            Vänsterpartiet har drivit frågan i tre år, men mycket längre
            har de adop ­ terade jobbat med detta både individuellt och i
            organisationer. Och det är inte lätt att få genomslag, att nå
            ut och höras. Trots det har de inte gett upp utan fortsatt att
            kämpa. Det är imponerande. De kan inte vara här i denna sal i
            dag , m en jag hoppas innerligt att de ska få skörda frukterna
            av sitt hårda arbete.
          </note>
          <note>
            Det är synd att det har tagit så lång tid att komma fram till
            att en utred ­ ning behövs. I dag vet vi att barn har stulits
            på sjukhus och andra institu ­ tioner. Barn har dödförklarats
            och födelsebevis är falska. Larmrapporterna har kommit tidigare,
            flera gånger om. Under 2000-talet har tjänstemän på MFoF, den
            svenska myndighet som ska granska om adoptionerna gått rätt till,
            larmat flera gånger.
          </note>
          <note>
            Sydkoreas president höll ett tal 1998 där han bad om ursäkt för
            adop ­ tionerna från landet. Och i Chile blev en parlamentarisk
            utredning om de internationella adoptionerna klar förra året.
            I den kan man läsa bland annat: Det är ett faktum att hundratals
            barn i Chile har ryckts ifrån sina föräldrar och blivit bortadopterade,
            särskilt till utlandet. Det är en sanning som inte kan motsägas
            och som styrkts av vittnesmål från alla de personer som kal ­
            lats att delta i målet.
          </note>
          <note>
            Vänsterpartiet har i riksdagen drivit på frågan om att utreda
            de internationella adoptionerna sedan SVT år 2018 rapporterade
            om de misstänkta oegentligheterna. Under tre års tid har vi motionerat
            och ställt frågor men inte fått något gehör.
          </note>
          <note>
            Så sent som för en månad sedan tog jag upp frågan med ministern
            på frågestunden i denna sal. Då var svaret att inte mycket hade
            hänt och att vi skulle fortsätta vänta. Men i till exempel Schweiz
            och Nederländerna utreder man de internationella adoptionerna.
          </note>
          <note>
            Den nederländska utredningen är redan klar, och man hittade sådana
            brister att man i det landet bestämde sig för att stoppa alla
            internationella adoptioner. I sin rapport pekar man på att man
            har hittat systematiska fel, förfalskade dokument, bedrägerier,
            korruption och påtryckningar på fattiga kvinnor att ge upp sina
            barn.
          </note>
          <note>
            Jag har försökt ligga på när det gäller de internationella adoptionerna
            och de rättsliga och etiska problemen runt om dem – främst från
            Chile, som är aktuellt just nu, men även från andra länder där
            det inte har gått rätt till, bland andra Indien, Kina, Etiopien.
            Listan är lång. Men inte mycket har hänt.
          </note>
          <note>
            Nu har det dock börjat pratas om en utredning. Regeringen tänker
            inte längre vänta på en brottsutredning i Chile som redan har
            pågått i flera år.
          </note>
          <note>
            Vad har ändrats sedan förra månaden när beskedet var att vi skulle
            fort ­ sätta vänta? När kommer utredningen? Varför vill ministern
            begränsa ut ­ redningen till den andra halvan av 1900-talet? Vi
            behöver titta på adop ­ tio ­ ner till Sverige även efter 1900-talet.
          </note>
          <note>
            Anf. 3 Socialminister LENA HALLENGREN (S):
          </note>
          <note>
            Fru talman! Den brottsutredning som har påbörjats i Chile skulle
            ta ungefär två år. Redan från början var både jag och min företrädare
            tydliga med att vi på alla sätt vi kunde skulle understödja denna
            brottsutredning, både på myndighetsväg och genom att hjälpa de
            individer som hade ett behov av att skicka in uppgifter eller
            på annat sätt bidra till utredningen. Att parallellt med detta
            göra en utredning i Sverige såg vi inte då som den bästa vägen,
            utan vi ville avvakta utredningen.
          </note>
          <note>
            Utredningen i Chile har dock inte tagit två år eller tre år.
            Inte heller säger de att den ska vara klar i nästa vecka, utan
            den kommer nog att hålla på under ganska lång tid framöver. Man
            har bytt ledning och lagt upp arbetet på ett annorlunda sätt än
            det ursprungliga.
          </note>
          <note>
            Därför behöver vi göra en översyn av hur adoptionsförmedlingen
            har gått till. Även om det är den chilenska situationen som uppmärksammas
            är det viktigt att säga att en översyn av adoptionsförmedlingar
            inte riktar sig mot ett land utan handlar om just adoptionsförmedlingen.
          </note>
          <note>
            En annan del handlar om hur adoptioner fungerar i dag och hur
            dessa kan göras bättre. Här har det också hänt saker, vilket jag
            nämnde lite om i mitt interpellationssvar. Det gäller bland annat
            stöd till den enskilde att kunna söka sitt ursprung, vilket merparten
            av länder inte har haft men nu inför. Det ska nu finnas myndighet
            eller motsvarande som kan stödja den som vill göra ursprungssökning.
            I Sverige är det MFoF som ska bidra till detta.
          </note>
          <note>
            Jag nämnde att det var ett åttiotal som hade sökt under 2020,
            och det finns all anledning att tro att när det blir mer känt
            att denna möjlighet finns kommer fler att använda sig av den.
            Jag hoppas det, för det är därför denna möjlighet finns.
          </note>
          <note>
            Många förändringar i systemet gjordes under 90-talet, både efter
            ratificeringen av Haagkonventionen och i det svenska systemet.
            Så sent som 2018 gjordes ytterligare förändringar, och den 29
            januari i år kom Statskontoret med sin rapport – på tal om vad
            som har hänt på en månad. Det händer alltså hela tiden saker,
            och vi får inte bara kunskap utan också förslag på hur vi kan
            gå vidare och stärka rättssäkerheten ytterligare.
          </note>
          <note>
            Bakgrunden till Statskontorets senaste utredning var inte minst
            att det är så många färre i dag som blir aktuella för adoption.
            Det handlar i grund och botten om att levnadsförhållandena har
            utvecklats i de länder där man tidigare adopterat, vilket gör
            att det inte blir aktuellt.
          </note>
          <note>
            Det ställer givetvis andra krav på de kommuner som utreder, på
            den myndighet som ska utöva tillsyn och på adoptionsförmedlingarna
            när man har ett fåtal adoptioner utspritt på många olika länder.
            Vilken kunskap behöver man då kunna garantera för att också ha
            rättssäkerhet? Hur många tillsynsresor har myndigheten möjlighet
            att göra med kvalitet? Detta är frågor att diskutera vidare, och
            de handlar inte om det historiska utan om där vi är i dag och
            framåt, vilket givetvis också är viktigt.
          </note>
          <note>
            De partier som menar att vi ska göra en översyn är också angelägna
            om att vi samtidigt tittar på hur vi får en ordning för framtiden
            som gör att eventuella internationella adoptioner är rättssäkra.
            Vad kan vi ytterligare göra, och vad finns fortfarande i vårt
            system?
          </note>
          <note>
            Anf. 4 JON THORBJÖRNSON (V):
          </note>
          <note>
            Fru talman! Nu verkar man ju ha ändrat sig, men det är synd att
            de anledningar man har pekat på för att inte göra en utredning
            inte har framkommit tidigare under frågestunder och så. Synen
            på adoptioner förändras ju runt om i världen, och då är det viktigt
            att vi hänger med. Det är bra att det görs förändringar kontinuerligt,
            och det ska vi givetvis fortsätta med, bland annat utifrån en
            utredning om hur de internationella adoptionerna har gått till.
          </note>
          <note>
            I adoptionsskandalerna ser vi ännu en gång hur de mest utsatta
            människorna har fått ta smällen. Det är fattiga, ursprungsbefolkning
            och de utan ett socialt skyddsnät som blir utsatta.
          </note>
          <note>
            Enligt de konventioner Sverige har ratificerat ska vi respektera
            barnets rätt att behålla sin identitet, inklusive medborgarskap
            och släktförhållanden. Om ett barn olagligt berövas sin identitet
            ska barnet ges lämpligt stöd för att snabbt återupprätta denna.
            Vi ska också säkerställa att samma regler gäller som vid nationell
            adoption. Det är viktiga saker att ha med sig.
          </note>
          <note>
            Möjligheterna att hitta svar och en sanning att förhålla sig
            till är oftast begränsade, säger en adopterad.
          </note>
          <note>
            Det finns brister i samhällets förmåga att hantera adopterades
            speciella sårbarhet. Samtidigt är adopterade överrepresenterade
            i statistiken för självmord, självmordsförsök och psykiatrisk
            vård. Även annan statistik visar att de möter många svårigheter
            i livet.
          </note>
          <note>
            Den parlamentariska utredningen i Chile är färdigställd, och
            en brottsutredning pågår som sagt. Här finns över 600 svenska
            fall med.
          </note>
          <note>
            Över 2 000 adoptioner har genomförts från Chile till Sverige.
            Det är många barn. Många av de adopterade har vittnat om att det
            är tack vare andra adopterade och organisationer, till exempel
            Chileadoption.se, som de har fått reda på att utredningen pågår
            och att de personligen måste skicka in sina handlingar för att
            det egna fallet ska komma med. De har också fått hjälpa varandra
            för att ta reda på hur de ska göra. Det är inte enkelt, speciellt
            inte på ett främmande språk.
          </note>
          <note>
            Visst är det bra att regeringen har avsatt några miljoner till
            stöd för att människor ska kunna söka rötter och få samtalsstöd,
            vilket ministern också påpekar. Det här handlar dock om ett systemfel,
            och vi kan inte bara lägga detta på individen utan måste ha systemlösningar.
            Det blir orimligt för den enskilde individen att ensam bära denna
            börda.
          </note>
          <note>
            Hur väl tycker ministern att man har informerat och hjälpt de
            berörda? Här finns det många frågetecken hos dem jag har pratat
            med. Och jag tycker mig inte hitta så mycket om det i svaret från
            ministern. Nog har vi ett ansvar att göra allt vi kan för att
            hjälpa dessa människor att få upprättelse.
          </note>
          <note>
            Låt oss komma ihåg att det finns många offer i detta. Bakom varje
            adoption och siffra finns många drabbade: adopterade, föräldrar
            som förlo ­ rat sina barn och adoptivföräldrar som känner sig
            lurade.
          </note>
          <note>
            Jag ska dela med mig av en berättelse. Söndagen den 14 augusti
            1977 kom Patricia Sanchez in till BB på Temuco sjukhus. Hon kom
            ensam till sjukhuset och födde en son sent på kvällen. Hon var
            ensam i Temuco och studerade, så hon hade kontaktat de sociala
            myndigheterna i staden för att höra om hon kunde få hjälp med
            barnpassning. På så sätt visste socialassistenten att hon var
            ensam.
          </note>
          <note>
            Patricia fick en enda dag med sin son. På morgonen den 16 augusti
            kom en sjuksköterska in till Patricia på sjukhuset och meddelade
            att hennes son hade dött. Allt blev svart, och Patricia har svårt
            att minnas exakt vad hon gjorde sedan. Men hon tog sig på något
            sätt hem till sin familj i sin hemstad.
          </note>
          <note>
            Patricia återhämtade sig inte efter sin förstfödde sons död.
            Varje år i mitten av augusti klädde hon sig i svart och sörjde
            sin son. Livet gick vidare, och hon bildade familj. Sonen var
            alltid närvarande i familjen som den förstfödde som hade gått
            bort, och hon fick honom aldrig tillbaka.
          </note>
          <note>
            Anf. 5 Socialminister LENA HALLENGREN (S):
          </note>
          <note>
            Fru talman! Det är givetvis hemskt att lyssna till inte bara
            denna berättelse utan även till andra liknande berättelser. Jag
            ska inte nämna någon specifik organisation, men det finns ett
            antal som har ägnat mycket tid åt att beskriva de verkligheter
            människor har upplevt. Precis som Jon Thorbjörnson säger är det
            ett trauma för dem som drabbas, inte bara för den individ som
            blivit adopterad och söker sitt ursprung utan även för den som
            på plats i till exempel Chile väntar och undrar vad som hände.
            Därför är det viktigt att den brottsutredning som man arbetar
            med i Chile gör allt för att reda ut vad som hände på plats.
          </note>
          <note>
            Vad vi sedan kan komplettera med och som jag är alldeles övertygad
            om att alla partier är angelägna om att vi gör en översyn av är
            hur adop ­ tionsförmedlingarna egentligen har gått till.
          </note>
          <note>
            Jon Thorbjörnson ställde en fråga om huruvida regeringen kommer
            att ta ansvar för att informera alla som adopterats från Chile
            till Sverige om att adoptionen kan ha genomförts på olagliga grunder.
            Jag vet inte om jag missade att svara på detta – det var inte
            min avsikt. Det finns flera olika aspekter på frågan.
          </note>
          <note>
            Det ena är naturligtvis den etiska aspekten, att alla kanske
            inte vill bli kontaktade, att alla inte känner samma behov och
            att alla kanske inte uppskattar att kontakt tas av regeringen
            i en sådan fråga.
          </note>
          <note>
            Det andra är det faktum att det inte finns ett samlat register
            som gör att regeringen, och för den delen heller inte MFoF, kan
            kontakta de enskilda individerna. Det som staten verkligen kan
            göra, bör göra och också gör är att informera allmänheten på det
            sätt som sker på MFoF:s hemsida. Jag inser att alla inte har tillgång
            till samma information, men när det gäller den uppmärksamhet som
            detta fått hoppas jag att vetskapen om att man är adopterad och
            den information som ges på MFoF:s hemsida har givit både uppmärksamhet
            och kännedom hos den som drabbas.
          </note>
          <note>
            Jag tycker inte att frågan om att söka sitt ursprung ska förminskas
            genom att säga att det väl är bra att regeringen har avsatt några
            miljoner. Jag skulle säga att det är väldigt viktigt att vi har
            avsatt miljoner i stöd för att man ska kunna söka sitt ursprung.
            Man kan få hjälp med översättningar och att få fram handlingar,
            och det finns också samtalsstöd för den som behöver. Det är detta
            som kan hjälpa den enskilde att reda ut det som man kanske tror
            är oegentligheter. Ibland får man det bekräftat, i en del fall
            visar det sig inte vara oegentligheter och i vissa fall kvarstår
            säkert frågor där det inte alltid är lätt att reda ut den enskilda
            historien.
          </note>
          <note>
            Återigen: Regeringen har erbjudit Chile att vara behjälplig.
            Det är också viktigt att vara behjälplig för de enskilda individer
            som vill söka sitt ursprung. Vi ska inte göra den frågan mindre.
          </note>
          <note>
            Sedan är det inte så att ingen har engagerat sig i denna fråga.
            Jag har haft interpellationsdebatter med andra företrädare de
            senaste åren och ock ­ så svarat på frågor. Sedan blir det väldigt
            kort, Jon Thorbjörnson, när vi står här i kammaren – en minut
            fråga och en minut svar. Men det är ingen tvekan om att detta
            är frågor som har engagerat olika företrädare, av olika skäl.
            Myndigheten och departementet har haft ett flertal möten med de
            adopterades organisationer.
          </note>
          <note>
            Jag vill återigen säga att när brottsutredningar inleddes i Chile
            var vårt fokus, vilket jag tycker var rimligt, att vara behjälpliga
            med brottsutredningen. Det gäller de individer som behövde bistå
            i utredningen, och vi erbjöd oss också, via den chilenska ambassaden,
            att vara behjälpliga från Sveriges sida med själva brottsutredningen.
          </note>
          <note>
            Nu har åren gått, och det är ingen tvekan om att detta tar mycket
            längre tid än vad vi skulle vilja, mycket längre tid än vad man
            förutsåg i Chile. Då tycker jag att vi ska titta på hur en översyn
            kan se ut. Att det finns ett brett stöd i denna kammare är bara
            positivt.
          </note>
          <note>
            Anf. 6 JON THORBJÖRNSON (V):
          </note>
          <note>
            Fru talman! Jag förringar inga miljoner som används för att stödja
            de adopterade. Jag förringar heller inte dem som söker sitt ursprung,
            som vill få reda på vad som har hänt, som vill ha en utredning
            och som vill få upprättelse.
          </note>
          <note>
            Daniel, som jag pratade om tidigare, var fem veckor när han kom
            till Sverige. Hans storasyster minns. Han var så liten och så
            ledsen och arg att han skadade sig själv genom att slå sitt huvud
            mot golv och vägg. Han växte upp med historien att hans mamma
            inte ville ha honom. Men till slut, med sin storasysters hjälp,
            gick han till botten med var hans mamma fanns. De sökte rötterna
            och gick från att må dåligt till att må bra, när han till slut
            lyckades nysta upp historien och träffa sin mamma. Detta ska inte
            för ­ ringas, utan de behöver all hjälp och allt stöd de kan få.
          </note>
          <note>
            Generaldirektören för MFoF, som är ansvarig tillsynsmyndighet,
            svarade senast i förra veckan på frågan om det går att garantera
            att dagens adoptioner till Sverige är rättssäkra och etiska. Den
            besvarade han med ett tydligt nej. Han sa också att han befarar
            en framtid där fler oegentligheter uppdagas.
          </note>
          <note>
            Vi har alltså haft illegala adoptioner under flera decennier,
            vi har problem just nu och det spås dyka upp fler problem i framtiden.
            Uppenbarligen finns det problem när det gäller de internationella
            adoptionerna. De problem som vi har sett hittills är förskräckliga.
            Det här gäller människor – barn.
          </note>
          <note>
            Jag tycker det är jätteviktigt att vi inte begränsar en utredning
            till andra halvan av 1900-talet. Det duger inte, tycker jag. Även
            adoptioner under 2000-talet behöver utredas. De som drabbats av
            detta rättsliga haveri har jobbat med detta i många år, i decennier.
            De har våndats, tvekat, mått dåligt, sörjt.
          </note>
          <note>
            Utred alla adoptioner! Än så länge har jag inte sett några bevis
            för att alla adoptioner på 2000-talet är rättssäkra. Så utred,
            utred nu och utred ordentligt!
          </note>
          <note>
            Vad tänker ministern och regeringen göra för att garantera att
            alla internationella adoptioner framöver är etiska och rättssäkra?
            Och när får vi se en utredning? No más silencio!
          </note>
          <note>
            Anf. 7 Socialminister LENA HALLENGREN (S):
          </note>
          <note>
            Fru talman! Tack, Jon Thorbjörnson, för dialogen!
          </note>
          <note>
            Jag tycker inte att vi ska överdriva skillnaderna partier emellan,
            som egentligen inte finns. Det är inte så vanligt att riksdagens
            samtliga åtta partier, egentligen med samma inriktning, tycker
            att man ska göra en översyn av något. Jag tror inte att någon
            ska behöva sväva i ovisshet om att det kommer att ske en översyn.
            Att gå till botten med varje enskild adoption tycker jag dock
            är att lova för mycket. Detta kanske jag skulle ha sagt i ett
            tidigare inlägg, så att Jon Thorbjörnson kunde replikera på det.
          </note>
          <note>
            Det handlar om att se över hur vår adoptionsförmedling ser ut
            och hur den har varit organiserad, och sedan får vi titta på formerna
            för hur långt man kommer. När det gäller att ge den enskilde möjligheten
            att gå till botten med detta och inte bara söka sina rötter utan
            också reda ut eventuella oegentligheter vill jag bestämt hävda
            att den möjlighet som MFoF har inte har utnyttjats i särskilt
            stor utsträckning så här långt. Under 2020 valde 80 personer att
            kontakta myndigheten för att få stöd i att söka sitt ursprung,
            och det kommer naturligtvis att finnas möjlighet för fler att
            söka sådant stöd i takt med att man både får kunskap om att stödet
            finns och att intresset kanske vaknar.
          </note>
          <note>
            Jag vill avslutningsvis kommentera frågan om att garantera. Vi
            gör naturligtvis allt vi kan för att se till att kommuner utreder,
            att adoptionsförmedlingarna är auktoriserade och har tillstånd
            och att man auktoriserar och har tillsyn i respektive länder.
            Att både kommuner, organisationer och statliga myndigheter är
            inblandade har av Statskontoret bedömts vara den bästa modellen.
            Sedan kan det verkligen diskuteras hur många kommuner som ska
            utreda detta och hur många länder man ska adoptera från, när de
            internationella adoptionerna är så få och man ska mäkta med att
            göra tillsynsresor och så vidare. Är det en rimlig organisation
            och struktur som vi har när de internationella adoptionerna är
            så få? Denna fråga får vi också återkomma till.
          </note>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2020/21:418 om prioritetsordningen
            vid vaccination mot covid-19
          </note>
          <note>
            Anf. 8 Socialminister LENA HALLENGREN (S):
          </note>
          <note>
            Fru talman! Arin Karapet har frågat mig på vilken grund papperslösa
            personer skulle ha större rätt att få vaccin, då han menar att
            de får gå före svenska medborgare samt personer med uppehållstillstånd
            i fas 4, och om jag kommer att vidta några åtgärder för att ändra
            prioritetsordningen.
          </note>
          <note>
            I enlighet med hälso- och sjukvårdslagen sker vaccinationerna
            efter behov. Det är därför Sveriges äldsta medborgare vaccineras
            först, tillsammans med den vård- och omsorgspersonal som jobbar
            nära dem. Det är också därför personer i medicinska riskgrupper
            är mycket högt prioriterade. Jag förutsätter att vi kan hålla
            detta i minnet under debatten. Jag förutsätter också att vi kommer
            ihåg att covid-19 är en smittsam sjukdom.
          </note>
          <note>
            Vaccinationsarbetet behöver nå hela befolkningen, och särskilda
            insatser kan därför behövas riktas till olika grupper, inte minst
            till personer som av olika skäl kan ha svårt att följa rekommendationer
            om smittskyddande åtgärder. Dessa svårigheter innebär att sådana
            personer har en ökad risk för att bli smittade och sprida smittan
            vidare. Det kan bland annat gälla personer med demenssjukdom,
            personer med kognitiv eller psykisk funk ­ tionsnedsättning och
            personer som lever i socialt utsatta situationer.
          </note>
          <note>
            Däremot har avsikten aldrig varit att hela grupper av människor
            ska prioriteras utifrån till exempel socioekonomi, vilket Folkhälsomyndighe
            ­ ten också har förtydligat. Däremot kan det som sagt i sådana
            grupper finnas personer med särskilt hög risk för att bli smittade
            eller sprida smitta. Då behöver samhället se till att de kan bli
            vaccinerade. Här är det viktigt att regioner fortsätter sitt arbete
            med att identifiera sådana personer.
          </note>
          <note>
            En hög vaccinationstäckning skyddar oss alla.
          </note>
          <note>
            Anf. 9 ARIN KARAPET (M):
          </note>
          <note>
            Fru talman! Jag tackar socialminister Hallengren för svaret.
          </note>
          <note>
            Folkhälsomyndigheten har nu backat. När jag skrev denna interpella
            ­ tion fanns denna rekommendation kvar på deras hemsida. Men dagen
            efter valde man att backa. Mitt inlägg i denna debatt kommer därför
            inte att bli så långt.
          </note>
          <note>
            Men jag ska ändå problematisera varför det uppstod en sådan upprördhet.
            Det finns nämligen en väldigt stor oro ute bland våra äldre och
            bland de människor som har en förhöjd risk.
          </note>
          <note>
            Jag vet inte hur det är att sitta i regeringsställning nu och
            hantera denna kris. Men om jag tittar utifrån har jag väldigt
            många åsikter som moderat och från oppositionen. Men jag förstår
            också att det inte är enkelt att hantera en pandemi.
          </note>
          <note>
            Det är bra att ministern gör ett kraftigt avståndstagande och
            klart och tydligt anser att det är det medicinska behovet som
            ska styra. Det är viktigt att inte bara regioner utan även kommuner
            och regeringen har en uppsökande verksamhet när det kommer till
            socioekonomiskt utsatta grupper. Det kan vara personer som är
            hemlösa, personer som har missbruksproblem, personer som inte
            har en fast bostad etcetera. Med en uppsökande verksamhet kan
            man identifiera om det finns medicinska behov eller inte. Denna
            sjukdom kan slå till mot oss alla.
          </note>
          <note>
            Fru talman! Det som kritiken handlade om var att man sa att en
            hel grupp skulle gå före i fråga om den allmänna vaccinationen.
            Som exempel kan jag ta att en 25-årig illegal invandrare per automatik
            skulle gå före en person i 60-årsåldern i kön som inte har en
            förhöjd risk. Men nu har man backat från det. Därmed tänker jag
            inte heller göra så mycket politik av detta. Jag tackar ministern
            för att hon tar kraftigt avstånd från Folkhälsomyndighetens rekommendation
            och att det är behov, ålder och medicinsk status som ska avgöra
            vid prioriteringen av vaccination och inte att man tillhör en
            viss grupp.
          </note>
          <note>
            Anf. 10 NICKLAS ATTEFJORD (MP):
          </note>
          <note>
            Fru talman! Arin Karapet frågade i sin interpellation på vilken
            grund som papperslösa anses ha rätt att få vaccination. Sedan
            justeras det här lite grann, eftersom Folkhälsomyndigheten i sitt
            förtydligande ändå säger att det ska göras en medicinsk prioritering.
          </note>
          <note>
            Men jag kan inte sluta undra vad denna fråga egentligen bottnar
            i, förutom en hänvisning till något slags allmän oro i samhället.
            Grunden till att man jobbar med papperslösa är väl humanitär,
            medicinsk och mänsklig?
          </note>
          <note>
            Den som har följt utvecklingen av pandemin under året kan konstatera
            att det är en kontaktsmitta. Människor har hela tiden uppmanats
            att undvika kontakter. Då kan man fråga: Hur är det att leva i
            Sverige som papperslös? Oavsett om det är olagligt eller inte
            har vi papperslösa i detta land. Är det lätt att följa rekommendationerna?
            Inom vilka yrken jobbar papperslösa? De jobbar inom kontaktyrken.
            I vilka yrken finns den största smittan? Jo, den finns inom kontaktyrken.
            Kan de jobba hemifrån? Nej, det kan de inte, eftersom de oftast
            jobbar inom matdistribution och olika serviceyrken. Kan de stanna
            hemma vid minsta symtom? Nej, det kan de inte, eftersom de i princip
            är daglönare. Att stanna hemma innebär att det inte kommer några
            pengar den dagen. Och det innebär att de den dagen väljer att
            inte äta. Det finns därför en stor anledning för dem att gå till
            jobbet även vid symtom eftersom de inte är en del av det allmänna
            skyddssystemet.
          </note>
          <note>
            Hur bor dessa människor? Troligtvis bor de inte i stora och rymliga
            villor utan väldigt trångt. Och hur transporterar de sig? Troligtvis
            sker det inte i egen bil utan kollektivt.
          </note>
          <note>
            Allt det som jag beskriver är saker som bidrar till ökad risk
            att bli smittad, ökad risk att smitta andra och ökad risk att
            dö. Mig veterligen tycks detta virus inte ta hänsyn till legal
            status, hudfärg eller medborgarskap, utan det smittar oavsett.
            Om vi vill få stopp på denna smitta gäller det att samhället jobbar
            med att identifiera och vaccinera människor som löper extra hög
            risk. Och papperslösa är uppenbarligen en sådan grupp. Alla papperslösa
            befinner sig inte i den situation som jag beskrev, men jag tror
            att merparten gör det.
          </note>
          <note>
            Som ministern föredömligt beskrev ska hälso- och sjukvård ges
            efter behov. Jag tyckte mig höra att ledamoten Karapet ändå anser
            att hälso- och sjukvård ska ges efter behov. Annars kan man av
            tonen i denna interpellation ana att det är någon annan princip
            som ska gälla. Men det kan vara bra om ledamoten klargör om det
            finns andra principer som ska styra hur hälso- och sjukvård fördelas.
            Är det bara behov som ska gälla, är det också till exempel legal
            status?
          </note>
          <note>
            Anf. 11 Socialminister LENA HALLENGREN (S):
          </note>
          <note>
            Fru talman! En interpellation kan dras tillbaka. Men jag tackar
            ändå Arin Karapet för att han inte drog tillbaka interpellationen.
            Jag tror att det är klokt att vi får reda ut frågan och utbyta
            några ord om den i riksdagens kammare.
          </note>
          <note>
            Man kan välja att använda ordet backa om det som Folkhälsomyndigheten
            gjorde. Men det var en olycklig formulering där det snarare beskrevs
            som en hel grupp. Men det finns fortfarande individer. Och det
            är viktigt att se till medicinsk status, medicinskt tillstånd
            och ålder men också socioekonomi och utsatthet.
          </note>
          <note>
            Jag tror att våra regioner som arbetar med hälso- och sjukvård
            vet att det finns många olika faktorer som man behöver ta hänsyn
            till om man i detta fall ska få hela befolkningen att vilja och
            vara beredda att vaccinera sig. Det räcker kanske inte med samma
            information till alla, och det räcker kanske inte med samma information
            översatt till olika språk, utan man får använda sig av lite olika
            sätt att arbeta.
          </note>
          <note>
            Det finns faktiskt ganska många partivänner till Arin Karapet
            som i samband med denna uppmärksamhet när det gäller prioriteringsordningen
            i princip motsatte sig att ens socioekonomi skulle spela roll.
            Jag har svarat på sådana frågor också. Det vore därför välkommet
            om ledamoten allra helst ville understryka hur viktigt det är
            att man i hälso- och sjukvården också tar socioekonomisk hänsyn.
          </note>
          <note>
            Vi har till exempel Rinkebyprojektet som innebär att man arbetar
            med barnhälsovården på ett mycket mer direkt sätt i ett utsatt
            område och följer upp barnet under det första året med både hembesök
            och annat för att se till att skapa en god relation och inte minst
            tala om hur viktigt det är med barnvaccinationer och mycket annat.
            Vi behöver jobba på olika sätt för att nå hela befolkningen. Vi
            måste förstå att det inte handlar om att någon bara går före någon
            annan. Det är ett raster som måste läggas vid sidan av. Prio ­
            riteringsordningen är väldigt tydlig när det gäller ålder och
            medicinsk sta ­ tus vid medicinska diagnoser och tillstånd.
          </note>
          <note>
            Men jag vill understryka hur viktigt det är att vi inte blundar
            för socioekonomin. Det är väl allmänt känt i dag att det skiljer
            sju år i medellivslängd mellan Skärholmen och Danderyd. Det säger
            någonting om att hälsan inte är jämlikt fördelad i befolkningen.
            Det behöver man ha med sig också i ett sådant här sammanhang.
          </note>
          <note>
            Om vi ska minska spridningen och bli av med covid-19 i samhället,
            och om denna pandemi någon gång ska gå över, måste en mycket stor
            del av befolkningen vaccinera sig. Då räcker det inte att göra
            på det enkla sättet och låta dem som vill vaccinera sig, utan
            detta är ett hårt arbete inte bara rent praktiskt – att anlita
            många sjuksköterskor som vaccinerar effektivt. Det handlar också
            om att vi måste fundera över hur vi ska kunna nå olika grupper
            i samhället. Jag tror som sagt var att regionerna egentligen är
            vana vid det här, men jag tror inte att det skadar att vi samfällt
            också understryker att det här är ett perspektiv som man inte
            får tappa bort efter ­ som en del av vaccinationseffekterna i
            så fall går förlorade.
          </note>
          <note>
            Anf. 12 ARIN KARAPET (M):
          </note>
          <note>
            Fru talman! Jag får ta tillbaka lite; jag sa ju att jag skulle
            hålla mig kort i den här debatten.
          </note>
          <note>
            Jag tycker att det är viktigt att om man har skickat in en interpellation
            och ministern har tagit sig tiden att svara så ska man vara här
            i kammaren. Man har 24 timmar på sig och ska inte ställa in i
            sista minuten. Jag tycker att man kan komma hit och tacka för
            svaret.
          </note>
          <note>
            Fru talman! Nu kom Nicklas Attefjord in i debatten och ställde
            en fråga om papperslösa. Jag tror att vi har olika syn på invandring
            och att det är där det börjar. Den som har laglig rätt att stanna
            i Sverige – den som har uppehållstillstånd, arbetstillstånd eller
            permanent uppehållstillstånd eller är svensk medborgare – ska
            gå före. Men finns det ett medicinskt behov där ens liv kan vara
            i fara ska man inte nekas sjukvård. Om du har varit med om en
            trafikolycka ska du inte prioriteras efter någon annan. Du ska
            in, för det handlar om liv och död.
          </note>
          <note>
            Problemet uppstår när man pratar om grupper. Vi kan ta ett exempel,
            och då utgår jag från mig själv. Jag har utländsk bakgrund. Min
            mor har bott, levt och jobbat hederligt i Sverige i sedan 1984
            eller 1985. Hon är diabetiker och hamnar i fas 3. Så har vi en
            person i 24-årsåldern som befinner sig i Sverige illegalt. Ska
            de två bråka om samma köplats? Det är det som blir problemet när
            man slår in en kil i samhället.
          </note>
          <note>
            Socioekonomiska faktorer ska också spela roll. Jag förstår att
            det är problematiskt i Rinkeby. Jag har själv levt i trångboddhet.
            Men det är också ett problem att det i ett års tid har hållits
            bröllop i Södertälje, som också är ett socioekonomiskt utsatt
            område. Som svensk med utländsk bakgrund ser jag själv att det
            som händer när man fattar sådana här beslut är att personer som
            jag, och många andra som gör sin plikt, får ta smällen när någon
            som vill känna sig snäll eller humanistisk tycker att vi ska låta
            någon som inte gör rätt för sig få gå före.
          </note>
          <note>
            Men att vara för snäll kan slå tillbaka, och den som får betala
            notan är inte personer som Nicklas Attefjord. Det är personer
            med mitt utseende som försöker göra rätt för sig varenda dag och
            är genuint trötta på att hela tiden bli misstänkliggjorda, eftersom
            man hela tiden gör undantag och inte håller sig till regelverket.
            Personer som är i Sverige illegalt ska inte vara i Sverige, men
            nu befinner vi oss i en pandemi och ska inte öppna upp den biten.
          </note>
          <note>
            Min fråga är: Varför ska en fullt arbetsför 23-åring som är i
            Sverige illegalt och som inte har förhöjd risk eller något medicinskt
            behov enligt Nicklas Attefjord få gå före, medan en person i 60-årsåldern,
            utan förhöjd risk men i hög ålder, hamnar i den allmänna vaccinationen?
            Det är det som slår in en kil i samhället, och det är därför som
            det gläder mig att ministern faktiskt tydligt säger att det är
            det medicinska behovet som ska gå före. Finns det sedan någon
            illegal papperslös invandrare i Sverige som har förhöjd risk,
            ja, då får den personen gå före personer som jag som är fullt
            friska. Det har jag inga problem med. Problemet är när man tar
            en hel grupp.
          </note>
          <note>
            Nu har dock Folkhälsomyndigheten backat. Tack för mig, fru talman!
          </note>
          <note>
            Anf. 13 NICKLAS ATTEFJORD (MP):
          </note>
          <note>
            Fru talman! Nu blev det tydligt att det är principen att man
            ska göra rätt för sig som ska styra. Då ska man ha tillträde till
            systemet.
          </note>
          <note>
            Jag kan väl förstå den principen. Den frångår ändå delvis det
            som svensk hälso- och sjukvård bygger på, nämligen att vård ska
            ges efter behov. Jag har precis som ledamoten en mamma som har
            levt isolerad under väldigt lång tid och sitter hemma och väntar
            på att få den här vaccindosen. Jag förstår att det är ett problem.
            Det är ett problem för alla, för det har varit jättejobbigt under
            jättelång tid.
          </note>
          <note>
            Om vi ser på papperslösa som grupp och på det som jag beskrev
            som de olika lagren är det ändå så att de är mer utsatta. De har
            en större risk att själv bli smittade, och de har en större risk
            att smitta andra. Det är ju det som är själva grunden till att
            jag tycker att Folkhälsomyndigheten egentligen tänker rätt: att
            man måste identifiera och jobba proaktivt och uppsök ­ ande med
            grupper för att minska smittan. Det är ju det som det handlar
            om ifall vi ska få bukt med pandemin.
          </note>
          <note>
            När man läser ledamotens Twitterflöde verkar det, apropå att
            slå in kilar, även finnas andra frågor som är viktigare. Det handlar
            om ”vi och dom”. Det handlar om dem som inte har rätten.
          </note>
          <note>
            Anf. 14 Socialminister LENA HALLENGREN (S):
          </note>
          <note>
            Fru talman! Vi ska väl återkomma till formalia. Har man ställt
            en interpellation och fått ett svar ska man gå till kammaren.
            Men jag tänker att om man har ställt en interpellation och förutsättningarna
            förändras dagen efter kanske man drar tillbaka den. Det var det
            som var min tanke. Samtidigt har jag stor respekt för att frågan
            absolut kan diskuteras i alla fall, och den här diskussionen visar
            väl att vi kanske inte står så långt ifrån varandra som sociala
            medier ibland ger sken av.
          </note>
          <note>
            Det olyckliga var att man beskrev det som att det var hela grupper
            i egenskap av papperslösa som skulle gå före. Dagen efter förtydligade
            Folkhälsomyndigheten och skrev att i den tredje fasen prioriteras
            även grupper som av olika skäl kan ha svårigheter att följa rekommendationer
            om smittskyddande åtgärder. Det gäller även personer som lever
            i socialt utsatta situationer, till exempel hem- eller papperslösa.
          </note>
          <note>
            Där har man nu tagit bort exemplen, eftersom det leder tanken
            fel. Vad man vill understryka är ju att det handlar om ålder,
            medicinskt tillstånd och socioekonomi. Det gäller alltså att fundera
            på inte bara om personen själv kan drabbas av svår sjukdom utan
            om personen ifråga också kan bidra till att smitta andra, för
            det är ju det man vill komma åt. Men jag tycker att det är väldigt
            bra om den här interpellationsdebatten, om något, kan tydliggöra
            att det i så fall är en individuell bedömning som görs.
          </note>
          <note>
            Vi kan väl ändå passa på tillfället och säga att det är fantastiskt
            att vi står här och diskuterar vaccin och att vi i Sverige är
            i den lyckliga situa ­ tionen att väldigt många vill bli vaccinerade.
            Det är inte fråga om att någon annan minsann får göra det före,
            utan man är faktiskt angelägen om att få sitt vaccin. Det gäller
            förstås båda ledamöternas mammor, det gäller min mamma och det
            gäller alla andra äldre som verkligen måste känna att det är de
            som ska gå först. Det är som vi har sagt från början: Allra först
            är det särskilda boenden, de som har hemtjänst och de som arbetar
            i de verksam ­ heterna, och sedan är det ålder som styr.
          </note>
          <note>
            Jag hoppas och tror därför att alla de medborgare som är över
            65 eller 70 år ska känna att det närmar sig så att man kan bryta
            den isolering som man har fått leva i under väldigt lång tid.
            Jag tycker också att det är glädjande att vi alla ändå, med kanske
            lite olika uttryck, står bakom att vi har en vård efter behov.
            Det är klart att det är det som ska styra. Man ska inte känna
            att det finns någon tvekan där.
          </note>
          <note>
            Även när det gäller vaccin som en del av hälso- och sjukvården
            ska vi göra vårt yttersta för att se till att smittspridningen
            minskar och att pandemin tar slut. Vi ska både skydda individen
            mot svår sjukdom och se till att skydda vårt samhälle mot vidare
            smittspridning.
          </note>
          <note>
            Tack så mycket för interpellationen!
          </note>
          <note>
            Anf. 15 ARIN KARAPET (M):
          </note>
          <note>
            Fru talman! I dessa tider är det kanske också skönt att få visa
            lite känslor. Jag är en känslomänniska, så det betyder att jag
            är i ett väldigt gott tillstånd.
          </note>
          <note>
            Tack för en bra debatt! Jag vill ge ett medskick till socialministern
            och alla i regeringen: Lyft telefonen och ring direkt till Johnson
            &amp; Johnson , Astra Zeneca eller Pfizer och säg att vi vill upphandla
            själva direkt, för vi behöver få vaccin så fort som möjligt!
          </note>
          <note>
            Jag önskar också en trevlig dag och en trevlig arbetsvecka.
          </note>
          <note>
            Anf. 16 Socialminister LENA HALLENGREN (S):
          </note>
          <note>
            Fru talman! Jag tänkte: Vad ska jag ägna mitt sista anförande
            åt? Jag har redan sagt det mesta. Men nu väckte ledamoten helt
            nya frågor, så jag får passa på att ta den bollen.
          </note>
          <note>
            Jag vill gärna stoppa denna tanke hos alla som tror att det finns
            stora lager som ligger på olika ställen och väntar och att frågan
            bara är vilket land, vilka statsråd och vilka premiärministrar
            och presidenter som har rätt telefonnummer. Det är inte så det
            fungerar, utan det produceras vaccin som aldrig förr. Framför
            allt vi i den industrialiserade världen är mycket angelägna; det
            är ju här vi har – och kommer att ha – vaccin i överflöd.
          </note>
          <note>
            Vi har sett till att vi bygger produktionsanläggningar innan
            vaccinerna är godkända; det är ju detta som ökar våra volymer.
            Regeringens vaccinsamordnare Richard Bergström är en av de mest
            aktiva, skulle jag vilja säga, i de europeiska länderna. Det ska
            vi verkligen inte skämmas för, utan jag är väldigt stolt över
            att vi har tagit oss an denna uppgift tillsammans med övriga EU.
            Vi ska inte tro att det skulle ha gått mycket bättre om vi i Sverige
            hade gjort detta själva.
          </note>
          <note>
            Vi har ju gemensamt lagt in rätt mycket ekonomiska resurser i
            dessa olika företag för att underlätta för deras forskning, för
            att de ska kunna producera och för att de ska bygga produktionsanläggningar.
            Vi har gemensamt prövat och sett till att vi har fått dessa avtal
            på plats.
          </note>
          <note>
            Sedan är det klart att vi också vill ha de vacciner som har avtalats
            fram, men jag tror inte att läkemedelsföretagen heller känner
            sig helt glada och nöjda över att de inte kan leverera enligt
            avtal. Det stärker ju inte deras aktier, om uttrycket får användas,
            utan det är klart att de har en väldig vilja både att hinna först
            och visa att de har det bästa vaccinet och att visa att de kan
            leverera och leva upp till våra förväntningar.
          </note>
          <note>
            Vi vill naturligtvis ha mer vaccin. Jag förutsätter att vi i
            Sverige får det vaccin som vi har rätt till och att vi bidrar
            till att det byggs produktions ­ anläggningar så att volymerna
            kommer upp. När vi har använt vaccinet måste vi se till att vi
            inte låter något förfaras och att vi inte låter folk gå före i
            prioritetsordningen. Vi måste också dela med oss till andra länder,
            för om pandemin ska ta slut räcker det inte att vaccinera den
            svenska be ­ folkning ­ en.
          </note>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellationerna 2020/21:321 och 440 om brottslighet
            som drabbar näringslivet
          </note>
          <note>
            Anf. 17 Statsrådet MIKAEL DAMBERG (S):
          </note>
          <note>
            Fru talman! Alexander Christiansson har frågat mig vad jag och
            regeringen ämnar göra för att få bukt med den negativa utvecklingen
            och den otrygghet som växer bland småföretagen.
          </note>
          <note>
            Tobias Andersson har frågat mig vilka åtgärder jag avser att
            vidta för att öka tryggheten för landets företagare, om jag anser
            att drabbade företag i högre utsträckning än i dag bör ersättas
            för brottsligheten och om jag avser att vidta några åtgärder för
            det.
          </note>
          <note>
            Regeringen ser allvarligt på brott som riktas mot företag och
            har vidtagit – och vidtar – ett flertal åtgärder som bidrar till
            att skapa en tryggare miljö för enskilda företagare och som förstärker
            det straffrättsliga skyddet.
          </note>
          <note>
            Ett exempel är den lag om tillträdesförbud till butiker som just
            har trätt i kraft. Den innebär att en person kan förbjudas att
            få tillträde till och vistas i en butik om det på grund av särskilda
            omständigheter finns risk för att han eller hon kommer att begå
            brott i butiken eller allvarligt trakassera någon som befinner
            sig där.
          </note>
          <note>
            På regeringens initiativ har det även införts en ny kvalifikationsgrund
            i straffbestämmelserna om grov stöld och grovt häleri. Kvalifikationsgrunden
            syftar till att systematiska inslag vid stöld- och häleribrottslighet
            ska få ett större genomslag vid bedömningen av om brottet är grovt.
            Dessutom har försök, förberedelse och stämpling till häleri kriminaliserats.
          </note>
          <note>
            För att komma till rätta med bedrägerier, till exempel med bluffakturor,
            har tidigare en straffbestämmelse om grovt fordringsbedrägeri
            införts.
          </note>
          <note>
            Därtill har en ny kamerabevakningslag införts som underlättar
            handelns säkerhetsarbete genom att kravet på tillstånd har tagits
            bort. Polismyndigheten har också i sitt regleringsbrev för 2021
            fått i uppdrag att beskriva hur arbetet med kamerabevakning bedrivs
            och utvecklas i syfte att ge regeringen ett grundligt underlag
            kring hur det fungerar i dag.
          </note>
          <note>
            Ett annat viktigt arbete är naturligtvis den historiska satsning
            som rege ­ ringen gör på att bygga ut Polismyndigheten. Vid årsskiftet
            visade statisti ­ ken att det aldrig tidigare har funnits så många
            poliser och civilanställda i Polismyndigheten. Siffrorna visar
            också att antalet poliser ökat under 2020 i samtliga polisregioner
            i landet.
          </note>
          <note>
            Men oavsett vilka resurser som läggs på polisen kommer det att
            vara svårt att bevaka och utreda bort all brottslighet mot företagare.
            En central del är därför företagarnas egna förebyggande åtgärder.
            Konceptet Trygg i butik, som går ut på att förebygga stölder i
            butik, är ett bra exempel på förebyggande samverkan mellan polis
            och företagare.
          </note>
          <note>
            I syfte att förbättra förutsättningarna för det brottsförebyggande
            arbetet har regeringen även tagit fram det nationella brottsförebyggande
            programmet Tillsammans mot brott. En av målsättningarna med programmet
            är att öka medvetenheten hos de aktörer som tillverkar, säljer,
            innehar eller på annat sätt ansvarar för stöldbegärliga objekt
            om hur de kan bidra till att minska risken för brott.
          </note>
          <note>
            Om man som företagare drabbas av brott är det viktigt att man
            anmäler det. Skador på grund av brott ska i första hand ersättas
            av gärningsmannen. Försäkringar ger också skydd för den som drabbas.
          </note>
          <note>
            De åtgärder som regeringen och Polismyndigheten vidtar förväntas
            leda till en effektivare brottsbekämpning och en ökad trygghet
            för landets företagare. Jag kommer dock att fortsätta följa frågan
            noga.
          </note>
          <note>
            Anf. 18 ALEXANDER CHRISTIANSSON (SD):
          </note>
          <note>
            Fru talman! Tack, statsrådet, för svaret!
          </note>
          <note>
            Av Sveriges företag är 96 procent mikroföretag med 10 anställda
            eller färre. Tillsammans med medelstora företag utgör denna grupp
            99,9 procent av företagen – det är en stor andel av vårt näringsliv.
            Fyra av fem jobb skapas av småföretagen, vilket innebär att de
            spelar en helt central roll för den svenska arbetsmarknaden.
          </note>
          <note>
            Vi har i dag en situation som inte ser så bra ut. I de undersökningar
            som görs av olika branschorganisationer ser man tydligt att utvecklingen
            går åt fel håll. Otryggheten ökar kraftigt, och för första gången
            är trygghetsfrågan den viktigaste frågan i den undersökning som
            Företagarna kom med för någon vecka sedan. Småföretagen går inte
            heller att separera från samhället i stort – otryggheten växer
            bland befolkningen i allmänhet, vilket vi ser som ett problem.
          </note>
          <note>
            Tragiska siffror från Företagarnas undersökning säger att 84
            procent av de brottsutsatta företagarna upplever en minskad tilltro
            till rättsväsendet, att 79 procent har fått ökade kostnader för
            brottsförebyggande åtgärder och att 42 procent uppger att utsattheten
            för brott leder till att planerade investeringar har skjutits
            upp eller uteblivit helt. Andelen företagare som funderat på att
            lägga ned sin verksamhet på grund av den brottslighet som nu pågår
            har ökat från 13 till 19 procent. Anmälningsbenägenheten har minskat
            till 32 procent.
          </note>
          <note>
            Innan jag fick det hedersamma uppdraget i Sveriges riksdag 2018
            arbetade jag bland annat som agent inom modebranschen och sportbranschen
            och hade då privilegiet att resa runt i Sverige och besöka många
            av de småföretagare som är butikschefer och driver små butiker
            och så vidare i detaljhandeln runt om i Sverige. Nästan dagligen
            kom jag där i kontakt med personer som lever med hot, trakasserier,
            stölder, snatterier, inbrott etcetera. Oavsett vad man vill tycka
            om detta är de som utför dessa brott oftast lösa grupperingar
            och organiserade tjuvar från utanförskapsområden som i stort sett
            uteslutande ägnar sig åt denna brottslighet. Det här får naturligtvis
            kortsiktiga och långsiktiga samhällsekonomiska konsekvenser.
          </note>
          <note>
            Jag menar att det finns två centrala skäl till att vi ser den
            utveckling vi just nu ser.
          </note>
          <note>
            Nummer ett är de utländska ligorna. Tullens presstjänst menar
            själv att den tandlösa svenska tullen utnyttjas helt öppet av
            de kriminella, som ser Sverige som ett smörgåsbord för utländska
            ligor. I kombination med den fria rörligheten blir det här katastrof.
            Jag vill också understryka att många sakkunniga menar att den
            satsning på tullen som regeringen nu aviserat kommer att ha liten
            effekt eftersom den helt enkelt är för svag. Det får dock vara
            underlag för en annan debatt.
          </note>
          <note>
            Nummer två är ökad organiserad brottslighet och gäng från utanförskapsområden
            som lever rövare. En stor invandring och en misslyckad integration
            har skapat en grogrund för utanförskap och social distansering
            som lett till gängkriminalitet och brottslighet.
          </note>
          <note>
            Förnekandet av det faktum att den förda migrationspolitiken inte
            gynnat Sverige har inneburit en stor belastning på samhällets
            axlar. Det osunda debattklimatet har fört med sig en stigmatisering
            där de som försökt belysa problemet kallats för fula ord i stället
            för att lyssnas på. Utan en korrekt analys av grunden för problemet
            kan man inte hitta rätt åtgärder, menar jag.
          </note>
          <note>
            Regeringens ambition att vi ska få fler poliser och mer befogenheter
            för myndigheterna är bra. Vi ser inga problem med det alls utan
            står bakom det. Risken är dock att det blir lite som att sätta
            plåster på ett brutet ben om man inte ser grunden, eller som ett
            hål i hinken man kastar resurser i.
          </note>
          <note>
            Min fråga till ministern är om han delar den problemanalys som
            jag precis har redogjort för. Om inte, vad anser ministern egentligen
            vara anledningen till den destruktiva utveckling vi just nu ser?
          </note>
          <note>
            Anf. 19 TOBIAS ANDERSSON (SD):
          </note>
          <note>
            Fru talman! Som om inte Sveriges hårt arbetande företagare hade
            det tufft nog på grund av regelkrångel, omotiverad byråkrati,
            höga skatter, osäker elförsörjning och pandemin och dess konsekvenser
            behöver de ock ­ så oroa sig för och lägga tid och energi på att
            förebygga och i värsta fall utsättas för brott.
          </note>
          <note>
            I min interpellation redogör jag för siffror ur en rapport från
            Företagarna, Sveriges största företagarorganisation för små och
            medelstora företag. Rapporten utgör en skrämmande läsning, fru
            talman. Andelen företagare som upplever otrygghet på grund av
            låg polisnärvaro har ökat från 41 procent till 51 procent mellan
            2017 och 2020. Vidare fastslås att andelen företagare som blivit
            utsatta för brott har ökat från 30 procent till 36 procent under
            samma tidsperiod. Bland företag med anställda har vart ­ annat
            företag blivit utsatt. Utsattheten för brott har framför allt
            ökat inom branscherna handel och tillverkning.
          </note>
          <note>
            Dessa siffror redogör för en dyster verklighet som Mikael Damberg
            och regeringen varit oförmögna att hantera. Siffrorna bör dock
            kompletteras med fall från verkligheten, något som vi regelbundet
            får ta del av genom pressen.
          </note>
          <note>
            Handlaren Andreas Bylger led av gängkriminalitet i sin Icabutik
            i Sätra, vilket föranledde att han skaffade väktare för att skydda
            sig och sin personal. Bland annat följde väktarna anställda till
            tunnelbanan eller hela vägen hem för att garantera deras trygghet.
            Detta är ett medel som flera känt sig nödgade att ta till, trots
            de kostnader det är förknippat med.
          </note>
          <note>
            En annan Icahandlare, Anders Waller i Söderhamn, beskriver hur
            ”misshandel och hot är vardag” i hans butik. Han har personligen
            misshandlats två gånger i butiken.
          </note>
          <note>
            Alaaeldinn Elhandawi valde nyligen att överge sin cykelaffär
            i Malmö efter hot. Till Sydsvenskan säger han: ” Jag lämnade Irak
            för att få säkerhet. Men nu känner jag att jag inte har någon
            trygghet alls .”
          </note>
          <note>
            Fru talman! Dessa utgör endast ett axplock av alla de näringsidkare
            som ryms inom de siffror jag återgett.
          </note>
          <note>
            Ytterst står Sveriges rykte som ett bra land att investera i
            på spel. Dessutom vore konsekvenserna ödesdigra ifall driftiga
            svenskar avstod från att driva eget som en konsekvens av brottsligheten
            – likt Elhandawi. Därför blir det extra bekymmersamt att en av
            fem näringsidkare funderat på att helt lägga ned sin verksamhet
            på grund av brottsligheten, enligt rapporten från Företagarna.
          </note>
          <note>
            Mot denna bakgrund, fru talman, ter sig Mikael Dambergs svar
            något märkligt. Utan att alls beröra rapporten och dess innehåll
            rabblar Mikael Damberg endast upp några åtgärder som han och regeringen
            har vidtagit.
          </note>
          <note>
            Misstolka mig inte: Jag motsätter mig inte de åtgärderna. Tvärtom
            är jag glad för att regeringen, om än sent omsider, valt att anamma
            delar av vår kriminalpolitik och att vissa förbättringar kommit
            på plats. Med det sagt är det dock alldeles uppenbart, utifrån
            den rapport jag redogjort för, att utvecklingen rörande brott
            mot företag går åt helt fel håll, något Mikael Damberg inte tycks
            vilja känna till.
          </note>
          <note>
            Därför frågar jag Mikael Damberg om han har läst rapporten från
            Företagarna, om han delar deras problembild och hur han avser
            att lösa problematiken.
          </note>
          <note>
            Anf. 20 THOMAS MORELL (SD):
          </note>
          <note>
            Fru talman och statsrådet Mikael Damberg! Jag blandar mig i den
            här debatten, för är det något som ligger mig varmt om hjärtat
            är det just företagande och de problem man ställs inför som företagare.
            Jag har min bakgrund i åkerinäringen, och vi har diskuterat problemen
            på vägen åtskilliga gånger. Jag kommer att ta upp detta igen.
          </note>
          <note>
            Jag har ingen klocka i talarstolen, fru talman, så jag ser inte
            tiden.
          </note>
          <note>
            (Statsrådet MIKAEL DAMBERG (S): Jag ser din klocka. Du har 3.30
            kvar.)
          </note>
          <note>
            Oj då! Jag får titta på väggklockan.
          </note>
          <note>
            Ett av problemen, och det har vi diskuterat åtskilliga gånger,
            är möjligheten till logistik, att den kriminella verksamheten
            blir försörjd med transporter. Grundförutsättningen för de kriminella
            är att de kan genomföra sina transporter av det stulna.
          </note>
          <note>
            Mina kollegor tog upp de problem som företagarna står inför.
            Företagarnas rapport är kuslig läsning. Fortsätter detta kommer
            vi att få ett enormt problem med företagandet i Sverige.
          </note>
          <note>
            I statsrådets svar talas det – som vanligt, höll jag på att säga
            – om satsningen på Polismyndigheten. Men den satsningen faller
            ju inte ut på vägen, och det är på vägen vi måste bromsa de kriminellas
            möjlighet att utveckla sin verksamhet.
          </note>
          <note>
            Jag satt som ordförande i transportsäkerhetsgruppen i Västra
            Götaland ett antal år. Det var ett nära samarbete med polisen
            och länskriminalen i dåvarande Västra Götaland. Där kartlade vi
            problemen med kriminaliteten och kunde då se hur de här nätverken
            opererade och skapade ekonomiska resurser för att investera i
            annan kriminell verksamhet.
          </note>
          <note>
            Det finns i dag ingen myndighet ute på vägen som kan bromsa och
            sätta käppar i hjulen för de kriminella. Som min gamle chef på
            trafikpolisen säger: Efter klockan åtta står E6:an öppen ned över
            Öresundsbron, och där kan man köra ut det man har stulit tidigare
            på dagen.
          </note>
          <note>
            Det är oftast beställningsjobb. Det är bilar eller grävmaskiner
            som ska transporteras ut.
          </note>
          <note>
            Jag har tittat lite på Larmtjänsts hemsida. Där kan man gå in
            och se hur läget är just nu. Då är det så här: Under 2020 efterlystes
            totalt 252 entreprenadmaskiner, redskap och traktorer i Sverige.
            Av dessa var 160 maskiner, 39 redskap och 53 traktorer. Av de
            199 efterlysta maskinerna har 48 återfunnits under året, vilket
            innebär att 151 maskiner, eller 75 procent, fortfarande är borta.
            Av 53 efterlysta traktorer har 25 återfunnits. Det innebär att
            53 procent av traktorerna fortfarande är borta.
          </note>
          <note>
            Nu pratar vi om maskiner som är så stora att man inte kan stoppa
            dem i fickan och bära ut dem. Här krävs det tunga fordon för att
            kunna köra undan stöldgodset. Då är det den olagliga trafiken
            i Sverige som hela tiden förser de kriminella med transporttjänster.
            Här måste regeringen förstå sambandet mellan den kriminalitet
            vi omges av och hur den får sin närings ­ tillförsel, som i slutändan
            slår undan benen för det seriösa företagandet.
          </note>
          <note>
            Detta är en oerhört allvarlig situation. Jag har pratat om den
            åtskilliga gånger och känner att jag lär få fortsätta. Vi har
            ju en debatt senare i dag där vi också kommer att diskutera det
            här.
          </note>
          <note>
            Jag vill gärna ha svar på hur statsrådet ser på den här problematiken.
          </note>
          <note>
            Anf. 21 Statsrådet MIKAEL DAMBERG (S):
          </note>
          <note>
            Fru talman! Som tidigare närings- och innovationsminister är
            de här frågorna viktiga för mig. De är alltså inte bara viktiga
            nu i min nuvarande roll som inrikesminister, utan jag jobbade
            tidigare väldigt mycket med småföretag, näringslivsutveckling
            och investeringar i Sverige. Jag träffade handlare som utsatts
            för brott under lång tid och tittade på bedrägerisitua ­ tionen
            som för många företagare verkligen har vuxit under ett antal år
            och även på hot och våld som förekommer i vissa näringssektorer.
          </note>
          <note>
            Det här är viktiga frågor. Vid sidan av att vi har en kriminalitetsdiskussion
            kopplad till det här är det faktiskt så att de små och medelstora
            företagen är i mångt och mycket jobbmotorer, integrationsmotorer
            och tillväxtskapare i svensk ekonomi. De är alltså viktiga att
            jobba med, och det är därför vi säger som vi säger i svaret från
            regeringen, alltså att det här är viktiga frågor som vi verkligen
            adresserar.
          </note>
          <note>
            Jag vill koppla tillbaka lite grann till min tid som näringsminister.
            Då hade jag flera möten då jag lyssnade noga på svaren när jag
            frågade: Vad tror ni gör skillnad för att minska utsattheten för
            er som företagare? Vad är det viktigaste? I princip var nummer
            1 i alla de samtal jag hade fler närvarande poliser, alltså poliser
            i närheten som man kan bygga en relation till, ha kontaktskapande
            arbete med så att man vet att de anmälningar man gör också leder
            till resultat. Det skapar ett enormt förtroende när det fungerar.
            Det var det första som många sa.
          </note>
          <note>
            Många talade också om problemen med kameraövervakning. Man hade
            problem med långa ledtider innan man fick det godkänt, trots att
            man ville använda kameror. Man upplevde att både personalen och
            den egna verksamheten kunde vara tryggare med kameror.
          </note>
          <note>
            En tredje sak, som många inom s vensk h andel lyfte fram, var
            tillträdesförbudsfrågan. Den har varit viktig för verksamheter
            dit vissa individer konsekvent kom tillbaka, antingen narkotikapåverkade
            eller från någon form av gängmiljö, och skrämde personal eller
            bidrog till stölder. Det var också en del diskussioner om skärpta
            straff för den här systematiska brotts ­ ligheten som företagare
            utsattes för, och det var en diskussion om de internationella
            stöldligorna.
          </note>
          <note>
            Nu är det jag som rangordnar – det är möjligt att företagarna
            skulle säga att det var lite annorlunda – men det var kring de
            här områdena som diskussionerna ofta rörde sig.
          </note>
          <note>
            Jag svarade som jag gjorde därför att vi nu har betat av ganska
            många av de här områdena. Bara i går trädde flera nya lagar i
            kraft. Det handlar om tillträdesförbudet, som jag vet är väldigt
            eftertraktat i svensk handel, liksom de skärpta straffen som är
            kopplade till just systematiska stölder och hälerier . Det absolut
            viktigaste jobbet vi gör handlar dock om polistillväxten. Sedan
            har vi också slopat tillståndskravet för kameraövervakning i butik,
            till exempel. Vi har alltså tagit flera steg, men det finns fortfarande
            dystra siffror och en utveckling av verkligheten som måste vändas
            .
          </note>
          <note>
            Jag menar att vi verkligen har lyssnat på vad näringslivet har
            ringat in för problematik och betat av flera av de frågorna för
            att jobba med dem systematiskt.
          </note>
          <note>
            Ja, jag har också tagit del av den här rapporten från Företagarna.
            Jag har läst många av Företagarnas rapporter. Jag har också tagit
            del av NTU, som är den största undersökningen, med 74 000 personer,
            som mäter förtroendet för olika institutioner. Man ska också lägga
            till det här att förtroendet för polisen fortsätter att öka i
            samhället. Det kanske beror på att polisen nu är mer offensiv
            och syns på fler platser även om tillväxten är långt ifrån färdig.
          </note>
          <note>
            Jag tittade också på Svensk Handels senaste trygghetsbarometer
            som delvis visar annorlunda siffror och att anmälningsbenägenheten
            faktiskt ökar i svensk handel. Det där är viktigt att följa, för
            om man inte anmäler brott är det väldigt svårt för polisen att
            kunna vidta åtgärder och komma åt problemen.
          </note>
          <note>
            Anf. 22 ALEXANDER CHRISTIANSSON (SD):
          </note>
          <note>
            Fru talman! Jag instämmer i det, och det är helt uppenbart att
            de insats ­ er som har gjorts kopplat till fler poliser, kameraövervakning
            och så vidare är helt centrala för att stävja detta. Det är egentligen
            inte där som motsätt ­ ningen ligger för mig, utan jag önskade
            svar gällande problemanalysen när det gäller vad roten till detta
            är så att man kan komma inte bara med den typ av åtgärder som
            ministern lyfter här utan också se till detta på ett djupare plan.
          </note>
          <note>
            Fru talman! Jag är genuint orolig över den utveckling vi ser
            i Sverige i dag. Det är därför jag står här. När jag växte upp
            präglades min syn på välfärden och samhället av min gamle morfar
            som växte upp i Göteborgs arbetarklass. Det lärde mig att uppskatta
            vår gemensamma välfärd och vårt land.
          </note>
          <note>
            Många med mig upplever att samhällskontraktet urholkas allt snab
            ­ bare, vilket är oroväckande. Vad händer då? Det är en retorisk
            fråga som jag tänker att alla behöver ställa sig. Det är det här
            som oroar mig.
          </note>
          <note>
            I min hemkommun bor en företagare som heter Jesper. Han är en
            av många som har utsatts för brott, och han har en fråga till
            ministern som jag önskar läsa upp: Jag och min kollega driver
            en mindre byggverksamhet som sysselsätter oss två. Många småföretagare
            skulle nog känna igen sig i långa arbetsdagar, pappersarbete och
            kundbesök både helg och kvällstid. För att få ut en normal och
            rimlig lön vid månadsslutet krävs ekonomisk planering, men vi
            har trots detta kommit att trivas bra med vår vardag.
          </note>
          <note>
            I vår verksamhet erbjuder vi våra kunder ett brett utbud av byggtjänster
            som för oss inneburit ganska stora investeringar i maskiner, verktyg
            och arbetsmaterial såsom byggställningar etcetera . Risken att
            bli utsatt för inbrott och stölder har alltid varit någonting
            som vi har diskuterat och haft med i vår arbetsplanering för att
            minska både riskerna och konsekvenserna om det skulle hända något.
            Vi måste tänka på var vi parkerar våra bilar och var vi förvarar
            våra verktyg under nätterna, för att ta några exempel.
          </note>
          <note>
            De senaste åren har vi sett vi en tydlig förändring när det gäller
            risken att bli utsatt för brott. Förra året, 2020, fick vi inbrott
            i våra bilar två gånger. Båda gångerna skedde det mitt på dagen:
            ena gången utanför skolan där en av oss var inne på ett kort möte
            angående sitt barn och andra gången utanför en matbutik.
          </note>
          <note>
            Vid båda tillfällena blev bilarna tömda på alla de maskiner vi
            har med oss för att utföra våra tjänster åt våra kunder. Första
            gången åkte vi i panik till en butik för att köpa nya verktyg.
            Då sa säljaren att vi det var fjärde gången den dagen som en kund
            kom in i butiken i samma ärende. Vi ser ofta små transportbilar
            från andra firmor som, precis som vi, kör runt med tejpade sidodörrar.
          </note>
          <note>
            Vi har försäkringar, men de täcker endast en del av den ekonomiska
            skada vi lidit. Självrisker på stölden, självrisker på skadat
            fordon, värdeminskning på maskiner, tillbehör som inte täcks av
            försäkringen, utebliven arbetstid för lagning av bil, polisanmälan
            och kontakt med försäkringsbolag – listan blir snabbt lång och
            med höga totalbelopp.
          </note>
          <note>
            För vår del innebar detta att det vid första stöldtillfället
            blev en sommarmånad utan möjlighet att ta ut lön, och andra tillfället
            i november ledde till att det inte blev någon julledighet.
          </note>
          <note>
            För en egenföretagare är det inte enbart en ekonomisk fråga,
            utan familjen påverkas också direkt av det som händer i verksamheten.
            Om detta år skulle innebära samma typ av påfrestning för vår verksamhet
            kommer det att bli svårt att motivera för våra familjer att vi
            ska fortsätta driva företaget.
          </note>
          <note>
            En mycket stor del av denna typ av brott som drabbat vår verksamhet
            och många andra i samma bransch utförs av ligor, vilka ofta opererar
            över gränserna.
          </note>
          <note>
            Är det rimligt att många småföretagare får betala ett så högt
            pris för den fria rörligheten? Vi tar vår del av säkerhetsansvaret
            genom förstärkta stöldskydd på våra bilar, larm på lokaler, dokumentation
            av inventarier och planering för att minska riskerna att bli utsatt
            i verksamheten. Men vilket ansvar tar ministern? Och vad tänker
            ministern göra för att konkret åtgärda detta?
          </note>
          <note>
            Anf. 23 TOBIAS ANDERSSON (SD):
          </note>
          <note>
            Fru talman! Återigen vill jag betona att flera av de åtgärder
            som Mikael Damberg lyfter fram när det gäller vad regeringen har
            gjort är eftersträ ­ vansvärda. Det är åtgärder som vi har stått
            bakom och där vi kanske har haft synpunkter på hur de skulle kunna
            förstärkas och dylikt, likt tillträdes ­ förbudet. Men det är
            fortfarande så att dessa kommer på plats, precis som Mikael Damberg
            nämner, den här veckan, alltså drygt sju år in i Löfven ­ regeringarnas
            regeringstid. Det skulle inte jag ha varit jättestolt över.
          </note>
          <note>
            När det gäller just polistätheten kom Polismyndigheten i dag
            med ett äskande på avsevärt mycket mer. Det är historiskt sett
            bara Sverigedemo ­ kraterna som matchar den typ av anspråk som
            Polismyndigheten hävdar att den behöver göra för att kunna erbjuda
            konkurrenskraftiga löner till sin personal och därmed möjliggöra
            för oss att nå det polistäthetsmål som regeringen har satt upp.
          </note>
          <note>
            Fru talman! Det finns goda skäl att problematisera Mikael Dambergs
            beröm till den egna regeringen. Jag redogjorde i mitt förra inlägg
            för hur en av fem näringsidkare har funderat på att lägga ned
            sin verksamhet på grund av brottslighet och för att varannan företagare
            upplever otrygghet på grund av låg polisnärvaro. Det sistnämnda
            gör man trots den, för att använda Mikael Dambergs egna ord, historiska
            satsningen på Polismyndigheten , som han skryter om i sitt svar.
          </note>
          <note>
            Än värre blir det när jag följer upp med ytterligare siffror
            från Företagarnas rapport. Hela 84 procent av de brottsutsatta
            näringsidkarna uppger minskad tilltro till rättsväsendet. Det
            kan man inte tro när man tar del av Mikael Dambergs stolta svar.
            79 procent har fått ökade kostnader för brottsförebyggande åtgärder
            – fyra av fem näringsidkare, fru talman. Det är uppenbart att
            brottsligheten belastar vårt näringsliv.
          </note>
          <note>
            Daniel Erlandsson, ägare av vitvarukedjan Din Elon-butik, uttryckte
            det såhär i en intervju i Dagens industri: ” Brottskostnaden är
            inte bara värdet av det som stjäls eller prislappen på reparationerna.
            Det som kostar mest är avbrottet i verksamheten och tiden du som
            företagare lägger ned på allt runt omkring .”
          </note>
          <note>
            Fru talman! Givet detta tror jag knappast att drabbade företagare
            uppskattar att Mikael Damberg lägger ansvaret på näringsidkarna
            själva när han i sitt svar uttrycker: ”En central del är därför
            företagarnas egna förebyggande åtgärder.” Näringsidkare som har
            tagit risker för att bidra till samhället och som sedan lider
            ekonomiskt som en konsekvens av att regeringen har misslyckats
            med att förebygga brott, straffa förövare och rent allmänt hålla
            samhället tryggt ska enligt regeringen ansvara för detta själva.
          </note>
          <note>
            Naturligtvis ligger det i näringsidkarnas intresse att vidta
            förebyggande åtgärder, vilket många också gör. Men jag kan inte
            undgå att reflektera över att näringsidkare tvingas stå för notan
            för regeringens tillkortakommanden på området.
          </note>
          <note>
            Som om det inte vore nog med dessa kostnader uppger 42 procent
            av de tillfrågade i Företagarnas rapport att utsattheten för brott
            leder till att planerade investeringar har skjutits upp eller
            uteblivit. Näringsidkare tvingas bekosta förebyggande åtgärder
            samtidigt som tid, energi och peng ­ ar tas i anspråk när de väl
            utsätts för brott. Oron de upplever resulterar i att investeringar
            uteblir.
          </note>
          <note>
            Det går inte att komma undan att brottsligheten i dag ligger
            som en våt filt över näringslivet och begränsar vår ekonomi och
            tillväxt på grund av regeringens misslyckanden. Känner Mikael
            Damberg att han och regering ­ en har ett ansvar för den problematik
            jag har återgett?
          </note>
          <note>
            Anf. 24 THOMAS MORELL (SD):
          </note>
          <note>
            Fru talman! Jag fick inget svar på frågan jag ställde till statsrådet.
            Jag hoppas att jag får det nu.
          </note>
          <note>
            Om vi ska komma till rätta med att de kriminella tar allt större
            plats i vårt samhälle måste vi bromsa deras möjligheter att skapa
            ekonomiska resurser. Var bromsar vi dem bäst? Det gör vi ute på
            vägen, eftersom de använder vägen i sin logistik. Det är där de
            sköter hela sin verksamhet. Företagen som drabbas lider av detta.
          </note>
          <note>
            Jag inser att man inte kan ha en polis i vartenda gathörn. Men
            om vi ska komma till rätta med det här måste det vara så pass
            mycket kontroller ute på vägarna att upptäcktsrisken ökar. Och
            man måste sätta in tydliga straff, även för den som beställer
            en olaglig transport. Syftet med den olagliga transporten är ofta
            ett annat än att köra det gods som någon har beställt. De dumpar
            priserna och tar in pengarna någon annanstans.
          </note>
          <note>
            Jag hoppas innerligt att statsrådet förstår sambandet mellan
            den olagliga trafiken och det problem som vi diskuterar här. Seriösa
            företagare drabbas av den kriminaliteten. Den som köper den typen
            av transporter sponsrar faktiskt den kriminella verksamheten.
            Då måste det också vara tydliga straff för den som köper den typen
            av transporter och därmed bereder väg för de kriminella att skapa
            ekonomiska resurser.
          </note>
          <note>
            När jag satt som ordförande i transportsäkerhetsgruppen i Västra
            Göta ­ land – det är länge sedan nu , nio år – var det här tydligt
            kartlagt av polis ­ en. Det har gått nio år, och vi diskuterar
            fortfarande problemet. Jag hoppas innerligt att det inte ska ta
            nio år till. Men det kan det inte göra; det är val 2022. Då hoppas
            jag att det ska ändras.
          </note>
          <note>
            Anf. 25 Statsrådet MIKAEL DAMBERG (S):
          </note>
          <note>
            Fru talman! Tyvärr hinner jag inte besvara alla frågor här, Thomas
            Morell. Men vi har en interpellationsdebatt till direkt efter
            den här. Den kommer att handla ännu mer om de frågorna. Jag är
            helt säker på att vi kan ha det utbytet inom ramen för den. Jag
            väljer därför att koncentrera mig lite mer direkt på företagarna
            och de internationella stöldligorna. Det är grunden för de här
            interpellationerna.
          </note>
          <note>
            Det är inte min mening att säga att företagarna själva ska bära
            hela ansvaret för att bekämpa brottslighet eller förebygga brott.
            Men när jag träffar Svensk Handel och Företagarna uppfattar jag
            att de organisationerna är djupt involverade i att hjälpa sina
            medlemmar att jobba förebyggande.
          </note>
          <note>
            Ett av deras starkaste krav har varit att samarbetet mellan branscher
            och polis ska fungera bättre. Vi har sett att det har fått effekt
            i vissa sektorer. Titta bara på grannsamverkan och vilken effekt
            det har fått på bostadsinbrotten runt om i Sverige! Det får alltså
            tydlig effekt, också mot internationella stöldligor. Titta på
            de delar av Sverige där man har haft bäst samarbete kring båtklubbar
            för att motverka de internationella stöldligornas angrepp på båtmotorer
            och annat! Det har haft en dramatisk effekt. Det är ganska enkla
            åtgärder och ett systematiskt arbete som man kan vidta för att
            minska risken för stöld och att bli utsatt.
          </note>
          <note>
            Jag tror att många, både företagare och handlare, är intresserade
            av att veta hur man smartast bedriver ett brottsförebyggande arbete,
            också för egen del för att se till att inte utsättas. Jag tror
            att det är viktigt att vi fort ­ sätter att jobba med det i samhället,
            inklusive företagarna.
          </note>
          <note>
            De internationella stöldligorna är definitivt ett av de stora
            problemen vi har i Sverige kopplat till den typ av stölder som
            vi diskuterar i dag. Regeringen tog ett initiativ och gav flera
            olika myndigheter i uppdrag att jobba tillsammans. De skulle redovisa
            hur de kan bli mer effektiva i att bekämpa stöldligorna. Man jobbar
            mycket mer underrättelsebaserat i dag. Man jobbar med Europol,
            de internationella nätverken och polisorganisa ­ tioner i Europa,
            för att samverka kring detta.
          </note>
          <note>
            Skärpta straff efterlystes. Det har vi nu genomfört, inte minst
            för bostadsinbrotten, som vi skärper straffen för, och för de
            systematiska stölderna. Nu har vi jobbat. Snart kommer vi, enligt
            den proposition som regeringen har lagt på riksdagens bord, att
            få på plats ett system med säkra länder. Det gör att Migrationsverket
            egentligen direkt kan utvisa människor som inte kommer att få
            rätt att stanna i Sverige. Därmed kan de inte ägna sig åt brottslig
            verksamhet under tiden.
          </note>
          <note>
            Tullen har fått ökade resurser, och nu ligger ett förslag om
            att tullen också ska kunna stoppa stöldgods som är på väg ut ur
            Sverige. Det har man inte haft befogenhet att göra. Jag menar
            alltså att det även på det området pågår ett systematiskt arbete
            med att stärka samhällets förmåga att jobba mot internationella
            stöldligor.
          </note>
          <note>
            Vi ser också att modus ändras. För några år sedan var det mycket
            stölder i bostäder. Det är inte längre lika mycket bostadsinbrott.
            Det förekommer fortfarande, men det har minskat ganska kraftigt.
            I dag är det just byggföretag som drabbas hårt av de internationella
            stöldligorna. I morgon kan det vara någonting annat, eftersom
            stöldligorna är duktiga på att gå på det som är mest lukrativt.
          </note>
          <note>
            Jag menar att vi ska stoppa dem från att komma in. Vi ska jobba
            under ­ rättelsebaserat för att slå ut ligorna. Vi ska jobba med
            förebyggande insat ­ ser. Vi ska jobba internationellt, med Europol
            och andra länder. Vi ska också se till att tullen får ökade befogenheter.
            Vi gör det samtidigt som vi kraftfullt bygger ut Polismyndigheten.
            Jag är övertygad om att det ger oss nya möjligheter att göra Sverige
            mycket mindre attraktivt för de internatio ­ nella stöldligorna
            att agera i. Det är i alla fall mitt mål som inrikesmi ­ nister.
          </note>
          <note>
            Anf. 26 ALEXANDER CHRISTIANSSON (SD):
          </note>
          <note>
            Fru talman! Jag har full respekt för att det kan vara tufft att
            hinna svara på frågor från oss alla tre. Från mig var det en tvådelad
            fråga. Den ena berörde just organiserade stöldligor och näringslivet
            och detaljhandeln, som utsätts för trakasserier, hot, inbrott,
            stölder och allt vad det är. Där har vi en annan problematik.
            Det var det min första fråga till ministern gällde, kopplat till
            min analys av problemet. För mig är det viktigt att man förstår
            grunden för att kunna komma med rätt åtgärder.
          </note>
          <note>
            Jag skulle också uppskatta om svaret till Jesper kunde bli lite
            tydligare, så att han blir nöjd.
          </note>
          <note>
            Att den socialdemokratiska ideologin i grunden inte värdesätter
            privat ägande och näringsidkare är inte konstigt. Den rödgröna
            regeringens prioriteringar vittnar om det. Man agerar, men för
            långsamt och för svagt. Arbetarnas perspektiv är otroligt viktigt,
            men arbetsgivarens perspektiv är helt avgörande i en tjänsteekonomi,
            inte minst då den moderna arbetsmarknaden inte ser ut som under
            70-talets Sverige.
          </note>
          <note>
            I grunden väljer regeringen att se förövare som offer, vilket
            är ett stort problem som går som en röd linje genom all politik.
            Det ger ett eko in i alla de framlagda åtgärder som ska ta itu
            med problem som kräver tuffa åtgärder. I slutändan får hårt arbetande
            småföretagare betala priset, vilket jag beklagar. Detta är och
            förblir min slutsats i frågan.
          </note>
          <note>
            Jag tackar för debatten och passar på att önska alla i kammaren
            en trevlig arbetsvecka.
          </note>
          <note>
            Anf. 27 TOBIAS ANDERSSON (SD):
          </note>
          <note>
            Fru talman! Jag tackar för de svar som hittills har kommit från
            Mikael Damberg.
          </note>
          <note>
            Det råder inga tvivel om att det finns frågor där vi delar syn
            på det hela. Jag är glad och stolt över att Sverigedemokraterna
            under en lång tidsperiod har legat på regeringen så att den vidtar
            straffskärpningar och riktade åtgärder för att få bukt med den
            problematik som vi i dag diskuterar. Tillträdesförbudet är ett
            exempel på det, men det finns även annat.
          </note>
          <note>
            Det är anmärkningsvärt att det har dröjt så länge för regeringen.
            Den har ändå i två olika konstellationer och under lång tid suttit
            vid makten. Det är dock glädjande att vi nu, något år före valet
            och den initiala valrörel ­ sen, kan få åtgärder på plats.
          </note>
          <note>
            Flera av de åtgärder som har kommit igång kommer att göra märkbar
            skillnad. Jag hoppas att vi kan se det i framtida rapporter. Men
            flera av de åtgärder som Mikael Damberg uppger att regeringen
            avser att vidta utöver de som redan har trätt i kraft hade vi
            kunnat initiera långt tidigare. Då hade vi inte sett den ökning
            av brottslighet mot företag som har ägt rum under regeringens
            tid vid makten. Detta finner jag anmärkningsvärt.
          </note>
          <note>
            I sitt senaste inlägg tar Mikael Damberg upp hur man inom civilsam
            ­ hället, näringslivet etcetera agerar brottsförebyggande. Det
            tycker vi natur ­ ligtvis är positivt. Det finns uppenbarligen
            starka incitament för närings ­ idkarna att agera på ett sådant
            sätt givet regeringens tillkortakommanden. I den bästa av världar
            hade vi begränsat möjligheten för till exempel ut ­ försel av
            stöldgods, vilket Thomas Morell var inne på. Då hade den en ­
            skilda Icahandlaren behövt anställa vakter eller samverka med
            det lokala näringslivet för att vidta åtgärder, vilket man har
            gjort som en konsekvens av att regeringen har brustit.
          </note>
          <note>
            Jag vill återigen fråga Mikael Damberg om han anser att regeringen
            har ett ansvar för den problematik som vi har diskuterat här i
            dag och för att den har kunnat uppstå.
          </note>
          <note>
            Anf. 28 Statsrådet MIKAEL DAMBERG (S):
          </note>
          <note>
            Fru talman! Det är många partier som bär ett ansvar för att vi
            har hamnat i den här situationen med brottsligheten vi har i Sverige
            men även med Sveriges brist på poliser. Det har under en lång
            rad år utbildats alldeles för få poliser. Vi har heller inte tagit
            segregationsfrågorna på allvar utan har låtit vissa bostadsområden
            i alldeles för hög grad få leva ett eget liv. Det hade behövts
            tydlig statlig närvaro och ett bättre förebyggande arbete i både
            skola och socialtjänst för att segregationen inte skulle ha vuxit
            och brett ut sig över Sverige. Jag tror att många partier har
            ett ansvar för detta.
          </note>
          <note>
            Jag tar ett stort ansvar för det vi gör här och nu. Vi utökar
            polisen på ett sätt som vi aldrig tidigare har gjort i historien.
            På områdena handel och internationella stöldligor har vi genomfört
            en lång rad åtgärder för att kom ­ ma till rätta med problemen.
            Jag delar Sverigedemokraternas analys av att dessa åtgärder kommer
            att få effekt. Det är kul att man ändå kan få höra av Sverigedemokraterna
            att de tror på att den politik som regeringen bedriver kommer
            att få effekt.
          </note>
          <note>
            Vad gäller svartmålningen av Sverige rent generellt får man vara
            lite försiktig. Sverige är ett av världens mest konkurrenskraftiga
            länder. Vi har ett av världens bästa näringslivsklimat, vilket
            syns när en internationell rankning görs. Vi är ett av de mest
            innovativa länderna i världen. Vi har vår beskärda del av problem,
            och brottslighet är ett av de problem som vi nu hanterar väldigt
            resolut. Men det finns inget ifrågasättande av privat äganderätt
            hos Socialdemokraterna. Då hade vi inte under vår regeringstid
            och före pandemin kunnat skapa 350 000 nya jobb. 250 000 av dem
            fanns framför allt i privat sektor. Detta är alltså viktiga frågor
            för oss.
          </note>
          <note>
            Det är feltänkt av Sverigedemokraterna om de tror att man ska
            sätta arbetsgivarnas perspektiv mot de anställdas perspektiv här.
            Jag har träffat fackförbundet Handels. Där är man lika glad över
            tillträdesförbudet som Svensk Handel är.
          </note>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellation 2020/21:360 om stölder och olaglig
            godstrafik
          </note>
          <note>
            Anf. 29 Statsrådet MIKAEL DAMBERG (S):
          </note>
          <note>
            Fru talman! Thomas Morell har frågat mig om jag och regeringen
            ser sambandet mellan de omfattande stölderna och den olagliga
            godstrafiken i Sverige och vilka åtgärder som vidtas.
          </note>
          <note>
            Regeringen arbetar hårt för att möjliggöra för myndigheterna
            att slå tillbaka mot stöldligor och bekämpa all form av kriminalitet.
            Att bygga ut Polismyndigheten är en av regeringens viktigaste
            åtgärder, och vi genomför en historisk satsning på myndigheten.
            Förra året passerade vi halvvägs på vägen mot målet om 10 000
            fler polisanställda år 2024. U nder de kommande åren väntas flera
            tusen nya poliser anställas runt om i landet. Det ta kommer att
            stärka arbetet med att bekämpa stöldligorna och se till att det
            är ordning och reda på vägarna.
          </note>
          <note>
            Regeringen har vidtagit en rad olika åtgärder för att komma åt
            de internationella brottsnätverken. Vi har bland annat gett Polismyndigheten
            i uppdrag att öka sin förmåga att bekämpa stöldligorna samt Polismyndigheten,
            Kustbevakningen och Tullverket ett gemensamt uppdrag att utveck
            ­ la sin samverkan på området. Efter att uppdrage t redovisats
            har regeringen i myndigheternas reglerings b rev angett att de
            ska redovisa hur den samverkan som etablerats rörande insatser
            mot utländska stöldligor har fortsatt att utvecklas .
          </note>
          <note>
            Regeringen har gett Kustbevakningen utökade möjligheter att ingripa
            mot brott och ordningsstörningar även i frågor som ligger utanför
            myndighetens självständiga verksamhetsområde. Till exempel kan
            myndigheten nu bistå Polismyndigheten med att stoppa ekipage med
            misstänkt stöldgods.
          </note>
          <note>
            Regeringen avser vidare att se över Tullverkets möjligheter att
            ingripa när myndigheten i samband med en tullkontroll upptäcker
            brott som ligger utanför Tullverkets ordinarie verksamhet, exempelvis
            om det finns misstanke om utförsel av stöldgods. Ett förslag bereds
            för närvarande inom Regeringskansliet.
          </note>
          <note>
            Därtill har vi tillsatt en utredning om effektivare polisiära
            åtgärder i gränsnära områden som ska ta ställning till om det
            bör göras lagändringar för att effektivisera brottsbekämpningen
            nära gränserna. Det kan bland an ­ nat handla om ändringar när
            det gäller möjligheten att bedriva kamera ­ bevakning och befogenheten
            att använda tvångsmedel som kroppsvisita ­ tion och genomsökande
            av fordon i brottsförebyggande syfte. Utredning ­ ens förslag
            ska i första hand avse Polismyndigheten , men i den utsträck ­
            ning det är motiverat får förslagen även gälla andra myndigheter,
            t ill exem ­ pel Tullverket.
          </note>
          <note>
            För att komma åt de internationella brottsnätverken måste man
            även jobba aktivt med andra medlemsstater, vilket Sverige gör
            inom ramen för bland annat Europol. Vår uppfattning är klar och
            tydlig: K ampen mot stöldligorna måste prioriteras även i EU:s
            brottsbekämpande arbete.
          </note>
          <note>
            Vi vet att stöldgods i vissa fall förs ut ur landet med hjälp
            av godstransporter. Detta måste få ett stopp. Jag är fullt medveten
            om att kontroller av regelverk för yrkestrafik också har positiva
            effekter för att upptäcka brottslig verksamhet, till exempel transporter
            av stöldgods. Här är Polismyndighetens kontroller av yrkestrafiken
            mycket viktiga. Det faktum att det alltid deltar poliser vid kontroller
            av yrkestrafikregelverket i Sverige gör att förutsättningarna
            i grunden är goda för att upptäcka och beivra brottslig verksamhet
            relativt länder som låter yrkesgrupper som saknar polisiära befogenheter
            ta huvudansvaret för att kontrollera yrkestrafiken.
          </note>
          <note>
            Regeringen ser nu över hur kontrollverksamheten av yrkestrafik
            på väg bedrivs. En särskild utredare ska lämna förslag på förbättrande
            åtgärder, inklusive organisatoriska åtgärder, för att fler ska
            följa reglerna på området. Jag vill inte förekomma den pågående
            utredningen. Samtidigt utgår jag ifrån att Polismyndigheten på
            bästa sätt fördelar det stora tillskottet av resurser som myndigheten
            har fått, bland annat till att bekämpa brottslighet på våra vägar.
          </note>
          <note>
            Regeringen kommer fortsatt att prioritera att åtgärder vidtas
            för att komma åt internationella brottsnätvek samt se till att
            det är ordning och reda på vägarna.
          </note>
          <note>
            Anf. 30 THOMAS MORELL (SD):
          </note>
          <note>
            Fru talman! Tack för svaret, statsrådet! Vi fortsätter debatten
            från den förra interpellationen. Det finns en koppling till detta.
            Som alla förstår är det här en fråga som ligger mig varmt om hjärtat.
          </note>
          <note>
            I sitt svar säger statsrådet följande: ”Förra året passerade
            vi halvvägs på vägen mot målet om 10 000 fler polisanställda år
            2024.” Det är bra. Men det räcker inte. Det kan man konstatera
            om man lyfter blicken och tittar ut i samhället. Det behövs fler
            för att man ska komma åt det här. Samhället måste under alla omständigheter
            vara starkare än den kriminella verksamheten. Har vi ett motsatt
            förhållande blir det riktigt besvärligt.
          </note>
          <note>
            Vi pratar om företag som blir utsatta för kriminalitet. Det finns
            en stark koppling mellan de kriminella nätverken och den olagliga
            trafiken. I den grupp jag satt ordförande för kunde vi konstatera
            att de här nätverken bytte skepnad. Ena veckan såg de ut på ett
            sätt, nästa vecka på ett helt annat, och tredje veckan var det
            en helt ny konstellation. De flyttade sig också över stora ytor
            – ena dagen var de i Sverige och nästa i Tyskland. Det gjorde
            att det var svårt för polisen att fånga in dem. Myndigheterna
            måste vara mer på tåspetsarna för att komma åt den här typen av
            verksamhet.
          </note>
          <note>
            Som sagt kommer jag från åkerinäringen. Det händer då och då
            att chaufförer och åkeriägare kommer till sitt åkeri och upptäcker
            att det står någonting som tidigare var en lastbil på gården.
            Man har skruvat dän dörrar, frontpaneler, strålkastare, belysningsramper,
            däck, bromsok och kardanstänger. Fordonen står där som reservdelsförråd
            för dem som ligger och kör olagligt i Sverige. Det här råkade
            ett par åkerier ut för i Stockholm förra sommaren, vilket var
            ganska uppmärksammat inom branschtidningarna. Dörrar, hela frontpartier
            och alltihop var borta när de kom på morgonen. Det är omöjligt
            att bedriva verksamhet när man råkar ut för detta. Katalysatorstölderna
            har ökat med 4 000 procent. Jag tror inte att det är ungdomar
            som är ute och åker och behöver en ny katalysator till sin A ‑
            traktor som stjäl dem, utan det är kriminella nätverk som gör
            det.
          </note>
          <note>
            Hur får man då ut alla de grejer som stjäls? De går på tunga
            fordon. Här har de kriminella nätverken allting serverat. De kan
            bara lasta upp och åka ut. Åtgärden gällande Tullverkets möjligheter
            är tandlös, säger vd:n för Larmtjänst. Man kommer inte att komma
            åt det här, utan det blir i princip så att man tittar på det gods
            som kommer in men inte på det som åker ut.
          </note>
          <note>
            I svaret säger statsrådet att man ska få kameraövervakning och
            befogenheter att använda tvångsmedel som kroppsvisitation och
            genomsökande av fordon i brottsförebyggande syfte. Har man fordonskontroll
            på väg med personal med förordnanden att göra flygande inspektion
            behöver man inte ha några särskilda beslut om att göra en kontroll
            av ett fordon. För att raljera lite kan man säga: Jag äger fordonet
            till dess att jag är klar med kontrollen, och föraren ska lämna
            fordonet till mitt förfogande. Det betyder att jag kan gå igenom
            hela bilen och släpet och se att det är i tekniskt gott skick
            och att godset är lastsäkrat. Om fordonet innehåller farligt gods
            ska detta finnas med i godsdeklarationen. Allt detta ingår i en
            fordonskontroll. Det behövs inga särskilda beslut om husrannsakan
            eller något sådant, utan detta ingår i uppgiften att kontrollera
            fordonet. Har man en verksamhet med fordonskontroll på väg har
            man mycket gratis i kontrollen av det som händer där ute.
          </note>
          <note>
            Anf. 31 Statsrådet MIKAEL DAMBERG (S):
          </note>
          <note>
            Fru talman! Jag börjar med att hålla med ledamoten Morell om
            ganska mycket. Jag brukar göra det i de här debatterna. Det första
            är att jag inte tycker att antalet polisanställda eller poliser
            räcker i Sverige. Av de 5 000 vi nu har ökat med är 4 000 civilanställda
            och ungefär 1 000 poliser. De civilanställda gör ett stort arbete
            på utredningssidan till exempel, så de behövs också i den växande
            organisationen. Men det är klart att vi kommer att behöva flera
            tusen nya poliser de kommande åren i tillväxtfasen. Vi är helt
            överens om att vi inte har en organisation som möter de behov
            som finns i dag, men vi är i en tillväxtfas. Vi ligger i enlighet
            med den plan som vi har för tillväxten så här långt. Polisen gör
            fortfarande bedömningen att det ska vara möjligt att nå det här
            väldigt högt satta målet. När vi satte upp målet var det många
            som ironiserade över det och sa att det inte var möjligt att nå.
          </note>
          <note>
            När det gäller de internationella stöldligorna håller jag också
            med. De opererar inte bara i Sverige utan även i våra grannländer.
            De rör sig mellan olika länder. De ändrar också modus. Ibland
            är det stöldligor som är inriktade på bostadsinbrott. Ibland är
            det byggverksamhet. Ibland är det rattar på fina bilar. Ibland
            är det, precis som sas här förut, godstransporter som är utsatta
            för det här. Det varierar alltså lite. De går efter pengarna och
            vad det finns en marknad för.
          </note>
          <note>
            Därför gäller det att fortsätta jobba internationellt, som jag
            nämnde förut, inom Europolsamarbetet och det underrättelsebaserade
            arbetet. Som jag sa har vi även tillsatt en utredning om polisens
            befogenheter i gränsnära zon. Det handlar om att få ett mer effektivt
            system med kameraövervakning och jobba med att se flöden över
            tid. Det är ett nytt verktyg som jag på sikt tror kan bli väldigt
            intressant för att komma åt de internationella stöldligorna. Genom
            ett bra arbete med andra länder som har haft de här internationella
            stöldligorna kan vi också faktiskt neka en del av de här personerna
            att komma in i Sverige över huvud taget. Är man dömd för brott
            behöver man inte få komma in.
          </note>
          <note>
            När det gäller Tullverket är det klart att jag har sett en del
            rubriker om att det här förslaget är tandlöst och så vidare. Å
            andra sidan är det något som många har efterfrågat under lång
            tid. I dag får Tullverket inte ens ingripa när man misstänker
            eller upptäcker att stöldgods är på väg ut ur landet. Det förslag
            som vi har remitterat är ett steg på väg. Förslaget innebär att
            Tullverket ska få nya befogenheter att stoppa detta.
          </note>
          <note>
            Jag tror inte att Tullverket självt kommer att kunna stoppa alla
            internationella stöldligor. Polisen och andra myndigheter måste
            göra sin del av arbetet. Tullverket har fortfarande en väldigt
            viktig roll i att stoppa narkotika, vapen och sprängmedel från
            att komma till Sverige. Det är också en viktig del av deras huvuduppdrag:
            att ha koll på vad som kommer in i Sverige, så att vi inte får
            större problem med till exempel gängkriminalitet i vårt land.
            Tullverket kommer att fortsätta ha sina huvuduppgifter. Men det
            vi har på förslag är ett system som inte har funnits förut. Tullverket
            får nya befogenheter. Jag tror att det är bra att även kunna stoppa
            misstänkt stöldgods, människohandel och penningtvätt från Tullverkets
            sida som ett steg på vägen. Men det kommer inte att leda hela
            vägen fram.
          </note>
          <note>
            Jag håller också med när det gäller beställaransvar och kontrollen
            av den tunga trafiken. Jag ser fram emot att få utredningens förslag
            inom bara någon månad för att se hur vi kan få ännu bättre ordning
            och reda på vägarna. Det är en del av att bekämpa de internationella
            stöldligorna. Sedan går inte allt stöldgods via de tunga godstransporterna.
            En del kör ju sina egna små bilar över gränserna. Men det är en
            viktig del av att komma åt de internationella stöldligorna.
          </note>
          <note>
            Anf. 32 THOMAS MORELL (SD):
          </note>
          <note>
            Fru talman! Jag tackar statsrådet för svaret. Nej, det är alldeles
            givet att inte allt går på tunga hjul. Det finns även personbilar
            som används för smuggling. Allting är ju inte jättestort när man
            kör. Men en betydande del kan slinka med, så att säga. Bakom annat
            gods ligger det någonting som man vill få in i landet, såsom vapen
            eller ammunition. Det händer också att man skruvar in människor
            i trälådor som står inne bland godset.
          </note>
          <note>
            Jag är utbildare för YKB, alltså yrkeskompetensbevis för yrkesförare.
            Där varnar vi förarna för detta. De ska vara vaksamma om de tar
            över en transport, exempelvis en trailer i hamnen. Varifrån kommer
            den? Hur ser den ut? Vad är det ombord? Finns det någonting där
            som inte ska vara med? Misstänker de någonting ska de omedelbart
            meddela tullen.
          </note>
          <note>
            Man smugglar alltså in människor också. Vi pratar om stölder,
            och det var ju grunden för interpellationen. Men de kriminella
            nätverken handlar med allting som går att handla med, även människor.
            Jag vet inte om statsrådet såg det, men polisen gjorde tillslag
            i Göteborg för ett par veckor sedan och tog en sexköpare var 20:e
            minut. Då förstår man omfattningen på den verksamheten. Var kommer
            de här flickorna ifrån, och hur har de kom ­ mit hit till Sverige?
            De har ju inte löst biljett och åkt med tåget, utan de har kommit
            annan väg.
          </note>
          <note>
            Omfattningen av den kriminella verksamheten och möjligheten att
            operera över stora ytor måste man göra någonting åt. Där måste
            vi sätta in alla resurser vi kan. Samhället måste vara starkare
            än de kriminella. Det finns inget annat alternativ. Då måste man
            också skärpa straffen. Myndigheterna måste vara på tåspetsarna,
            för de kriminella byter skepnad. Det kan gå på bara ett par dagar,
            så opererar de på något helt annat ställe. Jag känner många av
            de poliser som jobbar med det här, och de är verkligen på tåspetsarna.
            Men man har inte alltid möjligheten i lagstiftningen att göra
            någonting åt det, för lagstiftningen hänger inte riktigt med emellanåt.
          </note>
          <note>
            Men framför allt måste man ha tillräckligt med folk ute på vägen
            för att kunna göra någonting åt det. Man måste också komma åt
            dem som beställer den här typen av transporter. Man måste plocka
            in varenda liten pusselbit man kan för att bromsa utvecklingen.
            Man måste åtgärda varje del i detta. Allt kommer inte att lösas,
            men man kan göra väldigt mycket med små resurser. Har man bara
            tillräckligt med folk på vägen har man hela verktygslådan öppen
            för att kunna göra en fordonskontroll, vilket betyder att man
            även går igenom insidan av fordonet.
          </note>
          <note>
            Om en bilinspektör upptäcker någonting där kan inspektören inte
            vidta några tvångsåtgärder. Men det finns en polis med som kan
            göra det och som kan ta kontakt med ett befäl som kan fatta beslut,
            antingen om en FÖ-ledare eller en åklagare gör det. Man får väldigt
            mycket gratis om man har en fungerande vägkontroll.
          </note>
          <note>
            Statsrådet säger i svaret att man inväntar utredning. Det är
            bra. Det kommer säkerligen att leda till att vi får en bättre
            kontrollverksamhet. Men den verksamhet vi har i dag kan man också
            utveckla och stärka så att man har tillräckligt med folk ute på
            vägen, vilket är jätteviktigt.
          </note>
          <note>
            Sedan när man väl har landat i utredningen får man anpassa verksamheten
            utifrån vad man kommer fram till. Jag förstår inte varför man
            inte satsar på en vidareutveckling av det man har. Jag nöjer mig
            med det så länge.
          </note>
          <note>
            Anf. 33 Statsrådet MIKAEL DAMBERG (S):
          </note>
          <note>
            Fru talman! Det är en del av rikspolischefens plan att vara starkare
            på väg när tillväxten fortsätter. Vi har haft en period när vi
            har haft alldeles för lite kontroller. Nu börjar det gå lite mer
            åt rätt håll. Nu ökar både antalet cabotagekontroller och annan
            kontrollverksamhet. Men det är fortfarande på nivåer som jag tror
            måste utvecklas för att få full kraft i detta.
          </note>
          <note>
            Precis som vi var inne på är det inte bara en myndighets befogenheter
            vi talar om, utan vi måste titta på hela kedjan, och vi måste
            titta på det rättsliga regelverket. Det gäller också EU-lagstiftningen
            där Sverige är ett av de länder som är tuffast i förhandlingarna
            på EU-nivå om olika transportdirektiv och annat så att vi får
            ett skärpt regelverk så att vi kan kontrollera bättre på hemmaplan.
          </note>
          <note>
            Sedan har vi tidigare varit inne på att ordning och reda på vägarna
            också är en del av detta. Får vi upp nivån på branschen så att
            det blir mindre svartjobb och mindre fusk i sektorn får vi också
            ned brottsligheten på vägarna. Det hänger ihop. Vi är från regeringens
            sida fast beslutna att vi ska städa upp i branschen.
          </note>
          <note>
            Vi ska ha mer ordning och reda på vägarna, och vi ska ha en starkare
            polis i hela Sverige som också kan ingripa på väg. Det försvårar
            för internationella stöldnätverk men också andra kriminella som
            egentligen använder vägen som ett brottsverktyg.
          </note>
          <note>
            Anf. 34 THOMAS MORELL (SD):
          </note>
          <note>
            Fru talman! Tack för svaret, statsrådet! Den sista meningen var
            lite intressant. Statsrådet sa att vägen är ett brottsverktyg.
            Det stämmer väldigt bra. Vägen är den största brottsplatsen vi
            har i Sverige. Det finns inte en buse som löper i Adidasskor,
            utan de åker bil, motorcykel eller någonting annat som går lite
            fortare än att springa. Vägen är deras livsnerv. Där måste också
            myndigheterna vara för att bromsa utvecklingen.
          </note>
          <note>
            Jag ska läsa lite grann vad Mats Galvenius, vd för Larmtjänst,
            skriver: Det är tråkigt att regeringen inte tar problemet med
            de internationella stöldligorna på allvar. Ligornas härjningar
            orsakar stora kostnader för både företag och privatpersoner. Men
            vad som är ännu värre är att de systema ­ tiska stölderna bidrar
            till otryggheten i samhället på ett mycket påtagligt sätt. Vi
            skulle verkligen välkomna att regeringen vidtar kraftfulla och
            effektiva åtgärder för att komma till rätta med problemet.
          </note>
          <note>
            Det är stöldgods för ungefär 3 miljarder i försäkringsvärde som
            rullar ut över gränserna årligen. Vem är det som står för de pengarna?
            Jo, det är landets försäkringstagare. Landets försäkringstagare
            är medborgare, skattebetalare, som har betalat för ett skydd där
            samhället ska gå in och vidta åtgärder mot de kriminella.
          </note>
          <note>
            Här har samhället inte lyckats med det uppdraget. I stället drabbas
            väldigt många både enskilda och företagare av de kriminellas framfart
            i samhället. Här måste det till någonting. Slutmeningen i svaret
            räcker inte. ” Regeringen kommer fortsatt att prioritera att åtgärder
            vidtas för att komma åt internationella brottsnätvek samt se till
            att det är ordning och reda på vägarna. ” Ja, det krävs.
          </note>
          <note>
            Anf. 35 Statsrådet MIKAEL DAMBERG (S):
          </note>
          <note>
            Fru talman! Jag kommer att fortsätta att engagera mig själv i
            frågan om hur polisen jobbar. Jag var i LPO Enköping och tittade
            på hur man jobbade där med fordonskontroller från den vanliga
            polisverksamheten. De hade fått väldigt mycket bättre resultat
            när de jobbade konsekvent och systematiskt, och de skulle också
            jobba med forskningsarbete om det.
          </note>
          <note>
            När det gäller Larmtjänst förstår jag att de är frustrerade över
            att vi har den här typen av brottslighet i Sverige. Jag skulle
            vilja vända på resonemanget. Frågan är om det finns någon regering
            i modern tid som har gjort mer för att komma åt internationella
            stöldnätverk än vad vi gör just nu.
          </note>
          <note>
            Vi bygger ut polisen. Vi har styrt upp flera myndigheter så att
            detta ska vara en prioriterad uppgift. Nu jobbar man hårdare underrättelsebaserat
            i samverkan med Europol i den internationella delen. Vi jobbar
            nu med säkra länder-listan som gör att Migrationsverket kan hindra
            att en del grupper ens kommer in i Sverige. Vi stoppar dem vid
            gränsen, och vi skärper straffen. Det gäller bostadsinbrott och
            systematiska stölder.
          </note>
          <note>
            Vi har gett tullen ökade resurser att kontrollera gränsen bättre.
            Nu får den nya befogenheter. Kustbevakningen har också fått nya
            befogenheter som den inte hade tidigare. Vi jobbar systematiskt
            med de frågorna och flyttar fram positionerna.
          </note>
          <note>
            Sedan skulle jag också vilja att det går ännu snabbare. Mycket
            kommer att stå och falla med Polismyndighetens tillväxt. Det är
            trots allt den som ska göra huvuddelen av jobbet med att bekämpa
            brottslighet i Sverige. Det är därför som jag återkommer till
            t illväxten, tillväxten och tillväxten. Det är den som gör att
            vi får ett ökat tryck i brottsbekämpningen av internatio ­ nella
            stöldnätverk i Sverige.
          </note>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2020/21:385 om alternativ till förtida
            stängning av Bromma flygplats
          </note>
          <note>
            Anf. 36 Infrastrukturminister TOMAS ENEROTH (S):
          </note>
          <note>
            Fru talman! Maria Stockhaus har frågat mig om jag är beredd att
            ta upp en diskussion med privata aktörer om att ta över driften
            av Bromma flygplats.
          </note>
          <note>
            Spridningen av det nya coronaviruset och sjukdomen covid-19 har
            påverkat flygresandet dramatiskt. Flygtrafiken har minskat kraftigt.
            Redan innan pandemin såg vi ett minskat flygande. Vi befinner
            oss fortfarande i ett läge där framtidsutsikterna är osäkra. Både
            minskat flygande och covid-19 påverkar flygmarknaden, både på
            kort och på lång sikt.
          </note>
          <note>
            Swedavia AB har i uppdrag att bedriva flygplatsverksamhet vid
            de tio flygplatser som ingår i det av regeringen beslutade nationella
            basutbudet av flygplatser. Bolaget har vidare i uppdrag att, inom
            ramen för affärsmässighet , aktivt medverka i utvecklingen av
            transportsektorn och bidra till att de av riksdagen beslutade
            transportpolitiska målen ska uppnås. Swedavia får inte utan regeringens
            godkännande lägga ned eller överlåta någon av de flygplatser som
            ingår i det av regeringen beslutade nationella basutbudet av flygplatser.
          </note>
          <note>
            Som jag nämnde för Maria Stockhaus under en interpellationsdebatt
            den 1 december förra året så har Swedavia AB, under rådande marknadsförutsättningar
            och utifrån bolagets uppdrag och affärsmässiga perspektiv, gjort
            en konsekvensanalys av den fortsatta driften av Bromma flygplats.
            Bolaget har presenterat sina slutsatser.
          </note>
          <note>
            Enligt Swedavias bedömning är det under rådande marknadsförutsättningar
            inte affärsmässigt motiverat att driva Bromma flygplats vidare.
          </note>
          <note>
            Konsekvenserna av Swedavias bedömning analyseras för närvarande
            i Regeringskansliet. Det är därför inte aktuellt att ta upp en
            diskussion om driftsformen för Bromma flygplats.
          </note>
          <note>
            Anf. 37 MARIA STOCKHAUS (M):
          </note>
          <note>
            Fru talman! Tack, infrastrukturministern, för svaret!
          </note>
          <note>
            Regeringens hantering av Bromma är en sorglig historia. Det speglar
            tydligt regeringens inställning till flyget. Vi har debatterat
            flyget ur olika synvinklar tidigare. Det finns en sak som vi är
            överens om. Det är att flyget behöver ställa om. Det upprepar
            infrastrukturministern varje gång frågan om flyget kommer upp
            i debatt.
          </note>
          <note>
            Det intressanta är att flyget ställer om. Heart Aerospace AB
            i Göteborg är ett spännande exempel. De räknar med att ha passagerarflyg
            som går på el i luften 2026. Airbus är ett annat exempel. De räknar
            med att leverera tre olika modeller av plan som drivs med vätgas.
          </note>
          <note>
            Detta i kombination med flygbranschens egen färdplan för fossilfrihet
            gör att framtiden för fossilfritt flyg ser ljus ut. Tyvärr verkar
            regeringen helt bortse från den utveckling som är på gång, fru
            talman. Svenskt inrikesflyg har drabbats hårt av pandemin, och
            vissa regionala flygplatser saknar i dag nästan helt kommersiell
            trafik.
          </note>
          <note>
            Nu ser vi alla ljuset i tunneln med vaccinationerna som är på
            gång, men trots det finns stora frågetecken kring flygets framtid
            i Sverige. Frågan om Bromma är ett tydligt exempel. Regeringen
            ger ensidigt uppdrag till Swedavia, och det hade kunnat utformas
            annorlunda. Det enda som blir offentligt är två sidor; allt annat
            hemligstämplas. Luften gick ur svenskt inrikesflyg, och det skapades
            en stor osäkerhet om vad som var avsikten med detta.
          </note>
          <note>
            Arlanda har svårt att ta emot med tanke på de regler som finns
            för slot-tider. Mycket har vi diskuterat tidigare, men min fråga
            nu handlar om hur regeringen tänker agera om man ger uppdrag till
            Swedavia att säga upp avtalet med Stockholms stad. Om man inte
            gör någonting försvinner en viktig pusselbit i svensk infrastruktur,
            en försvunnen pusselbit som innebär att man utan utbyggnad på
            Arlanda riskerar resten av landets tillgång till huvudstaden.
          </note>
          <note>
            Fru talman! Nu finns det ett privat alternativ som bevisligen
            gör helt andra beräkningar än Swedavia och som ser en god möjlighet
            att driva Bromma vidare. Svaret från infrastrukturministern är
            att man inte ens är beredd att prata med denna part.
          </note>
          <note>
            Jag tänker läsa ett citat från en artikel: ” Trots den förutspådda
            nedgången av flygresande efter pandemin, så är det viktigt att
            bibehålla resurserna med två flygplatser i vår huvudstad. Detta
            för att på längre sikt säkerställa tillgänglighet inom hela Sverige.
            Kortsiktiga beslut baserade på effekten av pandemin kan få förödande
            konsekvenser för de regioner som saknar snabba kommunikationer
            med andra färdmedel till/från Stockholm. ”
          </note>
          <note>
            Detta är taget från en artikel underskriven av bland andra regionstyrelsens
            ordförande i Kalmar, som är partikollega till infrastrukturministern.
            Hon pekar på vilka allvarliga konsekvenser det skulle få för hennes
            region om Bromma försvinner. Regionens tillgänglighet till Stockholm
            skulle betydligt försämras.
          </note>
          <note>
            Och det är inte bara i Kalmar man har den här oron. På många
            håll i Sverige där man har regionala flygplatser vars huvudsakliga
            trafik går till Bromma är man i dag djupt oroad över kommunikationerna
            till och från huvudstaden.
          </note>
          <note>
            Jag frågar infrastrukturministern: Var finns konsekvensanalysen
            när det gäller vad som händer med inrikesflyget om Bromma försvinner?
          </note>
          <note>
            Anf. 38 THOMAS MORELL (SD):
          </note>
          <note>
            Fru talman! Jag gav mig in i debatten för att jag tycker att
            flyget är en oerhört viktig del av landets infrastruktur.
          </note>
          <note>
            Bromma har stor betydelse för landet i övrigt. Det känns lite
            grann som att regeringen styrs väldigt mycket av Miljöpartiets
            agerande när det gäller flyget.
          </note>
          <note>
            Maria Stockhaus tog upp Kalmar och den debattartikel som en partikollega
            till statsrådet har skrivit under. Men det finns även andra delar
            av landet – jag själv har rötter uppe i Norrland – som är oerhört
            beroende av en snabb och effektiv flygtransport ned till Stockholm.
          </note>
          <note>
            Vi har ett avlångt land som till stora delar kräver flyg. Pandemin
            kommer inte att vara för evigt, utan den kommer att försvinna
            – förhoppningsvis senare under det här året. Då kan vi återgå
            till lite mer normala förhållanden.
          </note>
          <note>
            Dessutom ställer flyget om, och vi kommer att få se både elflyg
            och flyg som går på vätgas eller någonting annat; det får framtiden
            utvisa. Tekniksprånget är ganska stort just nu. Att då lägga ned
            Bromma, som skulle kunna bli ett nav i den korta regionaltrafiken,
            verkar korttänkt, om man ska uttrycka sig så. Det är att inte
            se till möjligheterna inför framtiden. Bromma har oerhört stora
            möjligheter att utveckla den typen av trafik.
          </note>
          <note>
            Det är inte bara att lägga in den flygtrafik som har varit på
            Bromma på Arlanda. Den typ av flygmaskiner som trafikerar Bromma
            är lite långsammare både vid inflygning och vid start i förhållande
            till de maskiner som oftast trafikerar Arlanda. Där har man jetdrivna
            maskiner, som både är snabbare i starten och vid inflygning. Dessutom
            är dessa maskiner avsevärt tyngre; de ligger på 70 ton och uppåt.
            Det är lätt att förstå att det inte är någonting man viker åt
            sidan med för att kunna göra en undanmanöver, utan det finns ganska
            strikta inflygningsregler.
          </note>
          <note>
            Detta skapar ett annat bekymmer om vi pratar om ambulansflyg
            och ambulanshelikoptrar. Det sägs ju att de ska flyttas ut till
            Arlanda, och det fungerar bara inte i den tunga trafik som finns
            ute på Arlanda.
          </note>
          <note>
            Sedan blir man lite förvånad över att en utredning mörkläggs.
            Det finns ett privat alternativ som ser möjligheten att utveckla
            Bromma och driva verksamheten där ute. Men då mörkläggs det, och
            därför måste man ställa sig frågan: Varför? Vad är det i den här
            rapporten som ni inte vill ska komma upp i dagens ljus? Det privata
            alternativet har gjort en helt annan bedömning än Swedavia när
            det gäller lönsamheten ute i Bromma. De måste ha räknat på affärsmässiga
            grunder, och de gör bedömningen att det går att driva Bromma vidare.
          </note>
          <note>
            Jag vill gärna ha ett svar från statsrådet: Vad är det som gör
            att ni mörklägger rapporten? Vad är det som finns däri som inte
            tål dagens ljus?
          </note>
          <note>
            Anf. 39 BORIANA ÅBERG (M):
          </note>
          <note>
            Fru talman! Jag vill rikta ett särskilt tack till min kollega
            Maria Stockhaus, som har initierat denna debatt.
          </note>
          <note>
            Debatten om Bromma flygplats är väldigt viktig. Bromma flygplats
            är inte en Stockholmsfråga, utan det är en fråga som berör hela
            Sverige. Det är ganska störande att när Bromma diskuteras i medierna
            är det oftast enbart Stockholmsperspektivet som gäller. Man tycker
            att det räcker med en flygplats utan att ta hänsyn till behoven
            i resten av landet. Därför är det väldigt bra med en sådan debatt
            som vi har nu.
          </note>
          <note>
            Människor ska kunna ta sig till huvudstaden från små orter runt
            om i Sverige inom en rimlig tid. Det är något som Bromma med sin
            närhet till centrum erbjuder. Fortfarande är många av de stora
            företagens huvudkontor, de flesta myndigheter och så vidare belägna
            i Stockholm. Människor som bor i Skåne, eller för den delen i
            Norrland, ska kunna ha familj hemma och ändå kunna pendla till
            jobbet.
          </note>
          <note>
            Regeringen säger sig vara feministisk. Men låt oss ta unga kvinnor
            i yrkesverksam ålder med familj och barn som exempel. De har inget
            annat val nu när man bekämpar flygtransporterna. De får antingen
            stanna hemma eller välja att flytta till Stockholm. Och vi vet
            ju hur bostadssituationen ser ut i Stockholm, så det är inte så
            enkelt, det heller.
          </note>
          <note>
            Ministerns svar är väldigt negativt och pessimistiskt. Jag kan
            hålla med om att nu under pandemin är resande inte aktuellt. Men
            det kommer dessbättre en tid efter pandemin också. Då måste vi
            återstarta Sverige, och då behövs goda kommunikationer. Brommas
            styrka är, och har varit, att flygplatsen kan ta emot mindre plan
            från destinationer inom Sverige. Det finns dessutom, som nämndes
            tidigare, planer på att göra Bromma till en helt fossilfri flygplats.
          </note>
          <note>
            Fru talman! Nyligen publicerade myndigheten Trafikanalys en rapport
            som är beställd av regeringen. Jag måste säga att det är bra att
            regeringen visar insikt ibland. Rapporten heter Elflyg – början
            på en spännande resa – redovisning av ett regeringsuppdrag .
          </note>
          <note>
            Som bekant börjar spännande resor med flyg på flygplatser. I
            rapporten konstateras att inga nya flygplatser kommer att öppna
            till följd av introduktionen av elflyg, utan det är de befintliga
            flygplatserna som kommer att användas. Med tanke på att elflygplan
            är både utsläppsfria och tysta skulle Bromma passa perfekt just
            för den typen av trafik.
          </note>
          <note>
            Jag undrar om ministern har någon kommentar till den rapporten.
          </note>
          <note>
            Jag har också en synpunkt. Man har valt att presentera Swedavias
            utdrag ur en hemligstämplad rapport mitt i en pandemi, där ingenting
            är som det brukar. Ingenting är normalt. Man kan inte dra slutsatser
            under en sådan onormal tid.
          </note>
          <note>
            Anf. 40 Infrastrukturminister TOMAS ENEROTH (S):
          </note>
          <note>
            Fru talman! Låt mig först till debattörerna säga a tt frågor
            om Swed ­ avias rapport hör till statsrådet Baylans ansvarområde
            och Näringsdeparte ­ mentet. Ni är välkomna att interpellera dit.
            Det vi nu debatterar rör dock Infrastrukturdepartementets ansvarsområde
            och flygets utveckling.
          </note>
          <note>
            Det gläder mig att både sverigedemokrater och moderater nu för
            tiden nämner klimatet, men man kan konstatera att så inte är fallet
            när det gäller den politiska praktiken. De förslag som moderater
            och sverigedemokrater lägger fram i Sveriges riksdag innebär en
            brutal slakt – så tycker jag att man ska kalla det – på anslagen
            för klimatomställning.
          </note>
          <note>
            Maria Stockhaus talar om en satsning på fossilfritt flyg. Men
            anslaget för satsning på elektrifierade transporter eller fossilfritt
            flyg har ju Moderaterna strukit i sina budgetalternativ. Det är
            under den här regeringen som vi har tagit fram satsningen på Elise,
            Elektrisk lufttransport i Sverige. Det är därför Vinnova och andra
            har stött en utveckling som gör att företag som Heart Aerospace
            och många andra nu har möjligheter att industrialisera och kanske
            utveckla elflyg i Sverige, vilket jag i allra högsta grad är optimistisk
            över.
          </note>
          <note>
            Det är tack vare den här regeringens initiativ som vi inte bara
            har en utredning om reduktionsplikt och biobränsle för flyget
            utan processer som är på gång för att flyget ska ställas om. Det
            är tack vare den här regeringen som vi har Fossilfritt Sverige,
            som tillsammans med flygbranschen har utvecklat ett ambitiöst
            program för omställning, där flyget numera är för att ställa om
            och ser möjligheter, inte minst i skenet av den flygskamsdebatt
            som fanns före pandemin, där väldigt många valde bort flyget eftersom
            de inte tyckte att flyget tog tillräcklig hänsyn till klimatomställningen.
          </note>
          <note>
            Nu har flyget bytt sida och inser behovet av omställning. Man
            inser också både de kommersiella och de industriella förutsättningarna
            för detta.
          </note>
          <note>
            Kvar på andra sidan finns fortfarande Moderaterna och Sverigedemokraterna
            med krav på slopad flygskatt och andra insatser som knappast bidrar
            till omställningen. Jag skulle önska att Moderaterna och Sverigedemokraterna
            såg potentialen i att ställa om transportsektorn och att det är
            genom ökade krav, differentierade start- och landningsavgifter
            och annat som vi faktiskt klarar omställningen och ser till att
            svenska företag kan växa på den marknad som kommer att finnas
            när allt fler i världen eftersträvar hållbara och klimatneutrala
            produkter.
          </note>
          <note>
            Det var också därför som jag tog initiativ till det uppdrag till
            Trafikanalys som Boriana refererade till, det vill säga en utredning
            som skulle titta på förutsättningarna för elflyg. Här finns stora
            möjligheter.
          </note>
          <note>
            När det sedan gäller Bromma undrar jag över själva grundfrågan
            i sammanhanget. Som jag tolkar Moderaterna vill Bromma nu ändra
            och minska det nationella basutbudet. Är det Moderaternas och
            Sverigedemokraternas avsikt att vi ska ändra det nationella basutbudet,
            krympa det och privatisera en del av det? Det är ju så det ser
            ut i dag.
          </note>
          <note>
            Jag tror att man ska vara väldigt försiktig med att dra stora,
            dramatiska slutsatser i en pandemi när flyget har minskat med
            85 procent. Det är också skälet till att vi väljer att vara väldigt
            noggranna i de kalkyler och bedömningar vi får in, och det är
            också därför vi tittar noggrant inte bara på Swedavias analyser
            utan också på flygets aktörers olika analyser.
          </note>
          <note>
            Det är också därför denna regering har valt att införa allmän
            trafikplikt, extra stöd och omfattande ekonomiskt stöd till både
            de statliga och de re ­ gionala flygplatserna. Vi inför beredskapsflygplatser
            och temporära beredskapsflygplatser – jag tror att vi har 27 stycken
            just nu – för att upprätthålla kapaciteten i flyget i ett läge
            där vi behöver transportera patienter.
          </note>
          <note>
            Jag tror alltså att vi har ganska mycket på fötterna när det
            gäller flygets omställning, till skillnad från Moderaterna.
          </note>
          <note>
            Anf. 41 MARIA STOCKHAUS (M):
          </note>
          <note>
            Fru talman! Det blev mycket klimat och miljö i infrastrukturministerns
            svar. För ordningens skulle vill jag bara säga att vi moderater
            står bakom klimatmålen när det gäller transportsektorn, med en
            minskning av utsläppen till 70 procent till år 2030 och att det
            ska bli fossilfritt till år 2045. Sedan lägger vi också 2 miljarder
            mer än regeringen till elektrifiering. Jag vill bara påpeka detta.
          </note>
          <note>
            Fru talman! Jag skulle vilja börja med ytterligare ett citat
            ur den artikel som en partikollega till infrastrukturministern
            har skrivit under: ” Bromma Airport Group och ACR, det privata
            alternativ som nu visar intresse för att ta över driften av Bromma
            … vill göra Bomma till Sveriges första helt fossilfria flygplats.
            Mindre flygplanstyper bidrar till mindre miljöpåverkan. De kommande
            el-flygplanen är fossilfria och har långt bättre förutsättningar
            att flyga på Bromma än att försöka etablera sig på Arlanda. ”
          </note>
          <note>
            Frågan om att låta en privat aktör ta över har kommit upp endast
            mot bakgrund av att det finns en oro för att regeringen ska besluta
            att ge Swed ­ ­ avia i uppdrag att säga upp avtalen och därmed
            lämna Bromma. Detta är alltså ett alternativ till nedläggning.
            Om Swedavia ska vara kvar är den här diskussionen egentligen inte
            relevant, utan detta är en fråga som blir ak ­ tuell om Swedavia
            får i uppdrag att lämna Bromma.
          </note>
          <note>
            Flyget på Bromma är något helt annat än flyget på Arlanda. Det
            är dessutom beroende av att kunna flyga vid peaktider tidigt på
            morgonen och på eftermiddagen. Skulle flyget i Stockholm koncentreras
            till Arlanda blir det svårare för flyg från de regionala flygplatserna
            att få tider att landa i Stockholm. Det blir svårare för mindre
            flygbolag att etablera sig, och det blir svårare för mindre flygplan
            att hitta någonstans att starta och landa.
          </note>
          <note>
            När man befinner sig mitt i en pandemi och det finns en bransch
            som går på knäna är det svårt att förstå att man ger Swedavia
            i uppdrag att enbart titta på Bromma. Det går inte att förstå
            det på annat sätt än som en tydlig inriktning att det ska vara
            underlag för en förtida nedläggning av Bromma.
          </note>
          <note>
            Jag har respekt för att rapporten i sig hamnar hos ett annat
            statsråd, men vi är många som upprörs av det faktum att rapporten
            hålls hemlig. Det är ett odemokratiskt och mycket märkligt agerande
            av regeringen att man inte lägger korten på bordet. När vi nu
            dessutom har en kommersiell aktör som har gjort helt andra beräkningar
            kan jag tycka att regeringen borde ta sig en tankeställare när
            det gäller hur man har hanterat den här frågan.
          </note>
          <note>
            Frågan är om man kan lita på Swedavias bedömningar. Detta är
            ju företag som inte har en statlig ägare i ryggen. Med de risker
            som det innebär att gå in som privat företag på Bromma ser de
            ändå möjligheter att få detta att fungera rent kommersiellt. De
            gör sin bedömning fastän Swedavia gör en helt annan bedömning.
            Det vore bra om regeringen verkligen försökte ta kontakt och höra
            vad de ser som inte Swedavia ser. Det vore bra om vi kunde få
            detta på bordet. När det kommer intressenter på detta sätt tycker
            jag att regeringen åtminstone skulle vara intresserad av att prata
            med dem.
          </note>
          <note>
            Den dag man stänger Bromma är det ett oåterkalleligt beslut.
            Det går inte att starta en citynära flygplats igen när man väl
            har grävt upp landningsbanan. Jag är fortfarande förundrad över
            att regeringen så tydligt säger att man inte ens är intresserad
            av att diskutera med någon annan om att ta över driften av Bromma.
            Jag tycker att det vore självklart att göra det i det läge vi
            nu befinner oss i. Det kommer tydliga signaler från resten av
            Sverige, till och med från partikollegor till infrastrukturministern,
            om att Bromma är viktigt för hela Sverige. Det är inte en Stockholmsfråga,
            utan den är viktig för inrikesflyget och för hela Sverige.
          </note>
          <note>
            Anf. 42 THOMAS MORELL (SD):
          </note>
          <note>
            Fru talman! Tack för svaret, statsrådet! Det händer då och då
            i olika debatter att statsrådet säger att jag är teknikfientlig.
            Men nu blev det lite tvärtom. Här har man alla möjligheter i världen
            att skapa en fossilfri flygplats och utveckla de korta regionala
            flygningarna med fossilfria maskiner, och så väljer man i stället
            att diskutera att lägga ned Bromma. Det blir väldigt bakvänt.
          </note>
          <note>
            Jag var i USA förra året och tittade på en flygmaskin. Den var
            liten – det var bara sex platser. Motorn till den maskinen var
            inte större än att den hade kunnat ligga på bordet framför mig.
            Men det var ett elflyg.
          </note>
          <note>
            Tekniksprånget är alltså stort just nu, och det går snabbt. Det
            kommer inte att dröja länge innan vi ser eldrivna flygmaskiner
            eller, för den delen, vätgasdrivna flygmaskiner i kommersiell
            drift. Att då ha plockat bort Bromma som ett alternativ i den
            regionala trafiken – Bromma flygplats är viktig för hela landets
            infrastruktur – är bakåtsträvande.
          </note>
          <note>
            Dessutom är det ungefär 1 100 ambulansflygningar på Bromma årligen.
            Patienter flygs in från hela landet till specialistvård på Karolinska
            i Huddinge och Södersjukhuset och så vidare. De använder flygplatsen
            som bas för sin bränslepåfyllning. Även den verksamheten kommer
            att drabbas. Det kommer att leda till att människor inte får den
            vård de behöver, och människor kan dö på grund av att de inte
            får snabba och effektiva transporter. Då är frågan: Är regeringen
            beredd att ta bort 1 100 ambulanstransporter från Bromma?
          </note>
          <note>
            Anf. 43 BORIANA ÅBERG (M):
          </note>
          <note>
            Fru talman! Ministern berömmer sig för införandet av flygskatten
            som en miljöåtgärd. Det är helt fel, för pengar som flygföretagen
            skulle ha använt för att utveckla fossilfria tekniker och bränslen
            gick i stället till att hålla konkurrenskraftiga priser. Införandet
            av flygskatten var verkligen kontraproduktivt.
          </note>
          <note>
            På tal om slöseri med resurser, som regeringen brukar vara expert
            på: Swedavia har investerat 1,7 miljarder i att bygga ut Bromma.
            Därtill kommer investeringar runt om flygplatsen i hotell, konferensanläggningar
            och affärer. Det blir en enorm kapitalförstörelse om Bromma läggs
            ned.
          </note>
          <note>
            Man kan faktiskt jämföra nedläggningen av Bromma med nedläggningen
            av Barsebäck och också Ringhals 1, där befintlig infrastruktur
            för elförsörjning lades ned på helt felaktiga grunder. Nu får
            vi hantera konsekvenserna med elbrist och import av kolkraft från
            Polen, Litauen och så vidare. Så mycket är det med regeringens
            miljövänliga politik. Vi moderater vill satsa på kärnkraft, som
            ger ren och fossilfri energi.
          </note>
          <note>
            Anf. 44 Infrastrukturminister TOMAS ENEROTH (S):
          </note>
          <note>
            Fru talman och interpellanten! Jag blir lite tagen när jag hör
            riksdagsledamoten från Moderaterna säga att det vore bättre att
            ha kvar både Brom ­ ma och Barsebäck. Jag tror att väldigt många
            som arbetar på Bromma och med utveckling av svenskt flyg inte
            ser riktigt så optimistiskt på den liknelsen. Men det kanske är
            ett tecken på var Moderaterna nu står. I sin brist på framtidstro
            greppar man gammal teknik – fossilsamhället och kärnkraftssamhället
            – i stället för att se möjligheten till elektrifiering av transportsektorn
            eller till biodrivmedel. Det handlar om att på allvar ställa om
            transportsektorn. Det är det vi håller på att göra.
          </note>
          <note>
            Där är Sverige världsledande. Vi leder utvecklingen. Jag var,
            tillsam ­ mans med prins Daniel, med när Heart Aerospace presenterade
            motorn till ett 19-personersplan som ska drivas med el. Det kan
            industriellt bli en otroligt viktig verksamhet framöver. Jag är
            inte riktigt lika säker på att 19 ‑ personersplan kommer att vara
            en stor del av den svenska marknaden. Men industriellt och i världen
            är det en väldigt viktig framgång.
          </note>
          <note>
            På samma sätt gläds jag åt att det nu finns ett starkt engagemang
            för ökad biodrivmedelsproduktion, så att biodrivmedel kan användas
            till flyget och flygets omställning i takt med att vi elektrifierar
            vägtransporterna. Det är en flygbransch som inte minst tack vare
            de processer vi haft med Fossilfritt Sverige nu vill ställa om.
          </note>
          <note>
            Kvar på perrongen står Moderaterna och Sverigedemokraterna. De
            ropar fortfarande på sänkt flygskatt eller på andra gamla insatser
            för att rädda någonting som inte längre är aktuellt. I dessa tider
            när miljontals människor världen över, inte bara Greta Thunberg,
            har demonstrerat sin oro och rädsla för klimatförändringarna och
            när världens ledande experter säger att vi måste ställa om står
            Moderaterna och Sverigedemokraterna och tänker och tycker någonting
            helt annat. De föreslår ordentliga besparingar på klimatanslagen.
            Jag tycker fortfarande att det är anmärkningsvärt.
          </note>
          <note>
            När det gäller inte minst Bromma flygplats noterar jag att Maria
            Stockhaus inte svarar på grundfrågan: Vill Moderaterna minska
            det nationella basutbudet? Det är den grundfråga det handlar om.
            Vill man inte det? Det är Swedavia som har i uppdrag att driva
            det nationella basutbudet. Vill man minska det nationella och
            privatisera basutbudet? Det är en grundfråga som Moderaterna måste
            svara på.
          </note>
          <note>
            I ett läge där flyget är satt under väldigt hård press och där
            det är en radikal minskning av flygtransporterna har vi från regeringens
            sida snarare gått in och stöttat både infrastrukturen och flygets
            aktörer med kreditgarantier och med lånemöjligheter. Dessutom
            har vi gett stöd till både regio ­ nala flygplatser och statliga
            flygplatser.
          </note>
          <note>
            Men i det läget – och det tycker jag är förståeligt – visar också
            Swed ­ avia att det är tufft ekonomiskt för Swedavia att bedriva
            verksamheter på flera ställen där det inte finns någon fungerande
            flygverksamhet. Det är därför man har sagt att det inte finns
            kommersiella förutsättningar att driva Bromma vidare.
          </note>
          <note>
            Jag noterar att Bra, den stora aktören på Bromma, har sagt att
            man kan se förutsättningar för att i stället samlas kring Arlanda
            och där få en större bas för inrikesflyget.
          </note>
          <note>
            Det är den typen av diskussion vi måste föra. Hur ska förutsättningarna
            för en väl fungerande infrastruktur för flyget se ut framöver?
            Men jag noterar att Moderaterna i stället stannar vid frågan om
            hur privata aktörer ska gå in och ta del av det nationella eller
            statliga utbudet av flygplatser. Framför allt ser man inte möjligheten
            till omställning av flyget, utan man kramar gammal teknik.
          </note>
          <note>
            Från regeringens sida är det solklart. Flyget behövs, men flyget
            behöver ställa om. Det har varit mitt budskap tidigare, och det
            är mitt budskap här i dag.
          </note>
          <note>
            Anf. 45 MARIA STOCKHAUS (M):
          </note>
          <note>
            Fru talman! Tomas Eneroths fråga om basutbudet ter sig något
            märklig, eftersom regeringen har bett Swedavia att ta fram ett
            underlag för att stänga Bromma i förtid. Man minskar ju basutbudet
            om man säger till Swedavia att säga upp avtalet.
          </note>
          <note>
            Det vi säger är: Om detta skulle ske är vi beredda att titta
            på om det finns någon annan som vill driva flygplatsen vidare.
            Vi tror nämligen att Bromma behöver finnas kvar åtminstone till
            2038.
          </note>
          <note>
            Frågan är alltså väldigt märkligt ställd med tanke på att regeringen
            är på väg att minska basutbudet genom att stänga Bromma i förtid.
          </note>
          <note>
            Detta är väldigt fascinerande. Vi pratar väldigt mycket, egentligen
            oavsett vilken debatt det är, om att pandemin har slagit hårt
            mot flyget. Så är det absolut. Våra resvanor kommer att förändras
            efter pandemin – ja, det tror väl alla. Jag tror att vi är väldigt
            övertygade om att det kommer att bli så. Men det intressanta är
            att det alltid bara är flygresorna som ska minska, inte tågresorna.
            Det är självklart att affärsresandet med tåg också kommer att
            minska. Dagsresorna tur och retur till Göteborg och Malmö kommer
            också att bli färre. Ändå tänker man gå vidare med 300–400 miljarder
            till höghastighetsbanor. Det är ganska intressant. Man är inte
            beredd att ta hänsyn till pandemin när det gäller tåget, men man
            är snabb med att utnyttja pandemins konsekvenser för att slå till
            mot flyget. Det är ett väldigt märkligt agerande, kan jag tycka.
          </note>
          <note>
            Infrastrukturministern är väldigt stolt över Heart Aerospace
            och det som händer med den utvecklingen. Jag var också med i Göteborg,
            och det var fascinerande att se utvecklingen samt hur snabbt det
            har gått. Men ska de ha en chans måste de ha en marknad att starta
            på, och då behövs det flygplatser. Bromma behövs som flygplats
            för regionalflyget. Bromma behövs för att de som flyger från regionala
            flygplatser ute i landet ska ha någonstans att landa. Det är på
            de flyglinjerna som elflyget kommer att kunna starta upp, men
            finns det ingen flygplats i Stockholm som kan ta emot det är den
            marknaden dödsdömd. Det vore väldigt sorgligt.
          </note>
          <note>
            Anf. 46 Infrastrukturminister TOMAS ENEROTH (S):
          </note>
          <note>
            Fru talman! Tack för engagemanget, Maria Stockhaus!
          </note>
          <note>
            Vi börjar med elflyget. Jag vill ändå säga att jag tycker att
            det är en otroligt intressant utveckling. Efter att ha sett att
            elbilar och biodrivmedeldrivna bilar faktiskt har kunnat gynnas
            på marknaden genom differentierad beskattning arbetar vi nu med
            differentierade start- och landningsavgifter. Men vi arbetar också
            internationellt för att ändra beskattningen av flyget. I dag är
            flygskatten en biljettskatt, men med en miljödifferentiering skulle
            det kunna innebära möjligheten att premiera till exempel elflyg
            eller flygbolag som väljer att ha en större andel biodrivmedel.
            På det sättet puttar vi marknaden i rätt riktning.
          </note>
          <note>
            Det Moderaterna säger är att man ska slopa skatten. Ni tänker
            ju inte styra, Maria Stockhaus. Ni missar chansen. Här finns utmärkta
            verktyg som har visat sig fungera på vägfordonen, och rimligtvis
            borde de kunna fungera även på flyget. Det handlar om att hitta
            ekonomiska styrmedel så att marknaden kan ställa om, och det är
            det aktörerna i Sverige har förstått. Flygindustrin tillsammans
            med flygets operatörer har tagit fram ett gemensamt program, med
            processledning av Fossilfritt Sverige, och nu är man framme och
            ställer om – tack vare tydliga signaler från regeringen om att
            flyget behövs.
          </note>
          <note>
            Sverige är ett exportberoende industriland. Vi är ett stort och
            avlångt land, och vi behöver verkligen flyget. Det flyg vi har
            ska dock klara en omställning eftersom hela transportsektorn måste
            minska sin klimatpåverkan. Jag tror att det är viktigt att inte
            minst Moderaterna, som av tradition ändå har haft nära kontakter
            med näringslivet gällande näringslivets utveckling tidigare, nu
            deltar i arbetet och uppgraderar de instrument vi kan ha för att
            styra den industriella utvecklingen till mer klimatsmarta transporter.
            Jag hoppas och tror att vi ska kunna enas i den typen av diskussio
            ­ ner framöver.
          </note>
          <note>
            Sedan får vi återkomma till hur flygplatsstrukturen ser ut framöver.
            Mitt i en pandemi är det inte alldeles enkelt att avgöra detta.
          </note>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2020/21:425 om åtgärder mot undermåliga
            fordon
          </note>
          <note>
            Anf. 47 Infrastrukturminister TOMAS ENEROTH (S):
          </note>
          <note>
            Fru talman! Thomas Morell har frågat mig om jag och regeringen
            avser att vidta åtgärder för att minimera riskerna för trafikstörningar
            och olyckor med så kallade EU-trailrar och vari åtgärderna i så
            fall består.
          </note>
          <note>
            Inledningsvis vill jag säga att jag blir bekymrad när tunga transporter
            inte är anpassade efter svenska vinterförhållanden, eftersom det
            kan leda till såväl olyckor som störningar i trafiken. Regeringen
            har därför vidtagit flera åtgärder för att komma till rätta med
            problemen. Vi har infört krav på att tunga fordon och släp ska
            vara utrustade med vinterdäck på samtliga axlar när det råder
            vinterväglag. De däck som monterats på bilens styrande och drivande
            axlar ska också vara testade för grepp på snö och is.
          </note>
          <note>
            Vidare genomför regeringen flera insatser för att förbättra kontrollerna
            av yrkestrafiken så att vi säkerställer att reglerna följs. I
            maj 2018 tillkom även ett nytt krav på YKB-utbildningen som innebär
            att föraren ska vara medveten om och kunna anpassa sin körning
            efter olika väderförhållanden.
          </note>
          <note>
            Regeringen har också låtit Transportstyrelsen särskilt utreda
            skärpta krav på säkerheten hos EU-trailrar. I Transportstyrelsens
            rapport föreslås bland annat nya krav på drivaxeltryck eller nya
            krav på viktförhållande mellan lastbil och släpvagn. Transportstyrelsens
            rapport är nu ute på remiss. Jag har även lyft den problematik
            som omgärdar EU-trailrar vid möte med EU-kommissionen , i syfte
            att få EU att vidta fler åtgärder.
          </note>
          <note>
            Mot bakgrund av detta kan jag konstatera att regeringen har vidtagit
            flera åtgärder för att minimera riskerna för transportstörningar
            och olyckor med EU-trailrar, och jag utesluter inte att ytterligare
            åtgärder kommer att vidtas.
          </note>
          <note>
            Anf. 48 THOMAS MORELL (SD):
          </note>
          <note>
            Fru talman! Tack för svaret, statsrådet!
          </note>
          <note>
            Ute på vägarna kallas de fordon vi nu diskuterar ”EU-raketer”.
            Det går ofta fort, och det bär iväg ut vid sidan av vägen. Varför?
            Jo, för att fordonen ofta har dålig däckutrustning. Det är nedslitna
            däck och däck av fel typ under vintertransport.
          </note>
          <note>
            Man lastar fel, så att man har alldeles för lågt tryck på drivaxeln
            på fordonet. Eftersom vi pratar om en tvåaxlad dragbil är det
            bara två axlar, varav en sitter under en så kallad king-pin, som
            trailern vilar emot. Lastar man dessa fordon fel har de väldigt
            lätt att vika sig; det kallas fällknivs ­ effekt. De blir som
            ett V och går av vägen. Är det riktigt illa kan det fak ­ tiskt
            inträffa en dödsolycka när de kommer över på fel sida av vägen.
            Vi hade en sådan olycka hemma för inte så länge sedan.
          </note>
          <note>
            Problemet med denna typ av fordon är att de ofta framförs av
            människor som inte har utbildning för att köra i vinterförhållanden.
            Vi har lite annorlunda vintrar här uppe än vad de har nere i Europa,
            och om man inte är van att handskas med underlaget – om man inte
            lastar fordonet rätt och inte ser till att ha däckutrustning som
            klarar det väglag man ska köra i – lurar olyckan bokstavligt talat
            runt hörnet.
          </note>
          <note>
            Dessutom har dessa ekipage påfallande ofta andra brister. Det
            är alltså inte bara det att det är dåligt med däck och fellastat,
            utan man har inte heller lastsäkrat. Vad som händer då är att
            man kan få en förskjutning av lasten. I värsta fall lämnar godset
            fordonet och ramlar ut i mötande körbana så att någon får det
            över sig, eller också sätter det fordonet i obalans. På det viset
            går fordonet av vägen.
          </note>
          <note>
            Polisen kallar dessa kontroller ”akvariefiske”. Det är så mycket
            brister att det egentligen bara är att gå ut och plocka en bil
            på vägen, och sedan har man att göra ett par timmar innan man
            avrapporterar. Nu pratar jag om Västeråsgänget, som är de vassaste
            i Sverige. De kontrollerade 20 ekipage, och av dessa hade 10 ekipage
            dåliga däck och fick inte fortsätta. Bland de 20 ekipage som kontrollerades
            var det totalt så mycket brister att 12 ekipage inte fick fortsätta
            förrän de hade betalat böter; de klampades. Det blev så många
            fordon på kontrollplatsen att man blev tvungen att sluta arbeta.
            Det fanns inte utrymme att ta in fler.
          </note>
          <note>
            Detta visar på behovet av att komma åt den här typen av fordon,
            som ju utgör en fara för oss andra på vägen. Så fort vi är ute
            riskerar vi att få ett sådant fordon över oss när de inte har
            ordning på grejerna. Ett av de fordon som stoppades i Västerås
            hade 7–8 ton motorblock som låg helt löst. De låg överst i transporten,
            och man behöver inte vara begåvad med särskilt mycket fantasi
            för att förstå vad som händer om de ramlar ut över kapellsidan
            samtidigt som det är ett fordonsmöte. Om det kommer ut 7 ton motordelar
            som träffar en personbil blir det garanterat en dödsolycka.
          </note>
          <note>
            Detta har vi alltså ute på vägarna varje dag i sådan omfattning
            att poliserna kallar det akvariefiske. Nu måste regeringen se
            till att få en kontrollverksamhet som är värd namnet.
          </note>
          <note>
            Anf. 49 Infrastrukturminister TOMAS ENEROTH (S):
          </note>
          <note>
            Fru talman! När det gäller kontrollverksamheten har Thomas Morell
            och jag diskuterat den vid ett flertal tillfällen. Vi vet att
            det är en otrolig skillnad beroende på vilken regering det är
            som styr.
          </note>
          <note>
            Under en socialdemokratisk regering har vi lagt fram förslag
            om öron ­ märkta resurser för kontroll av cabotagetrafiken. Polisen
            fick 100 miljoner kronor för att öka kontrollerna av just cabotage
            och kombitrafik. Det är under den här tiden som vi har tillsatt
            utredningen om en yrkestrafik ­ inspektion, det vill säga börjat
            utreda förutsättningarna att ha en särskild inspektionsmöjlighet
            för att öka kontrollerna på väg.
          </note>
          <note>
            Det är under en socialdemokratiskt ledd regering som vi har tagit
            fram till exempel förslagen om vinterdäckslagstiftning så att
            Västeråspolisen, om jag ska förstå Thomas Morells berättelse rätt,
            kan reagera när däcken är dåliga och undermåliga eftersom de inte
            är vinterdäck. Det gick inte tidigare, för det fanns ingen sådan
            lagstiftning. Den har vi tagit fram. Man kan klampa, det vill
            säga låsa fast däcken. Det gick inte heller förut, för under en
            moderatledd regering hade man inte dessa verktyg. Ändå hör Thomas
            Morell till ett parti som föreslår att Ulf Kristersson ska leda
            landet, och han vill samarbeta med, och samarbetar med, Moderaterna,
            som under sin tid i regeringsställning inte gjorde någonting för
            att komma till rätta med problemen i yrkestrafiken.
          </note>
          <note>
            Under vår regeringstid har vi tagit fram klampning, vinterdäck,
            beställaransvaret och övriga insatser, inte minst sanktionsavgifter.
            Under den här tiden har vi agerat mot EU-trailrar eftersom vi
            har sett ett antal tillbud och olyckor, inte minst med fällknivseffekten,
            som har visat att vi måste agera när det gäller både konstruktion
            och regleringar.
          </note>
          <note>
            Transportstyrelsens förslag är ute på remiss, och jag hoppas
            på kloka remissynpunkter på detta så att vi snabbt ska kunna arbeta
            vidare med de förslag som finns. Det handlar om att minst 25 procent
            av fordonstågets sammanlagda bruttovikt som belastar drivande
            axel eller att den sammanlagda bruttovikten som hjulen på tillkopplade
            släpfordon överför till vägbanan inte överstiger 1,5 gånger den
            sammanlagda bruttovikten som hjulen på lastbilen överför till
            vägbanan. Det är detaljeringsgraden för att vi ska komma till
            rätta med problemen.
          </note>
          <note>
            Den andra delen handlar naturligtvis om att det är fråga om internatio
            ­ nellt arbete i kommissionen och med regleringen i UNECE. Vi
            förfogar inte över allt själva. Det är skälet till att jag också
            har agerat och har tagit upp frågan med kommissionären och EU-kommissionen.
          </note>
          <note>
            Det är så vi tar politiskt ansvar. Det är så vi agerar för trafiksäkerheten,
            för att se till att det blir sjysta villkor för svenska åkerier
            som följer lagar och regler samt att det råder ordning och reda
            inom transportnäringen i Sverige. Det här har vi arbetat för eftersom
            vi inte tycker att en helt avreglerad marknad utan politiska krav
            på vare sig trafiksäkerhet eller för den delen utstationering,
            eller för den delen reglering i kör- och vilotidsregler, är rimlig.
            Vi tycker att man ska ställa krav. Det här är väl ett skäl till
            att vi får mycket beröm och stöd från åkerinäringen och aktörerna
            eftersom man ser att det händer saker.
          </note>
          <note>
            Jag kan tycka att det är bra att Thomas Morell har ett starkt
            personligt engagemang. Det uppskattar jag. Det är en erfarenhet
            som jag tycker är viktig att ta till sig i diskussioner och debatter.
            Jag kan bara konstatera att i omröstningar och i politiska vägval
            väljer Thomas Morell att i samtliga fall ändå rösta med Moderaterna,
            agera för en moderatledd regering, och det innebär därmed minskade
            krav på ordning och reda i yrkestrafiken och inte en beredskap
            att agera för att jämna ut konkurrensvillkoren mellan svenska
            och utländska åkerier.
          </note>
          <note>
            Min utgångspunkt är att vi måste värna den svenska åkerinäringen
            så att den får rimliga förutsättningar att fortsätta att växa
            och bli stark.
          </note>
          <note>
            Anf. 50 THOMAS MORELL (SD):
          </note>
          <note>
            Fru talman! Jag tackar statsrådet för svaret.
          </note>
          <note>
            Beräkningen av fördelningen av vikterna på fordonsekipage som
            statsrådet tog upp ska sitta i ryggmärgen på varje välutbildad
            chaufför. Man ska lasta fordonet på ett sådant sätt att det kan
            framföras säkert. Man kan inte lasta så att man hamnar i ett läge
            där fällknivseffekten uppstår eller att andra brister tar över.
            Fordonet måste vara i balans för att kunna framföras säkert på
            väg. Det är en av grunddelarna i utbildningen av yrkesförare.
          </note>
          <note>
            Det är alldeles uppenbart att många av dem som är aktörer på
            svenska vägar inte har de grundläggande kunskaperna om hur man
            lastar ett fordon, vilken utrustning man ska ha och vilka krav
            det ställs på föraren och vilka krav som ställs på fordonet för
            att det ska fungera när det är tio grader kallt ute och en decimeter
            snö på vägen.
          </note>
          <note>
            Det finns mängder av förare som inte klarar av det mest elementära
            för dessa transporter. Det är jättebra att regeringen har lagt
            fram förslag om vinterdäck, men det krävs också att någon kontrollerar
            och rapporterar dem som inte har vinterdäck.
          </note>
          <note>
            Det är mycket om Västerås i dessa diskussioner, men det beror
            på att det finns en duktig trafikenhet där. Det finns också en
            sådan i Helsingborg. De två utmärker sig. Sedan finns Eskilstuna
            och Sundsvall också, och vi ska inte säga att de inte sköter sig,
            men de som verkligen lyser som två starka stjärnor är Västerås
            och Helsingborg. De säger själva att det är som att fiska i ett
            akvarium. Om de hämtar en bil är det bingo.
          </note>
          <note>
            Jag tog upp ett exempel där 20 ekipage kontrollerades. Tio av
            dem fick inte fortsätta eftersom däcken var för dåliga. Det är
            50 procent. Tolv av dem fick dessutom betala böter av andra skäl,
            och de fick inte åka vidare förrän böterna var betalda. Det här
            visar på omfattningen av det problem vi diskuterar.
          </note>
          <note>
            Man kan tycka vad man vill om att några millimeter hit eller
            dit på ett däck inte skulle ha så stor betydelse, men det har
            de om man åker med ett fordon med en bruttovikt på 40 ton och
            det är inte tillräckligt bra friktion på underlaget. En enda millimeter
            kan vara avgörande för om det ska gå bra eller inte. Det finns
            bilar som rullar med däckmönster lika djupt som ytan på bordsskivan
            på talarstolen. De rullar i princip på ostar. De kan inte ta sig
            fram på den släta vägen, och då är det inte långt bort förrän
            en olycka inträffar med just fällknivseffekten.
          </note>
          <note>
            Statsrådet svarade mig att det i maj 2018 tillkom även ett nytt
            krav på YKB-utbildningen som innebär att föraren ska vara medveten
            om och kunna anpassa sin körning efter olika väderförhållanden.
            Ja, det är för dem vi utbildar här i Sverige, men det är inte
            dem vi diskuterar här. Vi talar om dem som inte har de mest grundläggande
            kunskaperna att köra ett tungt fordon under vinterförhållanden.
            Dem når vi inte med den förändringen.
          </note>
          <note>
            Vi når inte dem som fuskar med vinterdäcken om det inte finns
            någon där ute som gör kontrollerna och rapporterar när det blir
            fel. Här måste det till fler kontroller på vägen. Vidare måste
            kontrollverksamheten rustas, och de som inte har på vägen att
            göra måste rapporteras bort – så att vi andra kan köra där utan
            att riskera livet.
          </note>
          <note>
            Anf. 51 Infrastrukturminister TOMAS ENEROTH (S):
          </note>
          <note>
            Fru talman! Jag konstaterar att det sker fler kontroller nu,
            bland annat för att vi har öronmärkt 100 miljoner kronor till
            polisen för att utföra kontroller av cabotagetrafiken , kombidirektivstrafiken
            med mera . Det är bland annat effekten av de kontroller som Thomas
            Morell refererar till.
          </note>
          <note>
            För att få ännu fler kontroller utöver de öronmärkta resurserna
            , som har ökat polisens kontrollmöjligheter, finns nu en utredning
            som tittar på möjligheten att inrätta en yrkestrafikinspektion.
            Det står i direktiven att utredningen ska föreslå en samlad organisation
            för en ökad kontrollverksamhet
          </note>
          <note>
            Vi vill se fler kontroller. De behövs. Men i grunden gäller det
            att komma ihåg, och det var min poäng i mitt förra inlägg, det
            faktum att man vid kontroller i Västerås kan peka på att det inte
            finns vinterdäck, eller det faktum att man kan säga att ett visst
            fordon inte ska färdas vidare utan att det ska klampas, har tillkommit
            tack vare att en socialdemokratiskt ledd regering har drivit igenom
            detta. Det gjordes inte tidigare. Då ansågs det vara ett hinder
            i den fria rörligheten, ett hinder mot att göra det möjligt att
            transportera till låga kostnader över Europa. Det var så ideologin
            såg ut.
          </note>
          <note>
            Priset för detta var dumpade löner. Lastbilschaufförer från Östeuropa
            åkte runt på Europas vägar till låga löner och med urusla arbetsvillkor.
            Vi socialdemokrater har slagits för sjysta villkor, bra arbetsvillkor,
            och att fordonen ska följa de regler som gäller i Sverige, till
            exempel i fråga om vinterdäck.
          </note>
          <note>
            Det var en seger när vi i mobilitetspaketet fick igenom dessa
            krav i förhandlingarna i Bryssel. Det är en reglering som ska
            implementeras i Sverige, med möjlighet att kräva utstationering
            från dag 1 när det gäller cabotagetransporter eller kombidirektivstransporter
            på väg. Det finns nu sanktionsavgifter och möjlighet att ställa
            helt andra krav på inte minst utländska aktörer på svensk marknad.
            Vi tycker att det är nödvändigt.
          </note>
          <note>
            Detta är ett framgångsrikt arbete tillsammans med fackföreningsrörelsen.
            Transportarbetareförbundet har bedrivit ett gediget arbete för
            sina medlemmars rättigheter. Det gör att vi framöver kan öka attraktiviteten
            i att jobba i transportsektorn. Lastbilschaufförer ska inte ha
            som framtidsutsikt att sitta på en parkeringsplats, sova i sin
            hytt, laga maten där, bli stressad av att följa kör- och vilotidsregler
            i en alltmer tidspressad marknad i ett läge där rättvis konkurrens
            inte råder. De ska få en hyfsad lön och utvecklingsmöjligheter,
            åka i ett trafiksäkert fordon och veta att det finns verktyg för
            polisen att stoppa olaglig verksamhet och kontrollverksamhet på
            plats.
          </note>
          <note>
            När det gäller EU-trailrar är det en komplikation och en utmaning
            att det är europeiskt reglerat. Det var därför det var viktigt
            för mig att direkt agera gentemot kommissionen och säkerställa
            att den blev uppmärksammad på dessa problem på europeisk nivå
            men samtidigt ge tydliga uppdrag till Transportstyrelsen att se
            vad vi kan göra här i Sverige. De förslagen är nu ute på remiss.
          </note>
          <note>
            På det här sättet arbetar vi systematiskt vidare med att skapa
            ordning och reda i den svenska yrkestrafiken genom krav på både
            utbildning och beställaransvar.
          </note>
          <note>
            Låt mig avsluta med just beställaransvaret, som vi också infört
            och som inte heller fanns tidigare. Det faktum att vi säger att
            den som beställer transporter också har ett ansvar genom kedjan
            för att det ska vara lagliga transporter innebär att Ikea eller
            Volvo eller andra stora svenska företag som beställer transporter
            har ett ansvar. Och nu har de första domarna kommit.
          </note>
          <note>
            Anf. 52 THOMAS MORELL (SD):
          </note>
          <note>
            Fru talman! Tack för svaret, statsrådet!
          </note>
          <note>
            Vi fortsätter väl där vi slutade: Domarna har kommit, två stycken.
            Båda är överklagade. De jurister jag har pratat med säger att
            det förmodligen kommer att leda till frianden.
          </note>
          <note>
            Jag satt inte i riksdagen då, men om jag inte är helt felinformerad
            var det väl så att ett enigt trafikutskott kom med förslagen om
            både klampning och beställaransvar före valet 2014. Ni får gärna
            rätta mig om jag har fel, men jag tror att det var ett enigt trafikutskott.
            Då satt Anders Ygeman som ordförande. Jag kan ha fel, men i så
            fall kan ni väl rätta mig.
          </note>
          <note>
            För att gå tillbaka till de åtgärder som är gjorda är det ju
            jättebra att Roger och de andra tjänstemännen i Västerås har fått
            bättre verktyg. Det är jättebra, precis som det är för Farid och
            killarna i Helsingborg. Men Sverige består ju av mer än Västerås
            och Helsingborg.
          </note>
          <note>
            Min gamla arbetsgivare Polismyndigheten i Västra Götaland, som
            den då hette, i Göteborg hade 60 poliser i yttre tjänst på trafikavdelningen
            när de var som flest. Nu är de nere på två som har tunga behörigheter,
            och det är i Sveriges näst största stad. Det är dessutom norra
            Europas största hamn, så det är oerhört mycket trafik ut och in
            där man kan göra kontroller på både vikter och lastsäkring och
            annat. Men man har inte resurser att göra de kontrollerna.
          </note>
          <note>
            Startpunkten för problemet är ju hamnarna. Där skulle man kunna
            göra jätteinsatser om det bara fanns folk som stod på asfalten
            och gjorde jobbet, men så är det ju inte. Här har regeringen trots
            allt ett ansvar att se till att det finns en kontrollverksamhet
            värd namnet.
          </note>
          <note>
            Anf. 53 Infrastrukturminister TOMAS ENEROTH (S):
          </note>
          <note>
            Fru talman! Det är infrastrukturministern som ska svara, även
            om huvuddelen av den sista frågan kanske egentligen sorterar under
            inrikesministern.
          </note>
          <note>
            Jag tror att Mikael Damberg hade svarat precis som jag: Polisen
            har väl aldrig haft så mycket resurser som nu. Det är för att
            vi har tillfört ordentliga resurser till svensk polis, utökat
            polisutbildningarna och sett till att man får bättre förutsättningar
            att upprätthålla lag och ordning.
          </note>
          <note>
            Jag har vid ett flertal tillfällen hört rikspolischefen tala
            om vikten av att satsa på trafikpolisen, vilket jag uppskattar
            och hoppas på. Men vi har också under min tid som ansvarig för
            det här området inte bara öronmärkt resurser hos polisen för ökade
            trafikkontroller av cabotagetrafiken med 100 miljoner kronor utan
            även tillsatt en utredning om effektivare kontroller av yrkestrafiken.
          </note>
          <note>
            En konsekvens av den utredningen kan vara att vi får en yrkestrafikinspektion,
            en samlad organisation för övervakning av yrkestrafiken. Då handlar
            det inte bara lastbilstrafiken, som Thomas Morell och jag ofta
            diskuterar. Det handlar också om taxinäringen, där det också behövs
            ordentlig kontroll, och andra delar av yrkestrafiken.
          </note>
          <note>
            Jag tror nämligen att vi har kommit dithän där de flesta – inte
            minst de som arbetar i transportsektorn – inser att den våg av
            liberala idéer som svepte över Europa på 90-talet och 00-talet,
            när allt skulle släppas fritt för marknaden, inte minst i transportsektorn
            ledde till extrem press på låga löner och låga kostnader, sänkta
            krav och social dumpning.
          </note>
          <note>
            Det är mot detta vi har arbetat systematiskt inom svensk socialdemokrati
            och fackföreningsrörelse, och den här regeringen har tagit flera
            ytterligare initiativ för att skapa bättre kontrollverksamhet
            och framför allt bättre villkor och ordning och reda i den svenska
            yrkestrafiken.
          </note>
          <note>
            Interpellationsdebatten var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 15.55 på förslag av tredje vice talmannen
            att ajournera sammanträdet till kl. 18.00.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 18.00.
          </note>
          <note>
            § 14 Svar på interpellation 2020/21:426 om tågpersonal som hotas
            och utsätts för våld
          </note>
          <note>
            Anf. 54 Infrastrukturminister TOMAS ENEROTH (S):
          </note>
          <note>
            Fru talman! Thomas Morell har frågat mig vilka åtgärder jag och
            regeringen avser att vidta för att öka tryggheten på bussar och
            tåg.
          </note>
          <note>
            T rygghet för såväl anställda som resenärer i kollektivtrafiken
            är viktig t för att öka attraktiviteten och möjliggöra ett ökat
            resande med kollektiva färdmedel. Vad gäller säkerheten och tryggheten
            för resenärer och anställda ombord på tågen är detta i första
            hand ett tydligt utpekat ansvar för järnvägsföretagen i deras
            egenskap av transportör er och arbetsgivare.
          </note>
          <note>
            För att stärka tryggheten i samhället och på våra kollektiva
            färdmedel tillsatte s under hösten 2019 en utredning för att se
            över regelverket för ordningsvakter. Syftet med utredningen är
            att åstadkomma en reglering som gör att ordningsvakter kan användas
            på ett mer ändamålsenligt sätt än i dag. Utredningen ska bland
            annat se över var ordningsvakter ska tjänstgöra och om ordningsvakter
            ska tilldelas ytterligare uppgifter i ordningshållningen. Utredningen
            ska redovisas senast den 21 maj 2021.
          </note>
          <note>
            På initiativ av regeringen och för att ytterligare förbättra
            möjligheterna att använda kamerabevakning, bland annat i brottsbekämpande
            och ordningshållande syfte, ändrades också kamerabevakningslagen
            den 1 augusti 2020 så att det inte längre behövs tillstånd från
            Integritetsskyddsmyndigheten för att kamerabevaka i bland annat
            kollektivtrafiken. Enligt de nya reglerna får kameror sättas upp
            tillståndsfritt i färdmedel som används i kollektivtrafik samt
            på stations ‑ , terminal- och hållplatsområden .
          </note>
          <note>
            Under 2017 inrättades även Nationella rådet för järnvägs- och
            kollek ­ tivtrafikskydd , som bedriver samverkan i säkerhetsfrågor
            på nationell nivå. I rådet medverkar myndigheter som Trafikverket,
            Transportstyrelsen och Polismyndigheten , men även företrädare
            för branschen . A lmega och Tågföretagen , Sveriges Kommuner och
            Regioner, Svensk Kollektivtrafik och Jernhusen är några exempel
            på deltagare . Inom ramen för det natio ­ nella rådet bedrivs
            ett viktigt utvecklingsarbete i bland annat säker ­ hets ‑ och
            skyddsfrågor.
          </note>
          <note>
            Mot denna bakgrund vill jag understryka att trygghet för såväl
            anställda som resenärer i kollektivtrafiken är en fortsatt viktig
            fråga för regeringen.
          </note>
          <note>
            Anf. 55 THOMAS MORELL (SD):
          </note>
          <note>
            Fru talman! Tack för svaret, statsrådet Tomas Eneroth! Att färdas
            i kollektivtrafiken ska vara tryggt, och man ska kunna göra det
            lugnt och stillsamt utan att något händer. Kollektivtrafiken ska
            också vara en trygg arbetsplats för tågvärdar, spårvagnsförare
            och bussförare. Men det har blivit en samhällsutveckling där man
            ständigt attackerar eller ifrågasätter tågvärdar när de ska visera
            biljetter och sådana saker.
          </note>
          <note>
            Jag reser själv väldigt mycket med tåg, och jag ser dessa incidenter
            – det är nästan lite för lite att kalla dem för det – där man
            går till angrepp mot tågvärden, som ställer en högst relevant
            fråga om man har biljett eller inte. Ska man resa med de kollektiva
            färdmedlen ska man ju betala sin biljett; det är en självklarhet.
            Det ska man göra för att göra rätt för sig, naturligtvis, men
            det har också att göra med respekt för andra resenärer, som betalar.
            Det gör trots allt merparten.
          </note>
          <note>
            Aftonbladet tog upp situationen för tågvärdarna i samband med
            att frågan om tågen skulle stanna i Kumla eller inte kom upp.
            Situationen där hade eskalerat, och det var hotfullt för personalen.
            Jag träffade representanter för SJ häromdagen, och än så länge
            stannar man i Kumla. Men det är alltjämt ett bekymmer.
          </note>
          <note>
            Artikeln i Aftonbladet sätter ljuset på hur de människor som
            arbetar inom kollektivtrafiken och ska göra resan behaglig för
            oss andra upplever detta problem. Jag ber om ursäkt för språket,
            fru talman – jag citerar direkt ur texten:
          </note>
          <note>
            ”– En kollega fick ett slag och började blöda näsblod, en annan
            fick glasögonen sönderslagna. Många av oss som jobbar vill inte
            ens gå och kolla biljetter av rädsla att bli attackerad. De hotar,
            hånar, spottar och har en jävla attityd, säger tågvärden. ”
          </note>
          <note>
            Vidare står det: ”Personalen är instruerad att backa och inte
            gå in i konfliktsituationen. Tågvärden som Aftonbladet pratat
            med väljer därför ibland att inte alls gå ut och kontrollera biljetterna
            när det är stökigt.
          </note>
          <note>
            Risken att bli attackerad är för stor. – Jag går direkt in och
            låser in mig i hytten, säger den anonyma tågvärden.”
          </note>
          <note>
            Detta beskriver hur de människor som har till uppgift att serva
            resenärerna på tågen upplever sin arbetssituation och de hot de
            har i sin vardag. Detta är ett allvarligt samhällsproblem som
            också har utvecklats på många andra områden. Detta ligger egentligen
            inte på statsrådets bord eftersom justitiefrågorna ligger på ett
            annat departement. Men det drabbar likväl kollektivtrafiken och
            dess utövare.
          </note>
          <note>
            När det gäller resenärerna väljer människor till slut bort det
            kollektiva färdmedlet för att de inte känner sig trygga ombord.
            När det blir så som det står i artikeln, att tågvärden går och
            låser in sig i hytten, är ju resenärerna själva med dem som är
            hotfulla där ute. De har inget stöd från tågpersonalen, som antingen
            sitter och kör tåget eller är inlåst i en hytt någonstans.
          </note>
          <note>
            Till slut blir det alltså så att den vanliga, hederliga resenären
            undviker kollektivtrafiken för att situationen blir för allvarlig.
            Jag funderar lite på vad statsrådet tänker göra för att förbättra
            situationen inom kollektivtrafiken.
          </note>
          <note>
            Anf. 56 Infrastrukturminister TOMAS ENEROTH (S):
          </note>
          <note>
            Fru talman och Thomas Morell! Man kan naturligtvis se detta som
            en justitiefråga, och då ska man agera för att förhindra att våldsverkare
            kommer in på tågen. Här har också arbetsgivaren ett starkt intresse
            och engagemang.
          </note>
          <note>
            Jag vill dock passa på att ta upp ett annat perspektiv på frågan.
            Jag var under lång tid huvudskyddsombud och arbetade i industrin
            med skyddsfrågor. I Sverige har vi en tradition där fackliga organisationer
            jobbar ihop med arbetsgivare för att identifiera risker i arbetsmiljön.
            Det är ett omfattande skyddsarbete, där man gör skyddsronder,
            identifierar och säkrar så att personal ska känna sig trygg.
          </note>
          <note>
            Jag tror att en viktig del i att öka säkerheten är att begränsa
            möjligheten till ensamarbete, att se till att arbetsgivarna tar
            sitt ansvar för att man ska vara trygg i arbetet och ser till
            att man har rätt och adekvat skyddsutrust ­ ning och utbildning
            för uppdraget. Jag har träffat företrädare för Seko, till exempel,
            som har vittnat om hur de ibland har haft ganska tuffa diskussio
            ­ ner när de velat ställa krav.
          </note>
          <note>
            Jag är socialdemokrat och ser att vi ibland behöver stärka de
            fackliga rättigheterna. Sverigedemokraterna väljer ju att försämra
            förutsättningarna, dra ned på resurserna för regionala skyddsombud,
            dra ned på arbetsmiljöarbetet och bidra till minskade anslag till
            det förebyggande arbetet. Hur ser Thomas Morell på Sverigedemokraternas
            eget ansvar, när ni nedmonterar fackliga organisationer och parternas
            möjligheter att förbättra tryggheten? Jag tror att detta är ett
            viktigt perspektiv.
          </note>
          <note>
            Det andra är naturligtvis att säkerställa att järnvägsföretagen,
            i det här fallet, tar sitt ansvar och ser till att bemanningen
            är sådan att man kan känna sig trygg och att det finns adekvata
            skyddsåtgärder.
          </note>
          <note>
            Sedan har jag i svaret redovisat hur vi nu går vidare med ordningsvakter
            och deras möjligheter men också andra, mer rättsliga, insatser
            man kan göra för att beivra brottslighet. För det är detta det
            handlar om, oavsett om det är på ett tåg eller på torget eller
            om någon går ut med järnrör på stan och vill slå medmänniskor.
          </note>
          <note>
            Jag tror nämligen att det är viktigt att i detta sammanhang inse
            att arbetsgivaren har en skyldighet att se till att personalen
            kan känna sig trygg. Det är också detta som är utgångspunkten
            när man kan gå in och begära skyddsstopp eller stoppa verksamheter
            om det råder otrygghet.
          </note>
          <note>
            Sedan ska naturligtvis företagen ihop med polis och andra ha
            täta kontakter och möjlighet att tillkalla hjälp när så behövs,
            men det måste vara en självklar utgångspunkt att den personal
            som i dag arbetar med att se till att Thomas Morell och jag kan
            åka tåg tryggt och säkert också själva ska känna sig trygga och
            säkra. Det tycker jag är ett krav vi ska ställa på SJ, MTR och
            andra operatörer. Men det borde också vara ett krav att vi från
            svensk sida, från riksdag och regering, stöder den tradition som
            finns att fackliga organisationer tillsammans med arbetsgivare
            systematiskt arbetar med arbetsmiljön och med skyddsinsatser.
          </note>
          <note>
            Grundfrågan tillbaka till Thomas Morell blir därför: Vill ni
            nu stärka möjligheterna för regionala skyddsombud, för skyddsronder
            och för bra och tryggt säkerhetsarbete med fackliga organisationer
            och arbetsgivare ihop? Det är ju där man verkligen kan identifiera
            de risker som finns i arbetsmiljön, både på tågen och i det övriga
            samhället.
          </note>
          <note>
            Anf. 57 THOMAS MORELL (SD):
          </note>
          <note>
            Fru talman! Jag tackar statsrådet för svaret.
          </note>
          <note>
            Vi tycker inte att de regionala skyddsombuden ska vara politiskt
            knutna, och vi vet ju att det förekommer inom fackföreningsrörelsen.
            Vi vill ha opartiska inspektörer som sköter den biten så att det
            inte har någon koppling till politik eller till något parti, vare
            sig till socialdemokrater eller till sverigedemokrater. Det ska
            vara helt fristående. Det om det.
          </note>
          <note>
            Om man tittar på hur det ser ut för dem som jobbar inom kollektivtrafiken
            – tågvärdar, bussförare, spårvagnsförare – och jämför med ett
            genomsnitt för övriga förvärvsyrken ser man att för tågvärdar
            och tågmästare är 27 procent av anmälda arbetsolyckor med sjukfrånvaro
            orsakade av hot eller våld på arbetsplatsen. För buss- och spårvagnsförare
            är motsvarande siffra 19 procent. I genomsnitt för förvärvsarbetande
            i alla yrken är siffran 7 procent. Det är en dramatisk skillnad,
            vill jag påstå.
          </note>
          <note>
            De som jobbar inom kollektivtrafiken som tågvärdar eller bussförare
            är hårt exponerade. Jag har själv kört buss en gång i tiden, på
            spårvägen i Göteborg. Det var inte lika dramatiskt då. Man kunde
            få ombord någon överförfriskad herre på fredags- eller lördagskvällen,
            och de var ganska enkla att leda av. Jag var själv aldrig utsatt
            för några hot, men det fanns förare som var det. Det var lite
            lugnare då, om vi backar tillbaka ett antal år.
          </note>
          <note>
            Som det har utvecklats nu – och det är ett samhällsproblem som
            vi har – tar man sig rätten att utöva våld eller hot mot en annan
            människa när man tycker sig ha rätt att göra så. Man vill inte
            följa de gängse regler som är uppsatta, som att man ska betala
            för sig när man åker med buss eller spårvagn. Man anser sig kunna
            göra som man vill, och blir man tillrättavisad går man till angrepp.
          </note>
          <note>
            Så kan vi inte ha det. Det här är ett samhällsbekymmer som har
            en tendens att öka.
          </note>
          <note>
            Vi kan åka till Skövde i stället, den ort som jag själv åker
            tåg ifrån. Resecentrum i Skövde har utvecklats till ett tillhåll
            på kvällarna. Häromdagen gjorde polisen ett tillslag, och då var
            det narkotikahandel där. En person togs dessutom för narkotikamissbruk.
            Där har det blivit så att vanligt folk, om vi nu ska uttrycka
            oss så, väljer att inte åka med buss därför att situationen är
            som den är på resecentrum. Vid ett tillfälle blev en civil polis
            – han var alltså inte uniformerad men i tjänst – svårt misshandlad.
            Statsrådet har säkerligen sett om det på tv; det har varit många
            reportage om det. Han blev nedslagen, svårt misshandlad och medvetslös
            på resecentrum i Skövde.
          </note>
          <note>
            Det är den situation vi har, och den är inte acceptabel.
          </note>
          <note>
            Sedan är det klart att arbetsgivaren ska göra vad den kan för
            att skydda och underlätta för sin personal. Det går dock inte
            att hänga som en helikopter över allting och hela tiden för att
            skydda personalen. Det måste också vara så att samhället tar tag
            i de här problemen och ser till att lagföra dem som inte kan sköta
            sig.
          </note>
          <note>
            Om man ständigt och jämt kan göra som man vill och hota folk
            utan att någon bryr sig tar man ju det till intäkt för att det
            är fritt fram, och då eskalerar det beteendet. Till slut kommer
            det inte att vara någon som vill jobba inom kollektivtrafiken,
            vare sig som tågvärd eller som bussförare. Vad gör vi då?
          </note>
          <note>
            Anf. 58 Infrastrukturminister TOMAS ENEROTH (S):
          </note>
          <note>
            Fru talman! Jag tycker att det är talande när Thomas Morell försöker
            fly undan frågan om de regionala skyddsombuden och säger att de
            inte ska vara politiskt utsedda. Det Sverigedemokraterna säger
            är att ni inte vill att medlemmarna ska utse sina skyddsombud.
            Ni underkänner tågvärdars, bussförares och andras möjlighet att
            själva utse sina representanter som ska se till deras skydd på
            deras arbetsplatser. Ni tycker hellre att myndigheter, arbetsgivare
            eller någon annan ska utse dessa representanter.
          </note>
          <note>
            Min fråga tillbaka till Thomas Morell är: Varför tilltror inte
            Thomas Morell en bussförare, en tågvärd eller någon annan i kollektivtrafiken
            rätten eller möjligheten att utse sina skyddsombud? Varför ska
            Thomas Morell se till att någon annan utser dem?
          </note>
          <note>
            I grunden handlar det om möjligheten att på sin arbetsplats ha
            sina representanter som talar om vad som behöver skyddas. I detta
            sammanhang är det en viktig fråga, för det är en speciell arbetssituation
            man har när man jobbar i kollektivtrafiken. Någon som inte har
            den erfarenheten kan inte göra rätt bedömningar, utan det är bra
            att ha den erfarenheten. Däri ligger poängen. Men det vill inte
            Sverigedemokraterna. Sverigedemokraterna vill inte att medlemmarna
            i en facklig organisation ska utse sina regionala skyddsombud.
          </note>
          <note>
            Sedan är det allvarligt när folk tar sig rätten att utöva våld.
            Jag delar den uppfattningen, vare sig man går ut med järnrör på
            stan eller hotar på annat sätt. Då måste samhället agera starkt
            med fler poliser, med ökade möjligheter att beivra brott och med
            ökade övervakningsmöjligheter. Det har också skett under den här
            tiden. Vi har ökat möjligheterna till övervak ­ ning, både individuell
            övervakning med kameror och övervakning i sta ­ tionsområden.
            Jernhusen och andra aktörer inom kollektivtrafikbranschen har
            också utvecklat bättre möjligheter att säkra stationer så att
            man ska kunna känna sig trygg – med trygghetsvärdar, med belysning,
            med ar ­ kitektur och med utformning.
          </note>
          <note>
            Jag tror att det är viktigt att vi systematiskt fortsätter att
            arbeta med modeller som gör att man känner sig trygg. Men jag
            tycker ändå att det är talande när inte Sverigedemokraterna anser
            att de som själva arbetar inom kollektivtrafiken ska få utse sina
            representanter för att se till att säkra skyddet så att man inte
            behöver hotas i sin arbetsmiljö utan kan ha skyddsronder och skyddsombud
            som ser till medlemmarnas bästa.
          </note>
          <note>
            Anf. 59 THOMAS MORELL (SD):
          </note>
          <note>
            Fru talman! Jag tackar statsrådet för svaret.
          </note>
          <note>
            Nu blev det här en debatt om fackets vara eller inte vara. Det
            är inte det som det handlar om. Facket kan inte göra särskilt
            mycket när det gäller att beivra brott. Det är det samhället som
            ska göra, med stöd av den lagstiftning som det fattas beslut om
            här inne. Det är polisen som ska vidta åtgärder, och domstolarna
            ska utfärda domar till dem som begår brott. Det är där vi måste
            sätta in resurserna. Sedan kan ett skyddsombud naturligtvis ha
            synpunkter, men det är inte det som löser kruxet med de människor
            som tar sig friheten att hota och misshandla andra människor.
            Facket har inget lagligt stöd i det arbetet.
          </note>
          <note>
            Vi tycker att det är bättre att exempelvis Arbetsmiljöverket
            gör detta, med inspektörer som har lagstiftning i ryggen och kan
            komma åt arbetsmiljöproblemen. Men det löser inte knuten med tågvärdar
            och bussförare som råkar illa ut under sitt arbete. Det är samhället
            som ska gå in med åtgärder för att stävja detta, för det är ju
            brott vi pratar om. Att hota eller misshandla någon är ett brott,
            och det är lagstiftningen som ska ta hand om det.
          </note>
          <note>
            Då har man egentligen bara en myndighet som kan ta tag i problemet.
            Det hände trots allt, fast det är länge sedan nu, att vi fick
            följa med bussar på fredags- och lördagskvällar för att trygga
            transporten upp till Karlsborg. Den linjen var ökänd när det gällde
            bråk och stök på bussarna. Vi fick alltså åka med för att hålla
            nere bråket och se till att alla satt ned i bussen så att det
            var ordning. Men vi kan ju inte ha poliser i varje buss – det
            funkar inte – utan lagstiftningen måste nå dem som begår brott
            och låsa in dem.
          </note>
          <note>
            Anf. 60 Infrastrukturminister TOMAS ENEROTH (S):
          </note>
          <note>
            Fru talman! Det är en viktig fråga som Thomas Morell väcker.
            Men det är också talande med frånvaron av svar från Thomas Morell
            i den här frågan – att inte tilltro bussförare, tågvärdar eller
            andra att utse sina representanter för att tala om hur skyddet
            ska utvecklas på arbetsplatsen.
          </note>
          <note>
            Det är i allra högsta grad en arbetsmiljöfråga. Det är i allra
            högsta grad en fråga som handlar om vilken bemanning vi har i
            kollektivtrafiken och hur man ska känna sig trygg när man jobbar
            om det dras ned på personalen och man kanske är ensam på tåget
            i stället för att ha en kollega för att arbetsgivaren vill pressa
            kostnaderna.
          </note>
          <note>
            Det är klart att det här är viktiga frågor där parterna i Sverige
            brukar komma överens men det också finns målkonflikter. Det är
            viktigt att medlemmarna genom sina till exempel skyddsombud kan
            agera med lagligt stöd genom skyddsstopp och skyddslagstiftning.
          </note>
          <note>
            Sedan kommer myndigheterna att inspektera, och man kan driva
            det rättsligt, men det är en viktig del i hur vi faktiskt säkrar
            en trygg arbetsmiljö för dem som jobbar inte bara i kollektivtrafiken
            utan i hela samhället. Jag tycker att det är sorgligt att Sverigedemokraterna
            inte ser det utan un ­ derkänner busschaufförers, tågvärdars,
            konduktörers och andras rätt att utse sina representanter. Jag
            tror att det är värdefullt om man själv har arbetat på tåget eller
            i bussen och faktiskt kan ha med sig de erfarenheterna vid bedömningen
            av vilka insatser som ska göras så att de som jobbar känner sig
            trygga.
          </note>
          <note>
            Till det kommer naturligtvis allt det vi tidigare har diskuterat:
            skyddsutrustningen, kameraövervakning, beredskap för polisen att
            agera, arbetsgivarens ansvar eller för den delen hur man utformar
            stationer. Där arbetar det nationella rådet som jag refererade
            till. Där pågår ett utredningsarbete, men vi måste också inse
            att det i grunden också handlar om att man känner sig trygg om
            man har en kollega som finns på plats. Då är skyddsombuden en
            viktig del, och där står Sverigedemokraterna helt svarslösa.
          </note>
          <note>
            Interpellationsdebatten var härmed avslutad.
          </note>
          <note>
            § 15 Svar på interpellation 2020/21:433 om sprejskydd i tunga
            fordons stänkskärmar
          </note>
          <note>
            Anf. 61 Infrastrukturminister TOMAS ENEROTH (S):
          </note>
          <note>
            Fru talman! Thomas Morell har frågat mig om regeringen avser
            att vidta åtgärder för ett nationellt undantag från kravet på
            sprejskydd i stänkskärmar på tunga fordon.
          </note>
          <note>
            Låt mig först klargöra att säkerheten på våra vägar är ett prioriterat
            område för regeringen. Att tunga transporter utförs på ett säkert
            sätt är centralt, och regeringen har vidtagit flera insatser på
            området. För att nämna några har regeringen infört ett beställaransvar
            vid upphandling av transporter, och sedan 2019 är det krav på
            att tunga fordon ska ha vinterdäck på samtliga axlar vid vinterväglag.
          </note>
          <note>
            Yrkestrafiken är dessutom en del av EU:s inre marknad och lyder
            därmed under ett regelverk som är gemensamt inom EU. Sverige är
            aktivt i EU-arbetet på transportområdet, inte minst för att säkerställa
            att reglerna också är anpassade efter de förhållanden som råder
            i Sverige.
          </note>
          <note>
            När det kommer till just kraven på sprejskydd i stänkskärmarna,
            som riskerar att vålla problem vintertid, finns det ett bra EU-regelverk
            på plats. Regelverket möjliggör därför redan att sprejskydd inte
            behöver användas om det hindrar användningen av fordonet. Det
            har dock visat sig att de svenska föreskrifterna behöver förtydligas,
            vilket Transportstyrelsen tillsammans med besiktningsorganen nu
            gemensamt arbetar med.
          </note>
          <note>
            Anf. 62 THOMAS MORELL (SD):
          </note>
          <note>
            Fru talman! Tack för svaret, statsrådet Tomas Eneroth!
          </note>
          <note>
            Vi kanske pratar i gåtor nu, för alla kanske inte vet vad sprejskydd
            är för någonting. Det är en yta i stänkskydden bak på lastbilar
            som ska fånga vattendimman som uppstår runt fordonet när hjulen
            roterar och vägbanan är våt. Tanken är god, alltså att man har
            någonting som gör att vattnet kan gå rakt ned i stället för att
            spridas ut åt sidorna och skapa vattendimma som kan minska sikten
            för andra trafikanter.
          </note>
          <note>
            Så långt är jag med på resonemanget, men problemet är att i vårt
            klimat uppe i Sverige fångar den här ytan som sitter inne i stänkskyddet,
            och som oftast består av någonting som man kan likna vid mattan
            som man har i entréer och som ser ut som gräsmatta, på så vis
            att stråna fungerar som armering. När snöslasket åker upp där
            byggs det på.
          </note>
          <note>
            Inför den här debatten skickade jag ut en fråga på Facebook –
            jag har rätt många inom åkerinäringen som följer mig – och bad
            dem att visa bilder på hur det ser ut efter ett par mils körning
            på vägarna. Den här vintern har det ju varit snö ända nere i Skåne,
            och jag har fått mängder av bilder och filmer. Man har fått loss
            klumpar som väger tio kilo. Var och en förstår vad som händer
            när en sådan klump lossnar från ett tungt fordon och far ut i
            mötande vägbana.
          </note>
          <note>
            Jag fick också en bild från en lastbilsförare som möter ett ekipage
            där en sådan där klump lossnar. Den slår sönder nederdelen av
            fronten på lastbilen. Man förstår vilka krafter det handlar om.
            Hade det varit en personbil vet man inte hur det hade gått om
            den hade blivit träffad.
          </note>
          <note>
            Är chaufförerna vårdslösa när det här händer? Nej, de stannar
            och slår undan klumparna så fort det finns möjlighet. Samtidigt
            har vi situationen att Trafikverket har plockat bort många rastplatser,
            så det finns ingenstans att stanna och göra rent. Och det räcker
            med att köra någon mil så har det byggts upp en jättelik klump
            igen. Den utgör en fara för andra trafikanter.
          </note>
          <note>
            Hur är det då om man inte har det här sprejskyddet? Jo, det kan
            byggas upp klumpar då med, men det blir inte de här jättelika
            isklumparna som väger uppemot tio kilo , utan det som samlas rasar
            av a llteftersom när fordonet rör sig. Men på fordon med sprejskydd
            fungerar stråna som armering och håller slasket kvar tills det
            blir så tungt att hela stänkskyddet lossnar och ger sig iväg vid
            sidan av.
          </note>
          <note>
            Om man blir stoppad i en flygande inspektion eller vid besiktning
            får man anmärkning om sprejskyddet saknas. Den här frågan har
            kommit upp, och Sveriges Åkeriföretag har begärt ett omedelbart
            undantag för sprejskydden i stänkskärmarna och ett förtydligande
            av föreskrifterna. Det är bra, för med vårt klimat här uppe i
            Norden och den situation vi har på vintervägarna skapar det här
            större problem för säkerheten än om man låter det vara.
          </note>
          <note>
            Det har kommit ett förslag på undantag, och jag kan inte göra
            annat än att småle lite grann, för återigen förstår man inte vad
            problemet består i. Jag ska utveckla det i mitt nästa anförande.
          </note>
          <note>
            Anf. 63 Infrastrukturminister TOMAS ENEROTH (S):
          </note>
          <note>
            Fru talman! Jag tror att de flesta som följer debatten inser
            att det inte är några djupa ideologiska konflikter i frågan om
            sprejskydd utan att det handlar om att se till att vi hittar en
            rimlig ordning för att kunna säkra en säkerhet på våra vägar och
            se till att det inte kan bildas isklumpar som kan skada medtrafikanter.
          </note>
          <note>
            Problemet har uppmärksammats, och Transportstyrelsen har uppdragit
            åt en arbetsgrupp under den nybildade Besiktningskommittén att
            titta på det. I Besiktningskommittén finns Sveriges Åkeriföretag
            med. Finns det då, som jag har blivit informerad om, förutsättningar
            att göra individuella undantag prövar man den möjligheten. Det
            är oklart om det går att göra generella undantag.
          </note>
          <note>
            Jag förutsätter att de som dagligdags arbetar med detta, från
            Sveriges Åkeriföretag, Transportstyrelsen och för den delen även
            Swedac och en del andra besiktningsorgan, så skyndsamt som möjligt
            hittar en bra lösning på detta.
          </note>
          <note>
            Anf. 64 THOMAS MORELL (SD):
          </note>
          <note>
            Fru talman! Tack för svaret, statsrådet!
          </note>
          <note>
            Sprejskydden fungerar så länge det är en regnvåt väg vi pratar
            om. Då begränsar de vattendimman som annars uppstår runt ett tungt
            fordon. Men problemet uppstår i vårt vinterklimat. Här är det
            alldeles uppenbart att man i Bryssel inte har riktig koll på vad
            en svensk vinterväg innebär för den här typen av konstruktioner.
          </note>
          <note>
            Sverige borde ha varit mycket tydligare när föreskrifterna antogs
            . Man borde ha sagt att det inte fungerar. Framför allt ska fordonsägaren
            inte beläggas med anmärkning ifall sprejskyddet saknas. Det är
            näst intill omöjligt att få det att stanna kvar på fordonet i
            det klimat vi har på vintern. Det här ger givetvis upphov till
            enorma kostnader för åkerierna. Men andra trafikanter utsätts
            också för fara när ett sådant sjok på tio kilo ger sig i väg.
          </note>
          <note>
            Besiktningskommittén har kommit med ett förslag på undantag för
            skogs- och anläggningsfordon – de kör i lite besvärlig terräng
            – betongfordon, tippfordon – med bakåttipp – bärgningsfordon,
            brandfordon, timmerfordon, liftdumperfordon samt fordon för renhållning,
            asfaltering, gatusopning och fordon med betongpump eller lyftkrok.
          </note>
          <note>
            Men alla de som ligger och kör på fjällen då? Det är där som
            de stora kakorna verkligen byggs upp, som släpper och riskerar
            att skada andra trafikanter. Men den gruppen finns inte med. De
            har alltså inte tänkt hela vägen. När man ligger och kör utmed
            stora landsvägen och i den saltmodd som bildas blåser det upp
            och bygger upp iskakan som lossnar och far ut på andra.
          </note>
          <note>
            Som jag sa tidigare har det inte på något sätt att göra med att
            chaufförerna skulle vara lata. Det är omöjligt att hålla det rent.
            Det finns inte tillräckligt med platser utmed vägen att stanna
            på för att slå bort det. Man kan få åka fem sex mil innan man
            hittar en plats där man kan köra åt sidan. Då kan man ha tappat
            flera sådana stora klumpar på vägen.
          </note>
          <note>
            I sin iver att skapa en säker miljö på regnvåta vägar har man
            alltså skapat ett mycket större bekymmer i det klimat som vi har
            häruppe. Här måste Sverige sätta ned foten och säga: Den här typen
            av lösning fungerar inte vintertid häruppe i Norden. Då skapar
            vi större bekymmer än det som det var tänkt att lösa.
          </note>
          <note>
            Anf. 65 Infrastrukturminister TOMAS ENEROTH (S):
          </note>
          <note>
            Fru talman! Det är intressant att Thomas Morell försöker få detta
            till att bli en fråga som handlar om EU. Jag anar att det är Sverigedemokraternas
            EU-motstånd som spökar. De vill ju att vi ska lämna Europeiska
            unio ­ nen.
          </note>
          <note>
            I det här fallet är det snarare Transportstyrelsens egna föreskrifter
            och allmänna råd som behöver utvecklas för att möta detta. Jag
            förutsätter att vi i sann svensk tradition hittar en gemensam
            lösning mellan Transportstyrelsen, åkeriföretagen, besiktningsorganen
            och andra. Jag tror att det är mest tillämpningsfrågor det handlar
            om.
          </note>
          <note>
            Om Thomas Morell vill göra detta till en fråga om Sveriges deltagande
            i EU må det vara hänt. Men det här handlar snarare om att vi ska
            fortsätta att ha en väl fungerande samverkan mellan svenska myndigheter
            och branscher.
          </note>
          <note>
            Jag tror inte att någon tvekar om eller ens tvivlar på att den
            här reger ­ ingen och inte minst jag vill göra allt för att stärka
            svensk transportnäring och se till att det ska vara säkert och
            tryggt på våra vägar. Det är den här regeringen som har stärkt
            konkurrenskraften för svensk transportnäring och som har ökat
            trafiksäkerheten med vinterdäckskrav, tydligare både kör- och
            vilotidsregler och internationell reglering. Det är under den
            här regeringen vi har fått klampning och möjligheter till sanktionsavgifter.
            Det är den här regeringen som har ökat trafikövervakningen på
            cabotagetransporter och tillsatt en utredning om yrkestrafikinspektion.
            Det ligger alltså i den här regeringens intresse att se till att
            vi har bästa möjliga trafiksäkerhet.
          </note>
          <note>
            Det här fallet är ett tydligt ansvar för Besiktningskommittén.
            De får tillsammans hitta ett sätt att lösa frågan. Jag har fullt
            förtroende för myndigheter och bransch när det gäller att hitta
            en lösning. Jag misstror inte deras ambition eller kompetens på
            området.
          </note>
          <note>
            Anf. 66 THOMAS MORELL (SD):
          </note>
          <note>
            Fru talman! Tack för svaret, statsrådet!
          </note>
          <note>
            Men snälla nån! Vad har klampning, vinterdäckskrav och beställaransvar
            med sprejskyddet att göra? Förvisso roterar ett vinterdäck strax
            framför stänkskyddet. Men det gör även ett sommardäck. Så det
            gör ingen skillnad.
          </note>
          <note>
            Det var ett EU-direktiv som ledde till den svenska lagen 2005.
            Det ligger ett EU-direktiv i botten. Det har ingenting med Sverigedemokraternas
            inställning till EU att göra. Det var ett EU-direktiv som blev
            till lag i Sverige 2005 och som har skapat ett bekymmer i vägtrafiken
            vid vinterförhållanden då issjok byggs på. Träffar man ett sådant
            issjok som lossnat uppstår skador. Det kan till och med innebära
            att man åker av vägen.
          </note>
          <note>
            Nu finns det möjlighet att göra ett nationellt undantag, så att
            vi slipper det här bekymret. Man har skapat ett större problem
            än det som sprejskyd ­ den var tänkt att lösa. Om vi kan enas
            om det är vi på god väg. Då kan vi kanske slippa det här nästa
            vinter.
          </note>
          <note>
            Om vi tittar rent tekniskt på det som skapar ett av bekymren
            ser vi att ett drag av 3 newton per stänkskyddsdecimeter i bredd
            nog inte ska böjas mer än så. Det är det som gör att det brister,
            lossnar och faller av ute i vägen.
          </note>
          <note>
            Tanken var god. Men det blev fel. Jag hoppas att statsrådet är
            med på att göra en förändring i Sverige, ett nationellt undantag.
          </note>
          <note>
            Anf. 67 Infrastrukturminister TOMAS ENEROTH (S):
          </note>
          <note>
            Fru talman! Det är anmärkningsvärt att Thomas Morell tror att
            det är regeringen som beslutar om den typen av undantag. Det är
            Transportstyrelsen som har myndighetstillämpningen. Som statsråd
            kan jag inte ens uttala mig om detta. Men man har ett väl fungerande
            samarbete i Besiktningskommittén och arbetar tillsammans för att
            hitta en lösning. Det är så vi gör i Sverige.
          </note>
          <note>
            Vad Thomas Morell än försöker säga om att ett EU-direktiv är
            skulden handlar detta om bestämmandemöjligheter och regleringar
            som vi själva, som jag har förstått det, förfogar över i Sverige.
            Jag tror alltså att vi i sann svensk tradition kommer att hitta
            en lösning genom att myndigheter tillsammans med branscherna ser
            på förutsättningarna för besiktningsorganen att tolka föreskrifterna
            rätt. Då hoppas och tror jag att vi ska hitta en lösning.
          </note>
          <note>
            Interpellationsdebatten var härmed avslutad.
          </note>
          <note>
            § 16 Svar på interpellation 2020/21:434 om arbetet med Norrbotniabanan
          </note>
          <note>
            Anf. 68 Infrastrukturminister TOMAS ENEROTH (S):
          </note>
          <note>
            Fru talman! Patrik Jönsson har frågat mig vad jag avser att göra
            för att undvika de negativa konsekvenser för näringslivet i Norrbotten
            som ett eventuellt senareläggande av utbyggnaden av Norrbotniabanan
            kan innebära.
          </note>
          <note>
            Redan 2004 fastställde regeringen det dåvarande Banverkets förslag
            till framtidsplan för järnvägen med medel till en första etapp
            på Norrbot ­ niabanan. Men n är den borgerliga regeringen tillträdde
            2006 valde den att stoppa projektet. Alliansregeringen beslutade
            vid två tillfällen om nya na ­ tionella planer utan att i någon
            av dessa fördela medel för fortsatt plane ­ ring, projektering
            eller byggande av Norrbotniabanan.
          </note>
          <note>
            Regeringen har prioriterat Norrbotniabanan genom att återinföra
            den i den nu gällande nationella planen, dels etappen Umeå–Dåva,
            dels även nästa sträcka Dåva–Skellefteå. I slutet av augusti 2018
            tog statsministern det första spadtaget på Norrbotniabanan.
          </note>
          <note>
            Enligt januariavtalet, som är en sakpolitisk överenskommelse
            mellan Socialdemokraterna, Centerpartiet, Liberalerna och Miljöpartiet
            de gröna , ska fortsatt utbyggnad av järnvägen i norra Sverige
            ske , och planeringen för att bygga Norrbotniabanan i sin helhet
            ska intensifieras.
          </note>
          <note>
            Vi ser en positiv utveckling i flera delar av norra Sverige,
            med omfat ­ tande investeringar. Fungerande transportinfrastruktur
            är en viktig faktor för att förbättra förutsättningarna för bland
            annat jobb, regional utveckling, tillgänglighet och hållbar tillväxt
            i hela landet. R egeringen genomför om ­ fattande satsningar på
            transportinfrastrukturen i norra Sverige. Det handlar bland annat
            om Ostkustbanan, Malmbanan och inte minst Norrbotnia ­ banan.
          </note>
          <note>
            Den här regeringen har alltså varit tydlig med att Norrbotniabanan
            är en strategiskt viktig satsning s om bidrar till regeringens
            mål om såväl högre sysselsättning som minskad klimat- och miljöpåverkan.
          </note>
          <note>
            Nu har arbetet med att ta fram en ny nationell plan inletts,
            och reger ­ ingen avser att lämna en infrastrukturproposition
            till riksdagen under våren 2021, med förslag till ekonomiska ramar
            för den kommande planperioden. Fortsatt utbyggnad av Norrbotniabanan
            kommer att hanteras inom den kommande processen.
          </note>
          <note>
            Anf. 69 PATRIK JÖNSSON (SD):
          </note>
          <note>
            Fru talman! Tack, statsrådet Eneroth, för svaret!
          </note>
          <note>
            Grunden för interpellationen är Trafikverkets utskickade inriktningsunderlag
            för den kommande nationella planen. Där flaggar verket för att
            tidsplanen för Norrbotniabanan skjuts upp och för att tågen kan
            börja rulla först efter 2033, och då endast mellan Umeå och Skellefteå.
          </note>
          <note>
            Den andra delen av sträckningen, mellan Skellefteå och Luleå,
            finns inte med alls. Det är tämligen givet att ett byggstopp halvvägs
            av Norrbotniabanan gör att banans nytta drastiskt minskar, vilket
            skulle drabba näringslivet i övre Norrland. Det skulle också få
            en negativ påverkan för persontrafiken.
          </note>
          <note>
            Handelskammaren i norra Sverige beräknar att industrin under
            de närmaste åren kommer att investera mer än 1 000 miljarder kronor
            i norra Sverige, vilket i sin tur kommer att generera tusentals
            nya arbetstillfällen. Vi kan nog vara överens om att näringslivet
            förväntar sig att dess investeringar backas upp av att också staten
            genomför nödvändiga investeringar i infrastrukturen. Med tanke
            på elbristen i södra Sverige kan det heller inte uteslutas att
            fler företag väljer att förlägga investeringar och etableringar
            i norra delen av landet. Då uppstår ett ännu större behov av infrastruktur.
          </note>
          <note>
            Enligt Trafikverkets prognoser kommer såväl persontransporter
            som godstransporter att öka kraftigt. Samtidigt flaggar Trafikverket
            för att de pengar som anslås bara kommer att räcka till att underhålla
            befintlig infrastruktur och knappt ens det. Detta oroar mig mycket.
          </note>
          <note>
            Även om infrastrukturministern i sitt svar till mig hänvisar
            till att de så kallade januaripartierna i sin överenskommelse
            ska intensifiera planering ­ en av Norrbotniabanan är detta inte
            detsamma som att partierna lovar att se till att bygget fortsätter
            till dess att banan är klar i dess fulla längd. Ministern är dessutom
            väl medveten om att Trafikverkets inriktningsunderlag är av senare
            datum än januariöverenskommelsen.
          </note>
          <note>
            Norrlänningarna och Norrbotniabanans organisation behöver ett
            snabbt och tydligt besked i frågan. Organisationen bygger nu den
            första etappen av Norrbotniabanan och står beredd att fortsätta
            med den kommande etappen. Att avbryta utbyggnaden för att i ett
            långt senare skede återuppta den skulle medföra höga omstartskostnader.
          </note>
          <note>
            Värd att nämna i sammanhanget är den undermåliga Ostkustbanan,
            som ministern också tog upp. Den skulle behöva en upprustning
            i hela sin sträckning till dubbelspår för en hastighet på 250
            kilometer i timmen. Det gäller dels gods- och persontransporter
            i södra Norrland, dels för att Norrbotniabanan ska nå sin fulla
            potential. I beslutad befintlig plan finns tyvärr bara en bråkdel
            avsatt för Ostkustbanan.
          </note>
          <note>
            Industrin och myndigheterna i Norrland behöver ett snabbt agerande
            så att arbetet med att färdigställa Norrbotniabanan fortsätter
            i snabb takt. I interpellationssvaret hänvisar ministern till
            att Norrbotniabanan kommer att hanteras i den fortsatta processen
            med den nya nationella planen. Men, fru talman, jag hade gärna
            sett ett svar av ministern här och nu. När bedömer ministern att
            Norrbotniabanan står färdig?
          </note>
          <note>
            Anf. 70 Infrastrukturminister TOMAS ENEROTH (S):
          </note>
          <note>
            Fru talman! Tack, Patrik Jönsson!
          </note>
          <note>
            Jag var där när vi 2018 tog spadtagen för Norrbotniabanan. O
            m Moderaterna inte hade lyft ut banan ur den nationella planen
            hade jag kanske i stället varit där för att inviga den. År 2006
            lyftes den ut ur planen för att skattesänkningar var viktigare.
            Annars hade den kanske varit byggd och färdig nu. Tänk vilken
            betydelse det hade haft för hela norra Sverige med de stora investeringar
            som görs, för Northvolt och för LKAB:s satsningar! Det hade haft
            betydelse för arbetsmarknadspendlingen i hela regionen och för
            förutsättningarna att ha klimatsmarta både person- och godstransporter.
            En moderatledd regering valde dock att lyfta ut banan.
          </note>
          <note>
            Patrik Jönsson stöder en moderatledd regering. Min fråga tillbaka
            blir: Kommer Sverigedemokraterna att prioritera Norrbotniabanan?
            Kommer ni att tycka att det är en viktig satsning när Moderaterna
            än en gång kanske vill ta bort den?
          </note>
          <note>
            Jag läser ur Sverigedemokraternas egen motion där ni talar om
            vilka projekt ni tycker är angelägna i dessa tider. Det handlar
            om E22, E16, riksväg 40, riksväg 25, E10, riksväg 56 och E18 –
            det är vägar. Här har Sverigedemokraterna inte prioriterat några
            järnvägssatsningar. Jag tror att man först måste fundera på sin
            egen politik innan man vill skapa ökad oro för Norrbotniabanan.
          </note>
          <note>
            Regeringen har sedan den tillträdde varit tydlig med att återföra
            Norrbotniabanan i den nationella planen, påbörja bygget och säkerställa
            att man för Norrbotniabanans räkning numera kan söka EU-medel
            genom EU:s gemensamma finansieringsmöjligheter. I januariavtalet
            finns dessutom en överenskommelse om att arbetet ska intensifieras.
            Norrbotniabanan är viktig.
          </note>
          <note>
            Politik handlar om att prioritera. Den erfarenhet vi har av Sverigedemokraterna
            är att när det väl gäller prioriterar de ett samarbete med Moderaterna.
            Därmed uppstår också tveksamheten huruvida Sverigedemokraterna
            står bakom satsningen på och fullföljandet av Norrbotniabanan.
            När Sverigedemokraterna själva ska prioritera ser jag i deras
            budgetmotion att de i princip bara har vägsatsningar. Jag hittar
            nog inte ett enda järnvägsobjekt där.
          </note>
          <note>
            Då infinner sig frågan: Tycker Sverigedemokraterna att det är
            viktigt att satsa på Norrbotniabanan? Vad regeringen tycker är
            självklart. Vi har till och med fört in den i planen, påbörjat
            den och vill nu dessutom att arbetet ska intensifieras. Det råder
            det ingen tvekan om. Men om vi hade haft en annan tingens ordning
            2006 hade Norrbotniabanan redan kunnat fullföljas. O m den dåvarande
            borgerliga regeringen hade fört in den i planen 2010 eller vid
            andra tillfällen kanske Norrbotniabanan redan hade varit byggd.
          </note>
          <note>
            Jag är väldigt glad över de stora investeringar som görs i norra
            Sverige. De skapar jobb, hopp och framtidstro. Det är dessutom
            investeringar som görs för att vi har en progressiv och bra klimatpolitik.
            Den gör att vi nu kan inviga Hybrit och få stål utan kol eller
            att LKAB kan arbeta med framtidens järnsvamp. Det handlar inte
            minst också om Northvolt , som ser en marknad tack vare att Sverige
            vågar vara progressivt i klimatpolitiken.
          </note>
          <note>
            Jag är inte säker på att dessa investeringar hade funnits på
            plats om Sverigedemokraterna hade fått vara med och styra landet
            , för de har ju ingen klimatpolitik. De ser inte behovet av att
            ställa krav på vare sig elektrifiering eller omställning av transportsektorn
            eller att generellt sett ställa krav på klimatomställning. Dessa
            etableringar kanske i så fall hade skett någon annanstans.
          </note>
          <note>
            Ge nu besked, Patrik Jönsson! Regeringen är tydlig, men kommer
            Sverigedemokraterna att prioritera en satsning på järnvägen och
            Norrbotniabanan?
          </note>
          <note>
            Anf. 71 PATRIK JÖNSSON (SD):
          </note>
          <note>
            Fru talman! Vår käre infrastrukturminister verkar stundtals nästan
            föra en debatt som vore det Fredrik Reinfeldt som stod här i stället
            för Patrik Jönsson. Nåväl!
          </note>
          <note>
            Ministern sa att Patrik Jönsson stöder en moderatledd regering.
            Det har kanske inte så mycket med Norrbotniabanan och debatten
            att göra. Jag konstaterar dock att infrastrukturministern inte
            har någon aning om det, för jag har i nuläget över huvud taget
            inte haft någon möjlighet att ta ställning till en kommande regering
            som ska stödjas. Jag stöder i första hand såklart en sverigedemokratisk
            regering. Det kommer kanske en dag då Socialdemokraterna stöder
            en sverigedemokratisk regering. Allt är möjligt i politiken. Det
            vet säkert infrastrukturministern om.
          </note>
          <note>
            Låt mig återgå till debatten, som ju handlar om Norrbotniabanan.
            Det finns något som åtminstone indirekt skulle kunna påverka banans
            nyttjande, och jag skulle gärna vilja få ett svar av ministern
            på en fundering jag har.
          </note>
          <note>
            Det är dyrt att transportera gods på tåg, och en stor del av
            kostnaden kommer från avgifter. En del av dem hamnar dessutom
            på nyttjande av lokala industrispår. Socialdemokraterna är ett
            parti som är känt för att ha gott om olika strategier. När det
            gäller banavgifter valde Socialdemokraterna i Hässleholms kommunfullmäktige
            att i går rösta för en dubblering av kostnaden för att nyttja
            Hässleholms industrispår. Jag tycker att det är lite märkligt.
            Vi motsatte oss detta. Och om Socialdemokraterna hade stött Sverigedemokraterna
            i frågan hade vi haft en majoritet för att inte höja avgiften
            för att trafikera det här spåret. Socialdemokraterna har dessutom
            en riksdagsledamot från Hässleholm.
          </note>
          <note>
            Jag undrar om den strategi som är landsomfattande. Har ni långsiktiga
            planer på att fördubbla eller kraftigt höja banavgifterna även
            på de statliga spåren? Frågan är relevant, för om banavgifterna
            dubbleras eller höjs kraftigt kan Norrbotniabanans nyttjande bli
            markant lägre än vad som prognos ­ tiseras. Så kan det bli. Jag
            vill därför gärna få ett svar på om det finns en strategi för
            att höja banavgifterna på de statliga näten.
          </note>
          <note>
            Att en Norrbotniabana inte redan finns – en järnväg mellan Umeå
            och Luleå – kan vi framför allt tillskriva försvarspolitiska skäl
            och fruktan för en rysk invasion. Enligt antikustprincipen vill
            man vinna tid för att få styrkeuppbyggnad och valde därför att
            förlägga Norra stambanan många mil inåt land. Denna bana har tjänat
            oss väl. Den har varit av stor betydelse för godstransporterna
            i norra Norrland, men i dag ser läget annorlunda ut. Men det är
            uppenbart att statens infrastrukturinvesteringar inte hängt med.
          </note>
          <note>
            Dessutom har det i decennier – av på den tiden goda skäl – drivits
            en politik där många järnvägar lagts ned. Det var bil och lastbil
            som ledde utvecklingen. Man pendlade inte långa sträckor till
            jobb, vilket är vanligt i dag. Miljö, utsläpp och hårt belastade
            vägar var inget som man behövde tänka på.
          </note>
          <note>
            Det är nya tider nu. Jag är väl medveten om att järnvägsinfrastruktur
            inte byggs i en handvändning. Därför, fru talman, är de beslut
            som reger ­ ingen tar och de signaler man väljer att skicka otroligt
            viktiga för norra Norrlands fortsatta utveckling. Jag hade därför
            hoppats på mer klara besked från ministern kring Norrbotniabanan.
          </note>
          <note>
            Sedan kan jag inte låta bli att komma in på Ostkustbanans usla
            standard. Man behöver verkligen rusta upp den för att få vettiga
            förbindelser mellan Sundsvall och Stockholm och redundans när
            det gäller den hårt nyttjade enkelspåriga Norra stambanan. Det
            behövs verkligen en modern standard på denna.
          </note>
          <note>
            Jag hade hoppats på tydligare svar. Vi står bakom Norrbotniabanan
            och att den ska byggas ut, men vad säger Socialdemokraterna?
          </note>
          <note>
            Anf. 72 Infrastrukturminister TOMAS ENEROTH (S):
          </note>
          <note>
            Fru talman! Jag måste säga att frånvaron av svar är fantastisk.
            Jag ställde en enkel fråga om hur Sverigedemokraterna framöver
            kommer att se på infrastruktursatsningarna och på järnvägssatsningar.
            Vi kan konstatera att det när Sverigedemokraterna får möjlighet
            att själva lägga fram förslag bara kommer förslag på vägar.
          </note>
          <note>
            Vi kan dessutom konstatera att satsningarna på Norrbotniabanan,
            på Ostkustbanan och för den delen på sträckan Uppsala–Stockholm,
            om vi nu fortsätter längs kusten, är satsningar som initierades
            och lades in i nationell plan av en socialdemokratiskt ledd regering.
            På Ostkustbanan gäller den kanske viktigaste stora satsningen
            sträckan Gävle–Kringlan. Det är en satsning på ungefär 5 miljarder
            som ligger i nationell plan i dag.
          </note>
          <note>
            Det här gör regeringen utifrån att Sverige under lång tid har
            under ­ investerat i inte minst järnvägsinfrastruktur. Det åskådliggjordes
            väldigt tydligt under den tid vi hade en borgerligt ledd regering,
            som valde att lyfta ur Norrbotniabanan ur den nationella planen
            och låta bli att investera i järnvägen. Jag tror att vi på den
            tiden hade en finansminister som konsta ­ terade att man inte
            skulle satsa på järnväg. Det finns ett antal citat som använts
            i kammaren vid ett flertal tillfällen.
          </note>
          <note>
            Nu är det andra tider. Nu satsar vi på att bygga ut järnvägssystemet.
            Naturligtvis satsar vi också på att säkra kvaliteten i det svenska
            vägnätet och på att göra rekordstora renoveringar och reparationer
            i järnvägssystemet. Men vi gör även nyinvesteringar i Norrbotniabanan,
            Ostkustbanan, fyrspår mellan Stockholm och Uppsala och nya stambanor.
          </note>
          <note>
            Detta behöver Sverige för att klara klimatomställningen, för
            det är fullt på spåren. Det är ju det som är utmaningen. När jag
            åkte det miljonte tåget för ett och ett halvt år sedan var det
            för att manifestera att det aldrig gått så många tåg på den svenska
            järnvägen. Men det är fullt. Väldigt många vill åka mer tåg. Tågboomen
            vi upplevde före coronan kommer att fortsätta efter coronan, det
            vill säga att fler vill åka tåg för att man vill åka klimatsmart
            och att fler företag vill skicka gods med tåget. Då måste vi också
            investera, och det är det vi gör i Sverige i dag. Vi gör den största
            järnvägssatsningen någonsin.
          </note>
          <note>
            Jag noterar att Sverigedemokraterna hittills inte har svarat
            upp mot kraven på ökade investeringar i järnvägen. När man har
            fått möjlighet att lägga fram förslag i Sveriges riksdag är det
            i princip bara vägsatsningar som funnits med.
          </note>
          <note>
            Jag tror att Norrbotniabanan är otroligt viktig, och inte bara
            för norra Sverige. För mig är det en viktig nationell angelägenhet,
            inte minst med alla de investeringar som görs, men också för att
            en viktig och stor del av tillväxten i Sverige sker i norra Sverige.
            Vi är ett land med 10,2 miljoner invånare nu. Vi måste bygga ut
            vårt transportsystem så att det möter förväntningarna.
          </note>
          <note>
            När det sedan gäller banavgifter är det viktigt att komma ihåg
            att Sveriges banavgifter kanske är bland Europas lägsta. Det skapar
            goda förutsättningar att utveckla järnvägstrafiken. Utmaningen
            för järnvägstrafiken handlar kanske snarare om kapaciteten – det
            är trångt på spåren. Den långvariga frånvaron av investeringar
            har gjort att det blir tufft när godstågen, pendeltågen och fjärrtågen
            ska samsas.
          </note>
          <note>
            Det är skälet till att vi vill bygga nya stambanor längs Hässleholm,
            till Borås, till Linköping och till Norrköping för att avlasta
            Södra stambanan och Västra stambanan och där kunna se till att
            man får mer kapacitet för pendeltåg och godståg samt på samma
            sätt göra nyinvesteringen i Norrbotniabanan hela vägen. Det är
            viktiga nationella satsningar som sker under den här regeringens
            ledning för att vi ska säkra jobben och klara konkurrenskraften
            men också klara klimatomställningen.
          </note>
          <note>
            Anf. 73 PATRIK JÖNSSON (SD):
          </note>
          <note>
            Fru talman! Nu ska jag vara ärlig och säga att jag inte har mycket
            positivt att säga om regeringen Reinfeldt, men enligt en rapport
            från riksdagens utredningstjänst som jag har i handen satsade
            den regeringen betydligt mer pengar på att investera i järnväg
            än vad den tidigare socialdemokratiska regeringen gjorde. Rätt
            ska vara rätt.
          </note>
          <note>
            Jämfört med Socialdemokraterna satsar vi i vår budget bland annat
            en halv miljard mer på järnvägsunderhåll och en halv miljard mer
            på vägunderhåll. Vi lägger också betydligt mer pengar, flera miljarder
            mer, på investeringar i infrastruktur, såväl järnväg som väg.
            Att vi utöver det har ett coronapaket för att rusta upp våra vägar
            som en åtgärd för att få skjuts på både ekonomin och sysselsättningen
            under coronan försöker infrastrukturminister Tomas Eneroth utmåla
            som något negativt. Annars är det egentligen klassisk socialdemokratisk
            politik att man satsar sig ur en lågkonjunktur. Förr var det så,
            men det verkar inte vara så längre. Nåväl!
          </note>
          <note>
            Jag måste i alla fall konstatera att vi vill bygga klart Norrbotniabanan
            i dess fulla längd snarast möjligt. Jag har inte fått samma tydliga
            svar från infrastrukturministern om detta. Jag har heller inte
            fått något adekvat svar på hur infrastrukturministern avser att
            göra med Ostkustbanan. Det är in ­ tressant hur de här två banorna
            hänger ihop. Infrastrukturministern får väl vara svaret skyldig
            på vad man har för intentioner och när Norrbotnia ­ banan kommer
            att stå klar. Det kanske inte blir förrän 2050. Den som lever
            då får se.
          </note>
          <note>
            Anf. 74 Infrastrukturminister TOMAS ENEROTH (S):
          </note>
          <note>
            Fru talman! Jag kan konstatera att det är under den här regeringen,
            en socialdemokratiskt ledd regering, som Norrbotniabanan återigen
            har kommit in i nationell plan. Andra partier valde att lyfta
            ut den. Nu har vi tagit spadtaget. Det är nu Norrbotniabanan både
            projekteras och börjar byggas. I januariavtalet finns uppdraget
            att bygget och planeringen av Norrbotniabanan ska intensifieras.
            Det är en otroligt viktig investering, inte bara för norra Sverige
            utan för hela Sverige.
          </note>
          <note>
            Det är nu den största järnvägssatsningen i modern tid genomförs.
            Det görs för att vi behöver ställa om transportsystemen för att
            klara klimatkraven. Det görs för att vi ska kunna leva upp till
            våra åtaganden i enlighet med Parisavtalet. Men det görs också
            för att stärka konkurrenskraften i hela Sverige och se till att
            en befolkning på över 10,2 miljoner ska kunna ha goda möjligheter
            att transportera både sig själva och släktingar och vänner klimatsmart.
          </note>
          <note>
            Det är nu det sker. Det är nu investeringarna sker, med 100 miljarder
            mer i nationell plan än när vi hade en alliansregering. Processen
            ser ut så att regeringen ska återkomma med en infrastrukturproposition
            under våren och med nästa nationella plan under 2022. Då ger regeringen
            besked om den fortsatta utvecklingen av det svenska transportsystemet.
            Men jag tror inte att någon tvivlar – ja, möjligtvis Patrik Jönsson,
            men ingen annan – på den här regeringens vilja att arbeta och
            säkerställa Norrbotniabanans framtid. Den är viktig för både norra
            Sverige och hela Sverige.
          </note>
          <note>
            Interpellationsdebatten var härmed avslutad.
          </note>
          <note>
            § 17 Svar på interpellation 2020/21:435 om försäljning av tågbiljetter
          </note>
          <note>
            Anf. 75 Infrastrukturminister TOMAS ENEROTH (S):
          </note>
          <note>
            Fru talman! Maria Stockhaus har frågat mig om jag och regeringen
            avser att vidta åtgärder för att underlätta försäljningen av tågbiljetter.
          </note>
          <note>
            Det ska vara lätt att resa klimatsmart . Men att resa långa sträckor
            med kollektivtrafik kan innebära att resenären måste söka information
            eller köpa en resa i flera olika kanaler. Inom ramen för januariavtalet
            har ett nationellt biljettsystem analyserats i en utredning som
            lämnade sitt betänkande i april 2020. Under sommaren har betänkandet
            remitterats, och utredningens förslag, tillsammans med synpunkterna
            från remitteringen, bereds nu inom Regeringskansliet.
          </note>
          <note>
            Enligt januariavtalet ska regeringen även agera för att göra
            det enklare att boka utlandsresa med tåg. I ett första steg har
            Trafikanalys genomfört en nulägesanalys. Regeringen driver därutöver
            frågan på europeisk nivå, inte minst under det pågående europeiska
            järnvägsåret. Avslutningsvis har flera nättjänster utvecklats
            under senare tid som har gjort det lättare för resenärerna att
            boka sina biljetter. Frågan hur regeringen ska agera för att göra
            det enklare att boka utlandsresor bereds fortsatt inom Regeringskansliet.
          </note>
          <note>
            Anf. 76 MARIA STOCKHAUS (M):
          </note>
          <note>
            Fru talman! Tack så mycket för svaret, infrastrukturministern!
          </note>
          <note>
            När det gäller den här frågan finns det åtminstone från vår sida
            en anledning att vara något ödmjuk. Det handlar om när man öppnade
            för konkurrens på tågmarknaden i Sverige. Vi valde en annan väg
            än vad de gjorde i Norge när de avreglerade sin järnvägsmarknad.
            Där lyfte de ut biljettförsäljningen i en separat enhet för att
            öppna upp och göra det lättare att boka alla olika konkurrenter
            i samma system.
          </note>
          <note>
            Här valde man att behålla SJ. Om man tittar med facit i hand
            hade det nog varit bra att välja en annan lösning. SJ:s dominerande
            ställning och i det närmaste monopol när det gäller biljettförsäljningen
            har ställt till en del problem i och med att det väljer bort en
            del konkurrenter som inte har möjlighet att sälja sina biljetter
            via SJ:s bokningssystem. Det försvårar konkurrensen och missgynnar
            oss som resenärer när vi ska boka.
          </note>
          <note>
            Trafikanalys rapport, som ministern hänvisar till, är mycket
            intressant. Där konstaterar man att situationen behöver ändras.
            Däremot säger Trafik ­ analys nej till någon form av statlig resebyråverksamhet
            eller boknings ­ tjänst. Risken är att den behöver subventioneras.
            Den kan också konkurre ­ ra ut andra privata kommersiella aktörer
            som vill ha möjlighet att öppna för biljettbokning.
          </note>
          <note>
            Som utredningen själv påpekar kan exempelvis problem uppstå till
            följd av behov av subventionering av den statliga resebyrån. Konstruktio
            ­ nen riskerar att snedvrida konkurrensen mellan aktörerna på
            den öppna resebyråmarknaden. Utmaningen är att öppna biljettbokningen
            av tåg.
          </note>
          <note>
            Precis som ministern konstaterar är det både en nationell fråga
            och en EU-fråga. Även om det ändå finns svårigheter visar flyget
            att det går. Den marknaden består av en massa privata bolag som
            flyger över hela världen, med flygplatser, byten och olika gater.
            Ändå är det lätt för vem som helst av oss att boka biljetter med
            bara några knapptryckningar på flera olika plattformar och dessutom
            få en väldigt god översikt över vilka resealternativ som finns
            och till och med hur mycket koldioxidutsläpp som de genererar.
          </note>
          <note>
            Det är viktigt att vi hittar något liknande system när det gäller
            tågbiljetter. Det är viktigt att vi som politiker pekar ut riktningen.
            Det måste vara lika lätt att boka en tågbiljett som det är att
            boka en flygbiljett om man till exempel vill åka till Italien.
          </note>
          <note>
            Frågan är: Hur ser regeringens uppfattning ut? Pratar vi om ett
            natio ­ nellt biljettbokningssystem blir det den statliga resebyrån
            som Trafik ­ analys avråder ifrån. Är man beredd att öppna för
            en annan typ av för ­ säljning där andra aktörer kan få plats
            på marknaden?
          </note>
          <note>
            Det är en väldigt viktig principiell fråga hur man landar i den
            här frågan. Det kan avgöra ganska mycket framåt när det gäller
            att hitta olika varianter av kommersiella lösningar. Risken med
            en statlig resebyråverksamhet eller ett nationellt biljettbokningssystem
            är att man stänger ute andra aktörer som kan komma på smarta lösningar.
          </note>
          <note>
            Anf. 77 Infrastrukturminister TOMAS ENEROTH (S):
          </note>
          <note>
            Fru talman! Tack, Maria Stockhaus, för engagemanget och interpella
            ­ tionen!
          </note>
          <note>
            Jag tycker att det är viktigt. Man kan se bara under åren som
            har varit hur det utvecklats fler nya digitala plattformar för
            biljettförsäljning. Det hänger samman med det ökade intresset
            för tågresandet. Sedan är jag imponerad av hur SJ har arbetat.
            De har systematiskt under lång tid med egna resurser byggt upp
            en plattform som ger väldigt bra service till resenärerna.
          </note>
          <note>
            Jag hoppas att det inspirerar andra bolag att också ta sitt ansvar
            i att bygga ut bra tjänster till kunderna. Det är så ett företag
            ska fungera. Här kan man känna en stolthet när ett statligt företag
            är väldigt framgångsrikt i att utveckla bra tjänster för oss som
            resenärer som gör att vi får bra bokningsmöjligheter både nationellt
            och , som jag förstår det , kanske nu framöver också internationellt.
          </note>
          <note>
            Regeringen eftersträvar och vill utveckla mer resor till Europa
            och inte minst nattåg. Det är väl bara bra om vi kan få förenklade
            möjligheter att boka biljetter. Det finns fortfarande en del krångel
            kvar. Det är skälet till att vi både har tillsatt utredningen
            som nu remitterats om nationellt biljettsystem och gett uppdraget
            till Trafikanalys.
          </note>
          <note>
            Jag delar uppfattningen att det inte är läge att nu skapa en
            statlig resebyråverksamhet. Jag tror att den tiden är förbi. Utgångspunkten
            måste vara att vi har flera olika aktörer som nu använder den
            information som finns tillgänglig för att hitta smarta och bra
            applikationer för Maria Stockhaus och mig när vi ska ta oss ut
            och resa både i landet och ut över världen. Det finns inga planer
            på att hitta den typen av organisation.
          </note>
          <note>
            Däremot är det viktigt att man lär av erfarenheterna. Under europeiska
            järnvägsåret kan vi säkert få följa hur flera olika länder jobbar
            med sina olika biljettsystem. Jag hoppas att aktörerna internationellt
            inom EU hittar bättre möjligheter att dela information mellan
            varandra så att det blir lättare att hitta långa resor utan att
            behöva göra flera olika biljettköp.
          </note>
          <note>
            Här är flyget en föregångare. Flyget har måhända en del annat
            att hämta när det gäller klimatarbetet. Men där har man också
            kommit igång. När det gäller biljettsystemet är flyget en förebild.
            Jag gläds nu åt att SJ och flera andra aktörer arbetar systematiskt
            med att förenkla biljettbokningssystemet och ge bra service till
            oss som resenärer.
          </note>
          <note>
            Om jag ska vara ärlig tror jag också – men det kanske mer än
            en tro än en ståndpunkt från regeringen – att vi kommer att ha
            ett läge där resenärerna ställer ökade krav på service och information.
            Det gäller inte bara när man kommer fram utan också vad som händer
            under resan. Var finns det uppkopplingsmöjligheter? Nu sker ett
            digitalt skifte som skapar bättre möjligheter. Det kanske till
            och med är så att det kommer fram nya typer av serviceföretag
            som arbetar med att vidarebefordra och förädla den informationen.
          </note>
          <note>
            Jag ser positivt på den utveckling vi har sett. Det tycker jag
            också att Trafikanalys visar i sin rapport. Här tas nu flera initiativ
            både från stora aktörer såsom SJ och från aktörer som kommer som
            nykomlingar på järnvägsmarknaden men som använder sig av den information
            som finns tillgänglig för att erbjuda bra paket och bra erbjudanden
            till kunder.
          </note>
          <note>
            Eftersom detta i grunden kommer att förenkla förutsättningarna
            för fler att kunna resa klimatsmart är jag väldigt positiv till
            detta. Den tågboom som vi kunde se innan pandemin tror jag kommer
            att fortsätta. Fler vill resa. Många längtar, inte minst nu ,
            efter att resande blir möjligt. Men de vill resa klimatsmart.
            Låt oss hitta appar som sätter en tydlig deklaration på vilka
            resor som är klimatsmarta !
          </note>
          <note>
            Anf. 78 MARIA STOCKHAUS (M):
          </note>
          <note>
            Fru talman! Sj.se har skapat en del problem på marknaden. Det
            hade inte varit lika problematiskt om det hade varit tydligt att
            de säljer sina biljetter och möjligtvis kompletteringsbiljetter.
            När de väljer att ta med vissa av sina konkurrenter i sitt system
            och inte andra blir det problematiskt. Då styr de lite grann andra
            aktörers möjligheter att bidra med resor på lika villkor.
          </note>
          <note>
            En önskan är att man kan renodla sj.se:s uppdrag alternativt
            under en övergångsperiod släppa in andra konkurrenter än det urval
            av konkurrenter som SJ tycker passar in i deras system. I dagsläget
            har det en utestängningseffekt.
          </note>
          <note>
            Jag uppfattar det som att infrastrukturministern stänger dörren
            för en statlig resebyrå, och det tackar jag för. Det hade inte
            varit rätt väg att gå med tanke på allt det som händer inte minst
            på appmarknaden.
          </note>
          <note>
            Det kan bli flera sådana lösningar, och mig veterligen är det
            fler som är intresserade av de mer välkända på flygsidan, utan
            att nämna några namn. Problemet är att det måste finnas ett business
            case för dem. Det måste finnas möjlighet att tjäna lite pengar
            på marginalen, precis som för vilken resebyrå som helst. Då finns
            det ett problem. Delvis handlar det om SJ:s höga krav när det
            gäller att få vara återförsäljare för deras biljetter, och där
            behöver man fundera över hur kraven ska se ut. Ska inte fler få
            möjlighet att sälja, och ska man inte öppna upp för det? Då kan
            man behöva diskutera vad SJ:s ansvar är om det händer någonting
            med de här aktörerna. Där behöver det göras någonting för att
            fler ska få sälja SJ:s biljetter.
          </note>
          <note>
            Den andra biten är att om man ska åka från Årjäng till Hamburg,
            till exempel, behöver man också åka med regionaltrafik. Och de
            flesta regio ­ naltrafikbolag vägrar att göra någon form av kickback
            eller ekonomisk lösning med rabatter eller annat för dem som eventuellt
            ska sälja deras biljetter.
          </note>
          <note>
            Detta är också någonting som man behöver titta på, för det rimliga
            ska vara att jag ska kunna åka från dörr till dörr. Alla bor inte
            vid en järnvägslinje som går hela vägen, utan man kanske måste
            åka med lokaltrafik också. Då ska det vara lätt att få en biljett
            för helheten oavsett om det är flera aktörer, precis som det är
            när man växlar mellan flygbolag när man flyger.
          </note>
          <note>
            Det där är en viktig fråga som har lyfts, och den är otroligt
            viktig om den här marknaden ska få fart och om de här aktörerna
            ska komma fram – de som verkligen vill hitta smarta lösningar
            till oss resenärer när vi ska boka tågbiljetter. De måste få vettiga
            ekonomiska förutsättningar, och där är det framför allt de offentliga
            aktörerna man måste fundera över. Hur ska man komma åt detta så
            att de är beredda att öppna upp för det här?
          </note>
          <note>
            När det gäller frågan om biljettsystemet både på en EU-nivå och
            på en svensk nivå kan jag inte låta bli att tycka att det är där
            nyckeln finns till att få människor att åka mer tåg ute i Europa.
            Jag har själv försökt boka tågbiljetter i Europa, och det krävs
            en smärre doktorsavhandling för att lyckas med det. Det är också
            olika biljetter, vilket gör att det inte är någon som har ansvar
            för helheten i resan. Det är en massa osäkerhet om det händer
            saker och blir förseningar på vägen. Vem har ansvaret för att
            säkerställa att jag kommer fram? Det problemet har man inte när
            man flyger.
          </note>
          <note>
            Det som händer på den här marknaden är märkligt. Man lägger hundratals
            miljoner på att upphandla tågresor som kommer att sluta i Hamburg
            eller Bryssel. Det är ändå väldigt mycket pengar, som skulle kunna
            läggas på annat när det här är en marknad som egentligen behöver
            öppnas upp med hjälp av en tydligare och enklare biljettförsäljning.
          </note>
          <note>
            Anf. 79 Infrastrukturminister TOMAS ENEROTH (S):
          </note>
          <note>
            Fru talman och Maria Stockhaus! När det gäller upphandling görs
            ju den eftersom marknaden inte finns där. När det gäller upphandling
            av nattågstrafiken görs den för att det finns få kommersiella
            aktörer som tar den risken eller den utmaningen. Jag tror att
            staten där kan visa vägen genom att vi upphandlar, och då är det
            fritt för aktörer att vara med i den upphandlingen.
          </note>
          <note>
            Vi visar vägen och öppnar nya resvägar, men det finns inget självända
            ­ mål i att staten i förlängningen ska stå och garantera den här
            typen av resor. Jag hoppas ju att resandet ska ta vid så att det
            bärs på egna kommersiella villkor.
          </note>
          <note>
            När det sedan gäller SJ:s biljettsystem är det naturligtvis SJ
            själva som avgör. Det här är bolagets egen verksamhet som de har
            utvecklat, och som jag tycker att man kan imponeras och inspireras
            av. SJ har utvecklat en service till kunderna som är väldigt väl
            fungerande. Jag hoppas att andra aktörer på både den svenska och
            den europeiska tågmarknaden ser detta och lägger egen kraft och
            egna resurser på att utveckla sina biljettsystem , alternativt
            att vi får nya aktörer på marknaden som vill hitta möjligheter
            att ge bra kunderbjudanden. Där räknar jag med att marknaden kan
            agera och se till att man hittar nya vägar.
          </note>
          <note>
            Som sagt: I grunden är jag positiv. Det är jag eftersom vi under
            de senaste åren har sett ett kraftigt ökat intresse för tågresandet.
            Inte minst har den här regeringen stimulerat detta. Det finns
            en nyfikenhet på nattåg ut till Europa och på utvecklingen och
            utredningen av ett nationellt biljett ­ system för att underlätta
            resor inom Sverige mellan de olika kollektivtra ­ fikområdena.
            Det finns ett stort intresse eftersom fler vill resa klimatsmart.
          </note>
          <note>
            Det här är ett arbete som vi kommer att fortsätta med, och jag
            välkomnar att vi får med fler olika inspel och synpunkter i den
            diskussionen.
          </note>
          <note>
            Anf. 80 MARIA STOCKHAUS (M):
          </note>
          <note>
            Fru talman! SJ är ett statligt bolag som stänger ute konkurrenter
            på marknaden från biljettsystemet, vilket gör att det blir en
            snedvriden konkurrens. Ett statligt bolag kan man styra genom
            ägarstyrning från reger ­ ingen. Det är klart att SJ ska drivas
            på marknadsmässiga villkor, men när de medvetet tar in vissa konkurrenter
            och stänger ute andra från sitt biljettsystem kan jag nog tycka
            att man som statlig ägare borde agera.
          </note>
          <note>
            I övrigt tackar jag för en bra debatt. Jag tror att vi båda två
            är väldigt intresserade av detta. Att jobba inom EU för att få
            ett biljettsystem och göra det enklare är någonting som vi moderater
            också driver. Jag har förstått att det inte är helt enkelt med
            tanke på att det finns många länder som inte har kommit lika långt
            när det gäller avreglering.
          </note>
          <note>
            Men samtidigt är det oerhört tveksamt att man lägger pengar på
            att subventionera det som i stor utsträckning kommer att bli semesterresor
            med nattåg. Det finns andra saker i vår infrastruktur som det
            känns viktigare att lägga krut på, och då är det bättre att se
            till att vi får ett bra biljettsystem så att det är lätt att boka.
            Låt oss använda våra skattepengar på ett annat sätt så att vi
            kan lägga dem till exempel på det som vi diskuterade i radion
            i morse: att underhålla våra vägar eller vår räls, om man nu vill
            hålla sig till järnvägen.
          </note>
          <note>
            Men jag tror att vi är överens om målsättningen, och den är att
            det ska vara lätt att boka tågresor – lika lätt som det är att
            boka flygresor ute i världen. Då är sj.se en nyckel, där företaget
            i dagsläget stänger ute sina konkurrenter. Det är någonting som
            man måste adressera när man tar fram ett förslag om ett nationellt
            biljettsystem. Det måste vara konkurrens på lika villkor, och
            man måste låta andra aktörer hantera övergripande biljettsystem
            som i så fall täcker in fler aktörer.
          </note>
          <note>
            Anf. 81 Infrastrukturminister TOMAS ENEROTH (S):
          </note>
          <note>
            Fru talman! Jag tror att vi är eniga, Maria Stockhaus, om att
            det är viktigt att utveckla bra möjligheter för kunder att köpa
            biljetter.
          </note>
          <note>
            Men jag är som sagt imponerad av det arbete som SJ bedriver,
            och jag är stolt över att ett statligt bolag utvecklar bra biljettsystem
            och service till resenärerna. Det finns andra statliga bolag som
            också har möjlighet att ta eget ansvar och bygga upp egna plattformar
            för egna resurser. Jag tror att det är så en marknad fungerar;
            aktörerna har ett ansvar för att på bästa sätt utveckla egna plattformar,
            vare sig det är aktörer som har funnits på marknaden tidigare
            eller som kommer nytillträdande. Jag tror att det är så det bör
            fungera.
          </note>
          <note>
            När det gäller nattågen beklagar jag att Moderaterna inte ser
            poängen med att staten ibland kan gå före för att öppna marknader.
            Nattågstrafiken ut till Europa har varit stängd under lång tid.
            Vi har haft en operatör, Snälltåget, som har gjort en otroligt
            bra insats. Men de har bara kunnat göra det under vissa säsonger.
          </note>
          <note>
            Nu går vi in med offentliga medel och gör en upphandling som
            öppnar möjligheten för nattåg ut till Europa. Ambitionen är att
            det ska visa sig vara attraktivt och att fler väljer den vägen.
            Då är det inget självändamål att staten i förlängningen ska stå
            med upphandlingsmedel. Om det sedan finns aktörer som på goda
            kommersiella grunder kan bedriva trafiken är det väldigt bra.
            Men för att man ska komma igång tror jag att staten har ett ansvar.
          </note>
          <note>
            På det sättet har Sverige som nation utvecklats väldigt starkt.
            Staten har ibland som beställare utvecklat nya tjänster och förutsättningar.
            Hela vår läkemedelsindustri, vår försvarsindustri och ibland också
            fordonsindustrin är bra exempel på detta.
          </note>
          <note>
            Moderaternas motstånd mot nattågen förbryllar mig, för jag tänker
            att det ändå borde ligga i alla svenskars intresse att vi utvecklar
            bättre möjligheter till kontakter med omvärlden. Tack för en bra
            diskussion!
          </note>
          <note>
            Interpellationsdebatten var härmed avslutad.
          </note>
          <note>
            § 18 Svar på interpellation 2020/21:381 om avverkningsanmälningar
          </note>
          <note>
            Anf. 82 Statsrådet JENNIE NILSSON (S):
          </note>
          <note>
            Fru talman! Magnus Oscarsson har frågat mig vilka åtgärder jag
            är be ­ redd att vidta för att främja en effektivare myndighetshantering
            av ärenden i skogsfrågor, om jag har gjort något ställningstagande
            i relation till Skogs ­ utredningens förslag att förkorta handläggningstiden
            för avverknings ­ anmälningar samt vilka initiativ jag ämnar ta
            för att främja att nya genera ­ tio ­ ner blir skogsägare.
          </note>
          <note>
            Regeringen har i regleringsbrevet till Skogsstyrelsen för 2021
            gett myndigheten i uppdrag att inom ramen för det nationella skogsprogrammet
            genomföra åtgärder som ger konkreta förenklingar för företagare
            och är tillitsskapande i bemötande och service för att bidra till
            en hållbar näringslivsutveckling. Åtgärderna ska effektivisera
            skogsägarens kontakter med Skogsstyrelsen och andra myndigheter
            samt erbjuda bättre och enkla ­ re beslut s stöd som främjar ett
            aktivt och hållbart skogsbruk, så att det blir enklare att nå
            skogspolitikens produktions- och miljömål.
          </note>
          <note>
            Nyligen har Skogsutredningens betänkande Stärkt äganderätt, flexibla
            skyddsformer och naturvård i skogen (SOU 2020:73) överlämnats
            till regeringen. Då Skogsutredningens förslag bereds i Regeringskansliet
            ska jag inte föregå denna process.
          </note>
          <note>
            Jag vill framhålla betydelsen av att vi nu skapar rätt incitament
            för ett hållbart skogsbruk. De beslut vi fattar i dag ska beakta
            våra behov nu och i framtiden, vilket inkluderar att vi skapar
            förutsättningar för att nya generationer av skogsägare i Sverige
            ska kunna verka under goda förhållanden.
          </note>
          <note>
            Anf. 83 MAGNUS OSCARSSON (KD):
          </note>
          <note>
            Fru talman! Med min interpellation vill jag lyfta ett problem
            som skogsägare möter runt om i Sverige, nämligen myndighetsutövningen.
          </note>
          <note>
            Annette och Peter är två av landets många duktiga och noggranna
            skogsägare. Efter en omarrondering köpte de skog och behövde finansiera
            det med avverkning. Den köpta skogen var bedömd som produktiv
            skogsmark av Skogsstyrelsen. Så långt var det inga problem.
          </note>
          <note>
            Men helt plötsligt tog det en ny vändning. Marken, som nyligen
            bedömts som produktiv skogsmark, ansågs nu av en ny handläggare
            vara föremål för inventering och granskning. Således mottogs krav
            från Skogsstyrelsen om naturvårdsavtal på skogsområdet, och på
            delar av skogsmarken väntade en administrativ mardröm. Avverkningsanmälan
            gjordes i januari 2020, och ganska omgående gavs då beskedet att
            området också innehöll fornlämningar och omfattades av fornminneslagen.
            Myndigheten gjorde också ett fältbesök.
          </note>
          <note>
            Två månader senare meddelade myndigheten att man hade funnit
            44 träd som markägaren, med hot om vite, inte fick avverka på
            grund av naturvärden. Detta var något som paret redan visste och
            hade framhållit i sin ansökan. Paret vände sig då till länsstyrelsen
            för att efterhöra konsekvenserna av att området omfattades av
            fornminneslagen. Länsstyrelsens besked var då att riskträd behövde
            tas ned, då de annars riskerade att skada fornlämningarna. Att
            inte fälla träden skulle innebära stora viten.
          </note>
          <note>
            Efter att paret hade kastats fram och tillbaka mellan myndigheter
            med motstridiga besked fick de till slut , efter ett halvår ,
            klartecken att avverka. Under denna period har paret stått med
            lån vars ränta har verkat – lån som skulle ha betalats med de
            inkomster som en avverkning skulle ha inbringat.
          </note>
          <note>
            Detta är en mycket märklig historia. Den ena myndigheten säger:
            Ni får inte fälla ett enda träd, för då blir det dyrt vite. Den
            andra myndigheten säger: Ni måste fälla träd, annars blir det
            dyrt vite.
          </note>
          <note>
            Fru talman! Här kan vi tala om ett moment 22 – en total förvirring!
            Den Kafkaliknande process som paret har fått utstå illustrerar
            den verklighet som våra skogsägare har att hantera. Annette och
            Peter är inte ensam ­ ma om utdragna processer efter en avverkningsanmälan.
            Detta fall är bara ett i en mängd berättelser som jag har fått
            till mig. Det handlar om myndigheter som ändrar sina beslut ,
            vilket gör att skogsägare känner sig otrygga i sin äganderätt.
            Som Annette och Peter säger: Hade de vetat om detta från början
            kanske de skulle ha gjort på ett annat sätt.
          </note>
          <note>
            Jag menar att detta är ett exempel på myndighetsutövning som
            har gått över styr. Min fråga till statsrådet är: Vilka exakta
            åtgärder är statsrådet beredd att vidta för att främja en effektivare
            myndighetshantering av ärenden i skogsfrågor?
          </note>
          <note>
            Anf. 84 Statsrådet JENNIE NILSSON (S):
          </note>
          <note>
            Fru talman! Tack, Magnus Oscarsson, för frågan! Det exempel som
            Magnus Oscarsson tar upp är naturligtvis inget som någon står
            bakom. Det är givetvis bekymmersamt för enskilda individer när
            de kommer i kläm.
          </note>
          <note>
            Samtidigt har man som skogsägare och som näringsidkare ibland
            att förhålla sig till olika lagstiftning. Ibland kan regler bli
            motstridiga och skapa problem. Detta är något som vi successivt
            måste jobba med att undanröja. Det bästa sättet att göra detta
            på är genom att utveckla myndighetssamverkan ännu mer och också
            se över regler och jobba med regelförenkling som instrument. Detta
            är något som den här regeringen gör väldigt brett.
          </note>
          <note>
            Exempelvis har Tillväxtverket fått i uppdrag att titta på förenklingsåtgärder,
            och när det gäller myndighetssamverkan tror jag att det är 19
            olika myndigheter man ska lämna förslag om. Inom livsmedelsstrategin
            har vi ett tydligt, konkret uppdrag som utvecklar detta för den
            sektorn.
          </note>
          <note>
            När det gäller skogen, som ju det här exemplet handlar om, är
            en del i Skogsutredningen att titta på äganderättsfrågorna och
            stärka äganderätten. Då handlar det kanske inte i första hand
            om att undanröja krångel och hinder, även om det är en del i detta,
            utan mer om att säkerställa att man får en rimlig betalning för
            skog som man av olika skäl inte kan bruka.
          </note>
          <note>
            Exemplet här handlar om att man både kan och inte kan bruka skogen.
            Framför allt är det väl handläggningstiden som är bekymmersam.
            Men även om det här exemplet nog är upprörande för alla som lyssnar
            vill jag säga att den normala handläggningstiden i dag är sex
            veckor om det gäller större volymer – jag tror att det gäller
            ytor över ett halvt hektar. I normalfallet tar det inte längre
            tid än så. I Skogsutredningen finns också förslag om att det borde
            bli tre veckor i stället, och det ingår givetvis i den beredningsprocess
            som nu pågår.
          </note>
          <note>
            Jag kan också konstatera att detta normalt sett fungerar väl.
            Det fungerar betydligt bättre än i den här berättelsen. Det är
            ändå viktigt att ha med sig detta i den fortsatta diskussionen.
          </note>
          <note>
            Exempelvis inkom 60 000 anmälningsärenden om avverkning under
            2020. Bland dessa genomfördes 3 000 tillsynsärenden. Av dem ledde
            600 till olika former av beslut, varav 218 handlade om förbud,
            exempelvis med anledning av förelägganden om fridlysta arter.
            För varje enskild närings ­ idkare som drabbas när det inte fungerar
            är det givetvis ett jättestort pro ­ blem, men på totalen skulle
            jag ändå vilja säga att det fungerar rimligt väl.
          </note>
          <note>
            Trots detta är det angeläget att vi fortsätter att jobba med
            framför allt myndighetssamverkan, som gör att man inte hamnar
            i en situation där olika storheter ställs mot varandra, som i
            det här exemplet.
          </note>
          <note>
            Här har Skogsstyrelsen tagit egna initiativ för att utveckla
            ändamålsenlig myndighetshandläggning, och syftet med det är ju
            att automatisera och digitalisera en större del av ärendena, så
            att de går snabbare. Det handlar om de ärenden som det inte finns
            någon anledning att lägga så mycket tid på. Då frigör man tid
            för att mer effektivt kunna jobba med de ärenden som ska ha översyn.
            Då kan man både göra översynen snabbare och ha relevanta dialoger
            med exempelvis andra myndigheter och aktörer.
          </note>
          <note>
            Frågan är alltså viktig. Det är inte acceptabelt när det inte
            fungerar. Men jag tycker att vi är på bollen.
          </note>
          <note>
            Anf. 85 MAGNUS OSCARSSON (KD):
          </note>
          <note>
            Fru talman! Tack, ministern, för svaret! Det är väl precis som
            ministern säger, att det fungerar i majoriteten av fall. Men tyvärr
            blir det fel då och då, inte bara för Annette och Peter. Det är
            bra, som ministern säger, att Skogsstyrelsen talar om detta, men
            jag tror ändå att det finns en hemläxa att göra. När de skulle
            köpa marken fick de ju klartecken att det var produktiv skogsmark.
            Helt plötsligt var det inte längre det.
          </note>
          <note>
            Fru talman! Ministern pratade om Skogsutredningen. Den tycker
            jag är intressant. Den har nyligen lämnats över till regeringen.
            Det finns förslag på att nyckelbiotopsinventeringen ska upphöra.
            Det tycker jag är bra – riktigt bra. Det är många skogsägare som
            har drabbats hårt av att produktiv skogsmark har blivit biotopklassad.
            Markägaren äger skog, men ingen vill avverka biotopklassad skog,
            och inget skogsbolag vill köpa sådan skog.
          </note>
          <note>
            Jag har haft tillfälle att lyssna på markägare som drabbats oerhört
            svårt av att få sin skog klassad på det sättet. Det kan exempelvis
            försvåra avsevärt för ett generationsskifte.
          </note>
          <note>
            Fru talman! I dag märker jag att det finns en stor oro bland
            många markägare för att äganderätten är i fara. Jag tänker gå
            in lite på det, för jag är beredd att hålla med om detta. Om jag
            ägde mark med fjällnära skog skulle jag vara riktigt oroad över
            ett förslag från Skogsutredningen. Förslaget från utredaren är
            att staten ska ta över och köpa mark som i dag ägs av 5 700 skogsägare.
            Förslaget innebär att några kommer att få ersättningsmark av staten,
            ibland miltals från sin fastighet, men det gäller inte alla. De
            som inte blir erbjudna ersättningsmark kommer naturligtvis att
            få ersättning för sin skog, men that’s it. Det kan vara fastigheter
            som har funnits i generationer, men enligt förslaget kommer staten
            att ta över marken och bli ny ägare.
          </note>
          <note>
            Jag tycker att det låter fruktansvärt. Äganderätten sätts helt
            ur spel. Vad har den markägare som inte vill detta för val?
          </note>
          <note>
            Mina frågor till ministern är: Kommer regeringen att gå vidare
            med detta förslag från Skogsutredningen om att köpa in fjällnära
            skogsmark? Vad kommer att hända med alla uppgifter som finns efter
            inventeringen av skogsägarens marker? Kommer de att slängas, eller
            kommer de att finn a s kvar för myndigheten att tillgå i framtiden?
          </note>
          <note>
            Anf. 86 Statsrådet JENNIE NILSSON (S):
          </note>
          <note>
            Fru talman och Magnus Oscarsson! Nu växlar Magnus Oscarsson över
            till att tala om Skogsutredningen, vilket väl i någon mening är
            rimligt givet att vi pratar om skog. Det är väl det som är den
            stora frågan på tapeten just nu.
          </note>
          <note>
            Vi har nyligen fått Skogsutredningens slutbetänkande. Det kom
            strax före jul – den 30 november, tror jag. Vi skickade ut det
            på remiss för några veckor sedan, i mitten av februari. Det är
            alltså just nu ute på remiss. Jag kommer givetvis inte att sätta
            ned foten och föregå den processen, utan nu är det viktigt att
            man lyssnar in remissinstanserna. Det är också viktigt att vi
            har en politisk diskussion.
          </note>
          <note>
            Jag tror att en av de absolut viktigaste sakerna är att vi skapar
            långsiktiga spelregler – det har under lång tid varit en avsaknad
            av detta – för skogen och skogsutvecklingen. Det kan vi bara göra
            om vi hittar en så stor minsta gemensam nämnare som möjligt mellan
            oss i politiken. Så är det , om man ska vara helt krass. Allting
            som inte har förutsättningar att leva mer än fyra år och som sedan
            ska utsättas för eventuellt nya regeringar eller nya majoriteter
            i denna kammare är per definition kortsiktigt. Det gäller särskilt
            om vi talar om skogen, där investeringarna många gånger är stora
            och utdelningen kommer långt fram i tiden.
          </note>
          <note>
            Det är alltså en utgångspunkt. Vi ska lyssna på remissinstanserna,
            och vi behöver ha en seriös politisk diskussion om vad vi vill
            med skogen framgent.
          </note>
          <note>
            Mitt ingångsvärde när det gäller Skogsutredningen är att man
            behöver se Skogsutredningen som en helhet. Jag noterar att många
            partier, i alla fall initialt, väljer att positionera sig utifrån
            sina ingångsvärden. Det kan jag tycka är rimligt. Men samtidigt
            är det så här: I en förhandling eller när man ska hitta en gemensam
            lösning handlar det sällan eller aldrig om att någon får precis
            som den vill. Jag tror ändå att vi kan komma överens om, Magnus
            Oscarsson och jag, att skogen har många stora värden som vi behöver
            beakta på ett klokt sätt tillsammans för att vi ska kunna leverera
            det som vi i politiken har ansvar för att leverera.
          </note>
          <note>
            Självklart ska vi leva upp till internationella åtaganden. Vi
            ska skydda värdefull skog i enlighet med det som krävs av oss.
            Dock finns det en fråga som är en bisats till detta. Den gäller
            rapporteringen på nationell nivå kring hur mycket vi skyddar.
            Är vi bra, eller är vi dåliga? Rapporterar vi som andra länder
            rapporterar? Här har jag gett ett uppdrag att man ska göra en
            genomlysning av hur rapporteringen ser ut och jämföra med jämförbara
            och för Sverige intressanta länder i detta sammanhang. Och man
            ska komma med förslag om det är så att vi inte rapporterar på
            ett likvärdigt sätt. Då har vi fakta i botten när vi diskuterar
            frågan vidare.
          </note>
          <note>
            Självklart är skogen viktig för klimat och klimatomställning.
            Skogen drabbas av klimatförändringar med en gång. Vi ser granbarkborreangrepp
            och skogsbränder som ett resultat av ett förändrat klimat. Man
            bidrar till klimatutsläpp i viss mån. Men framför allt kan man
            bidra till klimat ­ omställningen. Ska vi fasa ut fossilt behöver
            vi ersätta det med kloka saker. Här är skogen en viktig del.
          </note>
          <note>
            Samtidigt står skogen, åtminstone för mig som socialdemokrat,
            också för jobb och tillväxt. Det perspektivet tycker jag delvis
            saknas i detta sammanhang. Vi behöver ha en diskussion om hur
            vi säkerställer att förädlingsvärdet i den svenska skogen är så
            högt som möjligt.
          </note>
          <note>
            Sammantaget behöver man väga helheter.
          </note>
          <note>
            Anf. 87 MAGNUS OSCARSSON (KD):
          </note>
          <note>
            Fru talman! Tack, ministern, för ditt svar! Jag tycker att det
            är relevant att gå in på Skogsutredningen, för det som Annette
            och Peter har upplevt handlar om äganderätten. Precis som ministern
            är inne på handlar det ock ­ så om långsiktighet. De skulle veta
            att det de köpte var det de hade fått löfte om när de skulle köpa
            det. Jag tycker alltså att detta är väldigt relevant.
          </note>
          <note>
            Äganderätten är en viktig fråga. Frågan om den inventering som
            är gjord är också viktig. Den frågan skulle jag gärna vilja få
            svar på. Vad tänker man från regeringens sida om det som har tagits
            in, så att säga? Ska det på något sätt gömmas eller slängas? Eller
            kommer det att finnas kvar för myndigheten att tillgå i framtiden
            ?
          </note>
          <note>
            Jag tycker att det är bra att ministern pratar så gott om äganderätten.
            Det tycker jag är jättebra. Dock anar jag att många är osäkra
            på om hela regeringen är lika tydlig som statsrådet. Företrädare
            för det andra reger ­ ingspartiet verkar ju ha en helt annan agenda,
            både när det gäller äganderätten och när det gäller att mer skog
            – det pratas faktiskt om tusentals hektar skog – ska förstatligas
            genom naturreservat.
          </note>
          <note>
            Men jag ska gå tillbaka till Skogsutredningen. Ett annat förslag
            är att handläggningstiden när det gäller beslut om avverkning
            ska kortas, som ministern var inne på, från sex till tre veckor
            efter att avverkningsanmälan är gjord. Det är positivt, men den
            förkortade handläggningstiden föreslås emellertid villkoras med
            utökade kunskapskrav och utökat ansvar för skogsägare att redovisa
            vilka natur- och kulturmiljövärden som berörs av den aktuella
            åtgärden.
          </note>
          <note>
            Att, som man vill i utredningen, belägga skogsägare med krav
            på kunskap som antingen måste inhämtas av dem själva eller köpas
            av konsulter lär ofrånkomligen höja tröskeln för människor i nya
            generationer att bli skogsägare. Det gäller såväl ekonomiskt som
            kunskapsmässigt.
          </note>
          <note>
            Frågan är: Har statsrådet gjort något ställningstagande i relation
            till Skogsutredningens förslag om att förkorta handläggningstiden
            när det gäller avverkningsanmälningar och att det ska finnas ett
            kunskapskrav?
          </note>
          <note>
            Anf. 88 Statsrådet JENNIE NILSSON (S):
          </note>
          <note>
            Fru talman! Jag tror att fru talmannen hör att detta är en fråga
            som engagerar och berör. Tiden är knapp, egentligen för knapp
            för att ha en seriös debatt. Men, som jag sa tidigare, vi fick
            utredningens betänkande så sent som i slutet av november. Det
            är på remiss just nu. Jag tycker inte att det är seriöst att bryta
            ut vissa delar och tala om exakt hur man ska göra, för då har
            man föregått vad remissinstanserna tycker. Jag tycker heller inte
            att man kan föregå en politisk diskussion.
          </note>
          <note>
            Däremot konstaterar jag, precis som Magnus Oscarsson, att flera
            partier, inklusive Magnus Oscarssons, snabbt positionerade sig
            väldigt tydligt i ett hörn i dessa frågor. Det tycker jag är olyckligt.
            Jag tycker att vi som politiker har ett ansvar att försöka se
            till att leverera en helhet.
          </note>
          <note>
            Någonstans inbillar jag mig väl att det intresset ändå finns.
            Jag inbillar mig att vi alla förstår att vi måste både se till
            att säkra fungerande eko ­ system och leva upp till de internationella
            åtaganden vi har, för om vi inte gör det blir vår skog inte säljbar
            på en marknad. Samtidigt är vi i Sverige duktiga på det här –
            vi ska inte köpa argumenten att utvecklingen är dålig eller går
            åt fel håll, för 60 procent av svensk skog är i dag redan certifierad,
            till exempel.
          </note>
          <note>
            Just nu kan jag självklart inte svara på den konkreta frågan
            vad som händer med exempelvis nyckelbiotoperna. Utredningen föreslår
            att detta ska avbrytas, och regeringen har sedan tidigare avbrutit
            den utökade nyckelbiotopsinventeringen. Samtidigt är kunskap givetvis
            jätteviktigt för att vi ska kunna ta relevanta och bra beslut.
            Skogen ska räcka till mycket, och för att fatta rätt beslut –
            och framför allt för att skydda utifrån kvalitet och inte utifrån
            volym – är det givetvis viktigt att vi säkerställer att kunska
            ­ pen kommer in på något sätt. Det ska dock vara på ett klokt
            och smart sätt.
          </note>
          <note>
            Interpellationsdebatten var härmed avslutad.
          </note>
          <note>
            § 19 Svar på interpellation 2020/21:382 om rapportering till
            nöt ­ kreatursregistret
          </note>
          <note>
            Anf. 89 Statsrådet JENNIE NILSSON (S):
          </note>
          <note>
            Fru talman! Magnus Oscarsson har frågat mig om jag mot bakgrund
            av det som framförts avser att ta några initiativ för att utarbeta
            lättnader för Sverige i förhållande till EU-kommissionens påbud
            om sanktionsskalan för sent inlämnade uppgifter till CDB-registret
            samt om jag har gjort ställningstagandet att den sortens påbud
            harmonierar med den av riksdagen antagna livsmedelsstrategin.
          </note>
          <note>
            Jag har full förståelse för att de sanktioner och avdrag som
            Magnus Oscarsson lyfter fram upplevs som betungande av jordbrukarna,
            och jag håller med om att reglerna behöver ändras. Det har vi
            också framfört till EU-kommissionen.
          </note>
          <note>
            Djurregistret, CDB, uppfyller flera angelägna syften och behöver
            vara uppdaterat för att det bland annat ska kunna fungera som
            spårningsinstrument vid utbrott av djursjukdomar. I det här fallet
            handlar det även om att registret används som underlag för nötkreatursstödet
            och att det behöver vara uppdaterat för att utbetalningarna ska
            bli korrekta. Påföljderna för jordbrukarna när de inte rapporterar
            i tid måste dock vara rimliga. I den typ av system som vi använder
            för stödet finns det inget skäl till en så hård påföljd.
          </note>
          <note>
            I Sverige har vi hittills inte tillämpat sanktionen på nötkreatursstödet
            vid sen rapportering till CDB. I en revision av genomförandet
            av EU:s gemensamma jordbrukspolitik i Sverige påpekade EU-kommissionen
            att Sveriges tolkning inte överensstämde med deras. Statens jordbruksverk
            vidhöll då den svenska tolkningen, men efter att ärendet gått
            till kommis ­ sionens förlikningsorgan tvingades vi ändra tillämpningen.
          </note>
          <note>
            I höstas öppnande kommissionen upp den förordning som reglerar
            sanktionerna och föreslog vissa ändringar. Regeringen lade då
            fram konkreta ändringsförslag om att sen rapportering inte ska
            leda till sanktioner om man tillämpar ett stödsystem som vårt.
            Vi har också påpekat orimlig ­ heten i att ärva förseelser från
            en tidigare djurägare och på så vis gå miste om stödet för det
            djuret. Vi har fört en dialog med kommissionen, men det är tyvärr
            svårt att få gehör – i synnerhet som andra medlemsstater inte
            tycks se dessa problem.
          </note>
          <note>
            Kommissionens förslag innehöll ändå flera positiva ändringar
            av reglerna, bland annat en mildare sanktionsskala. Dessa regler
            har precis antagits och kan börja tillämpas redan för nuvarande
            stödperiod, som inleddes den 1 augusti 2020. Det exempel som tas
            upp i interpellationen kommer då inte längre att ge någon sanktion.
            Regeringen har förstås ställt sig bak ­ om den ändringen.
          </note>
          <note>
            Förenklingar och ett rimligt kontroll- och sanktionssystem är
            frågor som är prioriterade för regeringen inför genomförandet
            av den strategiska planen i nästa programperiod. I och med den
            nya förvaltningsmodell som föreslagits för EU:s gemensamma jordbrukspolitik
            ges medlemsstaterna ett större utrymme att utforma politiken,
            och det skulle kunna ge oss vissa möjligheter att anpassa kontroll-
            och sanktionssystem till svenska förutsättningar. Hur stor förändring
            vi kan göra i praktiken är ännu oklart, men det är något som regeringen
            och Statens jordbruksverk undersöker.
          </note>
          <note>
            Både i EU-förhandlingarna och i det svenska genomförandet prioriterar
            regeringen arbetet med att effektivisera regelverk och undvika
            onödig administration. Denna prioritering ligger helt i linje
            med livsmedelsstrategins mål om ökad konkurrenskraft, där förenkling
            av regelverk är en viktig del.
          </note>
          <note>
            Anf. 90 MAGNUS OSCARSSON (KD):
          </note>
          <note>
            Fru talman! Vi kör på med nästa interpellationsdebatt här, och
            j ag tackar statsrådet för svaret.
          </note>
          <note>
            För den som har nötkreatur föreligger skyldighet att rapportera
            uppgifter till nötkreatursregistret, CDB. Rapportering ska göras
            vid födslar, försäljning, export, köp, import, slakt, avlivning
            av djur och förflyttning av djur till en annan djurhållare. Kalvar
            ska rapporteras 20 dagar efter sin födsel, och övriga händelser
            måste rapporteras in 7 dagar efter att de inträffat. Om djurhållaren
            inte rapporterar till CDB 7 dagar efter en in- eller uthändelse
            går djurhållaren miste om det nötkreatursstöd som djuret betingar.
          </note>
          <note>
            Sedan 2015 gäller att den som mottar ett nötdjur som den tidigare
            äga ­ ren rapporterat in till CDB för sent mister kreatursstödet
            för djuret. Man ärver alltså någon annans förseelse. Men det är
            inte nog med det, utan på Jordbruksverkets hemsida står följande:
            Vid årsskiftet 2020/21 blir det dessutom avdrag på jordbruksstöden
            om någon av parterna inte har rappor ­ terat alla djur till CDB
            i tid.
          </note>
          <note>
            För jordbrukaren framstår hetsen att på 7 dagar rapportera in
            uppgifterna till CDB som en kontrast till att bonden själv får
            gå och vänta, ibland i flera år, på försenade utbetalningar av
            EU-ersättningar. Det läggs också till allt annat man som jordbrukare
            måste rapportera och redovisa, vilket är mycket. För jordbrukaren
            innebär indragna EU-stöd ett tungt slag mot en redan skör lönsamhet.
            Vid minsta misstag blir bestraffningen hård och ett ekonomiskt
            slag mot jordbrukaren. Det finns ingen felmarginal över huvud
            taget.
          </note>
          <note>
            På ministerns svar verkar det som att det inte blir någon ytterligare
            sanktion, som Jordbruksverket skrev om på sin hemsida. Innebär
            det att ett misstag som är begånget inte ligger till grund för
            minskad ersättning? Är det i stället blankt papper som gäller?
            Det vore i så fall väldigt glädjande. Kan statsrådet redogöra
            för exakt hur det ligger till i det här fallet?
          </note>
          <note>
            Anf. 91 Statsrådet JENNIE NILSSON (S):
          </note>
          <note>
            Fru talman! Jag tror att jag och Magnus Oscarsson är väldigt
            överens i den här frågan. Utifrån ett svenskt perspektiv är detta
            egentligen mer en teknisk fråga där Sverige och EU-kommissionen
            har olika syn på hur man bör tillämpa sanktionssystemet.
          </note>
          <note>
            Skälet till att Sverige inte har tillämpat sanktionssystemet
            tidigare är att vi – rimligen, givet att andra länder inte delar
            vår syn på detta – har ett annorlunda system än andra länder.
            Vårt ingångsvärde är att vi följer alla i systemet oavsett, vilket
            innebär att det inte går att fuska i vårt system. Därför har vi
            inte heller tillämpat sanktionen förrän vi fick backning av kommissionen,
            som inte accepterar att vi har den hållning vi har.
          </note>
          <note>
            Detta sammanfaller med att kommissionen gör vissa lättnader i
            hur stödsystemet ser ut. Jag förstår att detta blir svårt och
            förvirrande för den enskilde lantbrukaren, för även om det blir
            lättnader i systemet i form av mindre hårda sanktioner – exempelvis
            gör man ett undantag och säger att mindre fel som rör ett till
            tre djur inte behöver beläggas med sanktion, vilket innebär att
            lantbrukaren inte skulle behöva bli belagd med sanktion i just
            det exempel du tog upp, Magnus Oscarsson – sammanfaller det med
            att Sverige ändå behöver införa sanktionsskalan. Det innebär alltså
            att en svensk bonde ändå får sanktioner. Det blir nya regler att
            förhålla sig till, och om bonden inte rapporterar i tid blir det
            konsekvenser som inte fanns tidigare. En svensk bonde har ju aldrig
            upplevt de ännu hårdare sanktioner som fanns, så även om sanktionerna
            görs mildare beläggs bonden med en sanktion som inte har funnits
            tidigare.
          </note>
          <note>
            Det här är bekymmersamt. Vi har lagt mycket möda och tid på att
            försöka förklara för kommissionen varför det här är ett dåligt
            system utifrån ett svenskt perspektiv. Jordbruksverket drev så
            långt som det var möjligt att vi skulle få ha vårt undantag, men
            man fick inte gehör för detta.
          </note>
          <note>
            Vi har i CAP-förhandlingarna drivit att små fel inte ska leda
            till stora sanktioner. Det har varit mer kopplat till tvärvillkorsdiskussioner,
            men det är relevant också på det här området. Självklart ska det
            finnas sanktioner om det finns regler, men de måste stå i proportion
            till felet som begåtts.
          </note>
          <note>
            Jag anser att två saker är viktiga. Den ena är att undersöka
            alla möjligheter att utnyttja det nya regelverk som denna nya
            CAP kommer att bygga på. Den kommer inte att detaljstyra lika
            mycket , hoppas vi , när trilogförhandlingarna är färdiga. I stället
            ska det ske målstyrning, och därmed ges nationerna en uttalad
            större möjlighet att utforma sina egna nationella strategiska
            planer. Vi hoppas att dessa frågor kommer att omhändertas, men
            det är svårt att säga eftersom frågorna inte är färdigförhandlade
            än.
          </note>
          <note>
            Den andra saken handlar om att fortsätta att utveckla de verktyg
            som redan finns, exempelvis påminnelser. Jordbruksverket har en
            tjänst som innebär att du kan få sms-påminnelser vid varje tillfälle
            som du bör rapportera. Det funkar väl – i de fall de t kan funka
            väl, får jag väl säga. Du måste ha gjort första rapporteringen
            för att det ska funka. När en kalv är född vet inte Jordbruksverket
            om det förrän det har blivit registrerat första gången. När du
            väl har registrerat en gång finns det en automatik. När ett djur
            är sålt vet inte Jordbruksverket om det förrän det har fått den
            första rapporteringen om att djuret är sålt. När väl verket har
            fått rapporten funkar påminnelser på ett bra sätt.
          </note>
          <note>
            Anf. 92 MAGNUS OSCARSSON (KD):
          </note>
          <note>
            Fru talman! Jag tackar ministern för svaret.
          </note>
          <note>
            Jag tycker att ministerns svar visar på att regeringen agerar,
            och det är viktigt. Dock tror jag att många känner en otrygghet
            kring vad som gäller framåt, och det är viktigt att få ut informationen
            från Jordbruksverket till våra duktiga jordbrukare.
          </note>
          <note>
            Låt oss samtala lite om livsmedelsstrategin, som jag tror att
            ministern diskuterar mycket. I juni i år är det fyra år sedan
            en enig kammare antog livsmedelsstrategin, och det var ett mycket
            viktigt steg i rätt riktning.
          </note>
          <note>
            En bonde har sagt till mig att politiken förut talade om att
            avveckla svenskt jordbruk, och nu talar politiken om att utveckla
            jordbruket. Det är en stor skillnad. Grundstenarna var att det
            ska bli mer lönsamhet i jordbruket, att stärka konkurrenskraften
            och att öka självförsörjningen med livsmedel. En del i att klara
            detta var att se över regelkrånglet och den stelbenta byråkratin.
          </note>
          <note>
            Vad har hänt sedan vi antog strategin? Det finns ett exempel
            som vi talar om i kväll, med tanke på det stelbenta. Ministern
            är inne på att det är mycket oklart med EU, men samtidigt kan
            jag tänka mig att regeringen kan steppa upp lite.
          </note>
          <note>
            För mig framstår påbuden och byråkratin som en kontrast till
            den livsmedelsstrategi som vi har antagit. Kan ministern peka
            på åtgärder som är gjorda för att minska regelbördan?
          </note>
          <note>
            När jag talar med jordbrukare runt om i Sverige säger alla samma
            sak, nämligen att lönsamheten måste öka. Varför ser vi fortfarande
            efter snart fyra år att livsmedelsstrategin inte gör någon skillnad
            för oss på gårdsnivå? Jag vet att statsrådet måste ha mött samma
            frågor från jordbrukare. Vad gör ni? Peka på exempel som har gjort
            skillnad. Kan ministern peka på tre områden där livsmedelsstrategin
            hittills har gjort skillnad för svenska jordbrukare på gårdsnivå?
          </note>
          <note>
            Anf. 93 Statsrådet JENNIE NILSSON (S):
          </note>
          <note>
            Fru talman! Både jag och Magnus Oscarsson diskuterar ofta och
            gärna livsmedelsstrategin. Jag tror att en del i framgången är
            att vi är många som gör det. Jag delar Magnus Oscarssons bild
            av att det var enormt avgörande att Sverige för första gången
            någonsin fick en långsiktig strategi för hur vi ska utveckla svenskt
            jordbruk. Jag menar att ett skäl till att exempelvis länder som
            Danmark, Belgien, Holland och Tyskland, som är lika oss i mycket
            annat, ändå har haft ett högre förädlingsvärde och varit mer framgångsrika
            i att utveckla sektorn, är att de samlat sig nationellt runt dessa
            frågor. Det var inte en dag för tidigt när strategin antogs.
          </note>
          <note>
            En strategi är till sin natur långsiktig. Mycket av de problem
            med lönsamhet som vi ser i dag beror på att vi inte gjorde rätt
            investeringar för fem, tio, femton eller tjugo år sedan. Mycket
            av det vi gör nu kommer inte att synas dag ett för lantbruket.
          </note>
          <note>
            Med detta sagt gör vi ändå ett antal olika saker som borde få
            genomslag på gårdsnivå här och nu. En sådan fråga är exempelvis
            regelfrågorna. Det finns tydliga uppdrag till en rad olika myndigheter,
            med Tillväxtverket i spetsen, att jobba med att förenkla reglerna,
            förenkla myndighetskontak ­ ter, att inrätta samordningsfunktioner
            mellan myndigheter så att man slip ­ per lämna uppgifter vid flera
            tillfällen. Vi har i närtid fattat beslut om efter ­ handsdebitering
            av livsmedelskontroller. Det är en konkret sak. Vi har vidare
            tydligt jobbat med exportfrågor.
          </note>
          <note>
            Om vi ska prata lönsamhet handlar det om att säkerställa att
            det finns en marknad som vill betala. Sveriges marknad är liten,
            särskilt om man vill jobba med högförädlade produkter som ska
            betinga ett stort värde. Då behöver man säkerställa att man kan
            ta marknadsandelar i världen på området, vilket är en ambition
            i livsmedelsstrategin.
          </note>
          <note>
            Exporttillträden har varit mycket viktiga. Där finns exemplet
            att man förra året fick till ett exporttillträde med Filippinerna,
            som innebär att vi kan exportera styckdetaljer som inte efterfrågas
            på den svenska marknad ­ en. De mals ned och kan sedan säljas
            till ett högre betingat värde, och det innebär att man ökar lönsamheten
            i det svenska jordbruket. Vi tittar på marknader för att utveckla
            denna möjlighet. Till exempel är Singapore och Vietnam intressanta
            marknader i sammanhanget, och det finns långtgåen ­ de arbete
            igång på området. Det finns också fler, och det är ett ständigt
            pågående arbete.
          </note>
          <note>
            Jag tror fortfarande att man inte ska tappa fokus från långsiktigheten
            i detta. Jag förstår behovet av att se resultat här och nu, men
            jag tror att det som på riktigt gör skillnad över tid är att stärka
            förädlingsvärdet och förutsättningarna för förädlingsvärdena i
            den svenska livsmedelsproduktio ­ nen.
          </note>
          <note>
            Ett område som enligt min mening har varit underutveckla t över
            tid jämfört med andra för Sverige viktiga sektorer är forskning
            och innova ­ tion. Därför är det glädjande att i den forsknings-
            och innovationspropo ­ sition som nyligen lades fram av Matilda
            Ernkrans får de gröna sektorerna betydligt större tillskott än
            tidigare via Formas för livsmedelsutveckling. Det är fråga om
            mer än 500 miljoner under en fyraårsperiod.
          </note>
          <note>
            Anf. 94 MAGNUS OSCARSSON (KD):
          </note>
          <note>
            Fru talman! Jag tackar för svaret , ministern, som innehöll intressanta
            saker.
          </note>
          <note>
            Jag förstår jordbrukare i Sverige som känner frustration. Det
            pratas om allt som händer, men det händer inget i deras plånböcker.
            Jag förstår frustrationen, och här skulle regeringen behöva snäppa
            upp. Kristdemokraterna har förslag på vad som kan göras för att
            stötta och hjälpa svenska jordbrukare.
          </note>
          <note>
            En annan sak som jag tänker på och som ministern är inne på är
            att vi inte är de första att göra det här. Alliansregeringen tog
            också bort regler. Nu har vi tagit bort regler! sa man – och så
            kom det två nya. Man tar bort en regel, och så kommer det två
            nya. Det är det som är så svårt, och det är det som ministern
            möter. Det är det som ministern är inne på: Man underlättar, och
            så kommer det ännu tuffare regler. Det är såklart inte bra.
          </note>
          <note>
            Vad jordbruket efterfrågar är tydlighet och enkelhet. Det ska
            vara lätt att göra rätt. Så upplever man inte att det är i dag,
            utan man upplever att regelverken ökar och byråkratin växer samtidigt
            som lönsamheten minskar och inte stärks.
          </note>
          <note>
            J ag tror att det är jätteviktigt att regeringen funderar på
            hur man ska kunna visa på det här . Jag hör när jag träffar jordbrukare
            att det är viktigt att man gör det nu.
          </note>
          <note>
            Jag kommer att ha Mjölkens dag här i riksdagen den 17 mars, fast
            den blir digital den här gången. Frågan om regelkraven och livsmedelsstrategin
            kommer att vara huvudfrågan i år. Det ska bli intressant att se
            vad vi kommer fram till den dagen med alla mjölkbönder.
          </note>
          <note>
            Anf. 95 Statsrådet JENNIE NILSSON (S):
          </note>
          <note>
            Fru talman! Tack, Magnus Oscarsson, för en bra debatt om en viktig
            fråga! Jag ska lite kvickt försöka spänna över så många saker
            som möjligt som jag inte hunnit med så här långt.
          </note>
          <note>
            För att börja med regelfrågan kan jag bara konstatera att ja,
            den frågan är jätteviktig. Men jag tror att mycket av lösningen,
            också givet det Magnus Oscarsson säger, handlar om att skapa bra
            system för att göra det enkelt att göra rätt.
          </note>
          <note>
            Vi pratar om att producera livsmedel – något som människor ska
            stoppa i kroppen – och djurhållning och så vidare. Jag tror att
            alltmer medvetna konsumenter, som är viktiga som målgrupp i att
            driva utvecklingen av svensk produktion, också kräver att det
            ska finnas trygghet och säkerhet kring det.
          </note>
          <note>
            Lägg till det att vi harmoniserar med en omvärld. EU är inte
            mindre byråkratiskt än Sverige utan mer byråkratiskt, och ska
            man exportera till nya marknader ska man förhålla sig till nya
            regler och så vidare. Digitala system och plattformar som gör
            det enkelt tror jag är det absolut viktigaste i det här sammanhanget,
            och där satsar vi också.
          </note>
          <note>
            För att gå vidare till lönsamheten vill jag bara konstatera att
            utveck ­ lingen går åt rätt håll. Vi ser ett trendbrott för första
            gången på väldigt länge, då lönsamheten nu ökar i de flesta sektorer
            – trots corona, faktiskt. Man ska givetvis inte säga att det bara
            är en effekt av livsmedelsstrategin, men jag tror att den bidrar.
          </note>
          <note>
            Exporten ökar tydligt. Exportvärdet har ökat med mer än 10 miljarder
            sedan 2017. Trots det har vi som mål och ambition att det ska
            öka från 30 procent till 50 procent, så vi är på intet sätt i
            hamn. Men när man mäter hur det går för svenskt jordbruk ser man
            att alla parametrar visar på en antingen oförändrad eller positiv
            utveckling från en stillastående eller negativ – de senaste 20
            åren, i alla fall. Det är så långt jag har mätstatistik. Det tycker
            jag att vi ska ta med oss och kommunicera gemensamt, för det skapar
            också framtidstro i den här branschen.
          </note>
          <note>
            Interpellationsdebatten var härmed avslutad.
          </note>
          <note>
            § 20 Svar på interpellation 2020/21:386 om trygghetsskapande
            åtgärder för lantbrukare
          </note>
          <note>
            Anf. 96 Statsrådet JENNIE NILSSON (S):
          </note>
          <note>
            Fru talman! Marléne Lund Kopparklint har frågat mig hur jag ämnar
            verka för att stärka tryggheten för lantbrukare med djurhållning
            på landsbygden och hur jag ämnar verka för att uppmuntra nyetablering
            av lantbruk med djurhållning på landsbygden.
          </note>
          <note>
            Jag håller med om att det är viktigt med en levande landsbygd
            och att goda förutsättningar behövs för att starta och bedriva
            lantbruk med djur ­ hållning i Sverige. Låt mig understryka att
            regeringen ser allvarligt på att någon för att uppnå politiska
            syften trakasserar, hotar eller i värsta fall skadar andra människor.
            Samhället måste arbeta på bred front med dessa frågor .
          </note>
          <note>
            Regeringen har vidtagit ett antal åtgärder för att den här typen
            av brott ska hanteras effektivt av rättsväsendet. Inom Regeringskansliet
            pågår till exempel ett prioriterat arbete med att se över bestämmelserna
            om hemfridsbrott och olaga intrång. I arbetet ingår att överväga
            straffbestämmelsernas tillämpningsområde, om kvalifikationsgrunder
            för grovt brott bör införas och om straffskalorna bör skärpas.
            A mbition en är att förslag ska skickas på remiss till berörda
            myndigheter och organisationer för synpunkter under våren.
          </note>
          <note>
            Vad gäller rovdjursangrepp anges i propositionen En hållbar rovdjurspolitik
            (prop. 2012/13:191) att Sverige ska uppnå och bibehålla en gynnsam
            bevarandestatus för rovdjursstammarna samtidigt som tamdjurshållning
            inte påtagligt försvåras och socioekonomisk hänsyn ska tas. Statistiken
            visar att rovdjursattackerna på tamboskap har minskat de senaste
            åren, bland annat därför att djurägare har satt upp rovdjursavvisande
            stängsel.
          </note>
          <note>
            Avgörande för att fler ska vilja satsa på jordbruk är att det
            är attraktivt och lönsamt. Den nationella livsmedelsstrategin
            med sikte mot 2030 har som övergripande mål en konkurrenskraftig
            livsmedelskedja där den totala livsmedelsproduktionen ökar samtidigt
            som relevanta nationella miljömål nås i syfte att skapa tillväxt
            och sysselsättning och bidra till hållbar utveckling i hela landet.
          </note>
          <note>
            Handlingsplanerna för livsmedelsstrategin innehåller s atsningar
            på ett stort antal åtgärder som vidtas på både nationell och regional
            nivå för att säkerställa generellt goda företagsvillkor för livsmedelskedjan.
            I handlingsplanen del 2 för livsmedelsstrategin finns långsiktiga
            åtgärder motsvarande 122 miljoner kronor årligen till och med
            2025 . Dessutom gjordes extra satsningar på totalt 114 miljoner
            kronor under 2020. Genom budgetpropositionen för 2021 tillfördes
            ytterligare 74 miljoner kronor för 2021 för att förstärka arbetet
            med livsmedelsstrategin , och för åren 2022 och 2023 beräknas
            motsvarande belopp . De föreslagna åtgärder na utgör tillsammans
            en handlingsplan del 3.
          </note>
          <note>
            Även i arbetet med den framtida gemensamma jordbrukspolitiken
            är företagens villkor och regelförenkling en viktig utgångspunkt.
            Regeringen har gett Statens jordbruksverk i uppdrag att lämna
            förslag på framtida åtgärder. I uppdraget ingår att föreslå åtgärder
            för nyetablering och för att underlätta generationsväxlingar.
            Det kan bland annat handla om startstöd, inkomststöd och investeringsstöd
            riktat till unga.
          </note>
          <note>
            Regeringen har också gett Statens jordbruksverk i uppdrag att
            inrätta en förenklingsgrupp med företrädare för både företagare
            och myndigheter som ska bistå verket med analyser och förslag
            för att ytterligare förenkla den framtida jordbrukspolitiken.
          </note>
          <note>
            Min bedömning är att dessa åtgärder sammantaget kommer att bidra
            till en bättre trygghet och att underlätta nyetableringar på det
            sätt som Marléne Lund Kopparklint efterfrågar.
          </note>
          <note>
            Anf. 97 MARLÉNE LUND KOPPARKLINT (M):
          </note>
          <note>
            Fru talman! Först och främst vill jag tacka ministern för svaret.
          </note>
          <note>
            På den svenska landsbygden finns många människor som bedriver
            lantbruk med djurhållning. Tyvärr finns det i dag flera hinder
            som försvårar. Det är onödiga regelverk som är krångliga och dokumentation
            som tar mycket tid som annars skulle kunna läggas på att utveckla
            verksamheten.
          </note>
          <note>
            Det har också kommit signaler om att när en lantbrukare råkar
            ut för upprepade incidenter – extern påverkan som djurrättsaktivism,
            rovdjurs ­ angrepp etcetera – som sätter stopp för verksamheten
            är det svårt att få snabb hjälp från staten och hjälp med förebyggande
            åtgärder så att det inte ska upprepas.
          </note>
          <note>
            Jag skulle vilja stanna kvar vid rovdjursangrepp, givet att jag
            kommer från Värmland.
          </note>
          <note>
            Fru talman! Jag undrar om landsbygdsministern verkligen har stannat
            upp och funderat över varför alla dessa frågor om vargen väcks
            hela tiden. Det är ju för att det är ett stort antal människor,
            tillika väljare, som upplever en enorm otrygghet och kontaktar
            oss förtroendevalda för att få gehör. Man känner rädsla, frustration
            och hopplöshet.
          </note>
          <note>
            Fru talman! Vi måste någon gång komma vidare i rovdjursdebatten,
            denna evighetslånga debatt, inte minst för att människor på landsbygden
            ska få förtroende för riksdagen och för att vi sätter deras trygghet
            i första rummet.
          </note>
          <note>
            Det tragiska i det hela är att regeringen inte tar denna fråga
            på allvar. Det är konstigt, för en levande landsbygd är viktig
            för Sverige. För att den ska bli det är det viktigt att såväl
            nya som gamla lantbruk både inspireras och uppmuntras att driva
            företag och att man känner sig trygg i att driva dessa företag.
            Detta är fundamentalt för att ge andra människor inspiration att
            ta steget att starta nya företag eller ta över och driva familjeföretag
            som går i arv.
          </note>
          <note>
            Nu är det så att vargen skapar stor oro och skada på landsbygden,
            i synnerhet i mitt län. Vi får ofta höra om fårfarmare vars djur
            blir angripna, om tackor som kastar sina foster och inte blir
            dräktiga och om jägarkåren – som reglerar viltstammen – som får
            sina jakthundar dödade eller lemlästade. Förskolor håller barnen
            inne om dagarna av rädsla för att det stryker varg i skogen precis
            utanför.
          </note>
          <note>
            Fru talman! Hur långt ska det egentligen gå innan regeringen
            börjar sätta landsbygdens människor och tamdjur före vargen? Och
            vad blir konsekvenserna när trygghetsfrågor inte tas på allvar?
            Det är en viktig fråga att ställa. Men jag tror inte riktigt att
            regeringen vill höra svaren, och därför ställs aldrig frågan.
          </note>
          <note>
            Sedan finns diskussionen om att vargattackerna minskar. Men det
            är inte så konstigt att attackerna på lantbruksdjur minskar när
            människor lägger ned sina företag i till exempel Värmland och
            andra vargtäta län i Sverige för att de inte orkar med rädslan
            och de påfrestningar som uppstår under en vargattack och efteråt.
            Finns det inga djur att attackera blir det ju heller inga attacker.
            I stället ger vargen sig på vilda djur på ett helt annat sätt.
          </note>
          <note>
            Använder man den argumentationen är man alltså dåligt påläst.
            Vargattackerna minskar i takt med att lantbruken lägger ned sina
            verksamheter. Attackerna ökar i stället på de vilda djur som finns
            i skogen, och det syns inte i statistiken.
          </note>
          <note>
            Anf. 98 STEN BERGHEDEN (M):
          </note>
          <note>
            Fru talman! Tack, statsrådet, för debatten och svaret till Marléne!
          </note>
          <note>
            Sverige står inför ett vägval. Det handlar om att vi vill skaffa
            fler jobb på landsbygden, hålla igång en matproduktion och ha
            en levande landsbygd där människor har möjlighet att leva och
            att utveckla sina företag.
          </note>
          <note>
            Ett stort problem i bilden där ute är vargen. Den här regeringen
            har handgripligen släppt iväg vargen. Vi tog ett beslut 2013 om
            att vi skulle ha 170–270 vargar i Sverige. I dag finns det någonstans
            mellan 400 och 450 vargar. Det är betydligt fler än Finland har,
            och det är också på en betydligt mindre yta än den där Finland
            har sina vargar.
          </note>
          <note>
            Dessutom har regeringen genom sitt arbete med Naturvårdsverket
            tillåtit även den myndigheten att släppa iväg till över 300 vargar.
            Och nu är man uppe i ett betydligt större antal vargar än de 170–270
            som var meningen.
          </note>
          <note>
            Då måste man börja välja. Vad vill vi ha i Sverige? Vill vi ha
            en matproduktion och en levande landsbygd, eller vill vi ha en
            växande vargstam? Den här regeringen har tydligen, fru talman,
            valt att låta vargstammen gå före.
          </note>
          <note>
            Jag hoppas att ministern har besökt flera av våra vargdrabbade
            gårdar och tagit lärdom av detta – där djuren är rivna, skadade,
            dödade och skräm ­ da till att kasta sina foster, eller har svårt
            att bli dräktiga igen efter en varg ­ attack. Med låg lönsamhet
            håller människor våra marker öppna. Betade ängar och skogar skapar
            biologisk mångfald, och samtidigt produceras mat. Dessa människor
            blir uppgivna efter vargangrepp och överväger att sluta med sin
            produktion.
          </note>
          <note>
            Fru talman! Dessa människor tvingas leva med vargen. De tvingas
            åka hem från sin resa med oron i halsen för att djuren kan vara
            skadade eller dödade.
          </note>
          <note>
            Fru talman! I århundraden har vi jagat och hållit efter vargstammen
            i Sverige för att landsbygden ska kunna ha drägliga villkor, men
            den här regeringen sätter vargen framför landsbygdens djur, den
            biologiska mångfalden, matproduktionen, betade hagmarker och människor
            på landsbygden. Kort och gott: Den här regeringen är beredd att
            köra över landsbygden och värna vargen.
          </note>
          <note>
            Fru talman! Jag vill också ta upp ett annat problem när det gäller
            vargen. I samband med trafikolyckor då man tvingas göra ett eftersök
            med hund måste man ofta släppa hunden för att den ska ställa det
            skadade djuret så att det kan avlivas. Nu finns det eftersökspatruller
            som vägrar att släppa sina hundar i områden där det finns varg.
            Detta innebär onödigt lidande för de djur som blivit påkörda av
            bilar och andra fordon. Det blir alltså omöjligt att genomföra
            eftersök.
          </note>
          <note>
            Vargstammen måste ned i Sverige, och regeringen måste tydligt
            tala om ifall vi ska följa det beslut vi har tagit i riksdagen
            om 170–270 vargar eller släppa iväg det och låta vargstammen växa
            i hela Sverige.
          </note>
          <note>
            Anf. 99 Statsrådet JENNIE NILSSON (S):
          </note>
          <note>
            Fru talman! Tack till Marléne Lund Kopparklint för en väldigt
            viktig fråga! Ledamotens fråga spände över flera områden, och
            jag tycker att det är ytterst relevant att tala om en helhet när
            det gäller att man som närings ­ idkare inom de gröna näringarna
            ska kunna känna att man har goda villkor för att bedriva verksamheten.
            Det handlar exempelvis om att politiken och staten tydligt tar
            ansvar när man utsätts för brott eller trakasserier på grund av
            att man håller djur.
          </note>
          <note>
            Som jag sa i mitt anförande har regeringen gjort ett antal olika
            saker på detta område. Det handlar till exempel om att underlätta
            för kameraövervakning och ta bort tillståndsplikten för den och
            att hantera minimistraffet för olaga hot. Straffskalan för grov
            skadegörelse skärptes 2017. Man har gett i uppdrag till Polismyndigheten
            att jobba tillsammans med Säpo när det gäller dessa frågeställningar
            för att ta fram adekvata och relevanta hotbilder på området och
            modeller för hur man på bästa sätt förebygger och hanterar denna
            typ av hot, som inte ska förekomma och inte kan accepteras.
          </note>
          <note>
            Inom Regeringskansliet pågår just nu en gemensam beredning gällande
            en översyn av bestämmelserna om hemfridsbrott och olaga intrång.
            Här är ambitionen att vi ska kunna remittera förslag under våren.
            Detta är viktigt och bra, och det är en del i att skapa goda förutsättningar.
          </note>
          <note>
            Sedan lyfter Marléne Lund Kopparklint också upp behovet av att
            jobba med regelförenkling. Det gör vi på ett väldigt tydligt sätt
            inom ramen för livsmedelsstrategin, som i sin handlingsplan del
            2 hade detta som ett av sina fokusområden. Vi har gett myndigheter
            en rad olika uppdrag som handlar om att jobba med detta. Jag tror,
            som jag sa i den tidigare interpellationen, att det är jätteviktigt
            att man tittar på att man har både ändamålsenliga och bra regler
            och verktyg för att göra det lättare att göra rätt.
          </note>
          <note>
            Detta handlar om produktion av livsmedel. Jag tror att det alltid
            kommer att vara en ganska regeltyngd bransch. Det finns krav från
            konsumenter, man hanterar djur, det ska vara säkert och man fungerar
            på en global marknad.
          </note>
          <note>
            System som innebär att man bara behöver lämna uppgifter en gång
            och att det automatiseras och skapas digitala plattformar – alltså
            verktyg som gör det lättare – är prioriterade och viktiga, och
            ett sådant arbete är på gång. Det senaste exemplet är att fem
            myndigheter nu tittar på att göra det enklare med miljötillstånd,
            kopplat specifikt till denna bransch.
          </note>
          <note>
            Sedan lyfter Marléne, tillsammans med Sten Bergheden, också upp
            problematiken med rovdjur. Jag har stor respekt för att den som
            är närings ­ idkare på landsbygd där det finns rovdjur upplever
            att detta är jätteproblematiskt. Jag delar däremot inte bilden
            att regeringen inte gör något. Vi har tvärtom gjort väldigt mycket
            på detta område.
          </note>
          <note>
            Nu är min tid strax slut. Jag förutsätter att resten av inläggen
            också kommer att handla om varg, så jag återkommer i mitt nästa
            inlägg till vad vi har gjort på detta område.
          </note>
          <note>
            Anf. 100 MARLÉNE LUND KOPPARKLINT (M):
          </note>
          <note>
            Fru talman! Det är bra att regeringen har gjort de insatser som
            landsbygdsministern räknar upp. Men det finns en lucka: rovdjurspolitiken.
          </note>
          <note>
            Jag hoppas också, precis som riksdagsledamoten Bergheden, att
            landsbygdsministern har varit i kontakt med människor som lever
            med vargen runt husknuten eller som har fått sina lantbruksdjur
            sönderslitna. Jag undrar om ministern har lyssnat på familjen
            i Skåne som kom ut med sina barn för att köra dem till skolan
            och fann barnens älskade får dödade och plågade av varg. Den ilska,
            frustration och sorg som de kände är svår att beskriva med ord
            om man inte själv har upplevt detta.
          </note>
          <note>
            Frågan är vad alla dessa människor känner när regeringen i stället
            för att skapa trygghet vrider på kranen lite till och släpper
            ut ännu mer av den otrygghet som följer med en ännu större vargstam,
            dessutom i strid mot tidigare riksdagsbeslut.
          </note>
          <note>
            Jag vill påstå att proppen har gått ur helt sedan Socialdemokraterna
            satte sig med Miljöpartiet i knät och lät dem hålla i rodret.
            De har påverkat hur rovdjurspolitiken ska formas. Ni har gjort
            det tillsammans, men Socialdemokraterna gör ingenting åt det –
            trots att man vet om problematiken.
          </note>
          <note>
            Ett tydligt bevis på att politiken inte är hållbar får man när
            man tittar på mitt hemlän Värmland. Ser man på kartan över hur
            många vargrevir som finns där förstår man hur skadlig den rovdjurspolitik
            som förs av regeringen verkligen är. Det är inte mycket yta på
            kartan som inte upptas av vargrevir. Det förstår man när fårfarm
            efter fårfarm lägger ned på grund av vargangrepp. Föräldrar vill
            inte låta sina barn vara ute på gården och leka. Förskolor måste
            välja innelek för att vargen stryker intill gården. Då vet man
            att något är allvarligt fel, och det är därför vi står här i dag
            – igen.
          </note>
          <note>
            Fru talman! Läget är kritiskt. Förra vinterns inventeringar visade
            på cirka 365 vargar i Sverige. Till det har det också fötts ett
            stort antal valpar, varför stammen just nu borde ha passerat 400
            vargar. Det kommer med den synnerligen begränsade jakten att innebära
            en ökning till nästan 450 vargar nästa år. Det är lite skillnad
            mot hur det har varit tidigare.
          </note>
          <note>
            Riksdagen beslutade 2013 att Sverige skulle ha 170–270 vargar
            för att uppfylla EU-direktivets krav på en gynnsam bevarandestatus,
            även kallad GYBS. Intervallet byggde på den vetenskapliga analysen
            om minsta livskraftiga population, MVP, som forskarna räknade
            ut skulle ligga på ungefär 100 vargindivider. Vi pratar alltså
            om 100 vargar som den minsta livskraftiga populationen. För att
            upprätthålla den volymen beslutade reger ­ ingen att den gynnsamma
            bevarandestatusen skulle ligga i ett spann mellan 170 och 270
            individer. Med hänvisning till detta riksdagsbeslut kan man fråga
            sig varför regeringen har hamnat på siffran 300.
          </note>
          <note>
            Trots att regeringen beslutade att koncentrationen av varg skulle
            minska finns det fler vargrevir i dag än när beslutet fattades
            – i synnerhet i mitt hemlän Värmland, som är Sveriges revirtätaste
            län. Detta är en utveckling som visar att regeringen inte tar
            någon hänsyn till vare sig riksdagsbeslutet eller de människor
            som bor och verkar med vargens närvaro runt husknuten. Såväl varg
            som övriga stora rovdjur behöver anpassas till landsbygden, inte
            tvärtom.
          </note>
          <note>
            Anf. 101 STEN BERGHEDEN (M):
          </note>
          <note>
            Fru talman! Självklart ser jag fram emot alla bra förslag som
            snart kommer att komma från ministern om vad man har tänkt göra
            åt problemet. Jag vet att ministern kommer att säga att man kommer
            att ge ersättningar, inhägna stora delar av landet och lite andra
            saker, men jag vill direkt skicka med ministern att det inte är
            det som är lösningen. Problemet är att vi har för mycket varg
            på för liten yta i Sverige. Framför allt har vi för mycket varg
            i Sverige.
          </note>
          <note>
            Vi kan inte, fru talman, inhägna landet för att skydda de djur
            vi behöver ha för att hålla igång produktionen, klara den biologiska
            mångfalden och se till att vi har en matproduktion i landet som
            går att leva på och som gör att vi kan exportera mat. Vi vet också
            att vargen är oerhört skicklig på att ta sig igenom stängslen.
            Även om du har satt upp stängsel känner du oro när du kommer hem
            till din djurfarm. Du vet inte vad som har hänt när du vet att
            det finns varg i området.
          </note>
          <note>
            Fru talman! Varför behöver vi så många vargar? I världen finns
            det över 200 000 vargar. Vargen är inte utrotningshotad. Sverige
            har ett av Europas vargtätaste områden, för vi jagar normalt inte
            vargen som man gör i övriga Europa så att vargarna där också är
            mer skrämda. Här ser vi hur vargen tyr sig mer och mer till bebyggelse.
            Man flyttar också runt vargar med helikoptrar och annat.
          </note>
          <note>
            Fru talman! Lappa och laga inte med de här ersättningarna! Tvinga
            inte fårägare och andra att sätta upp en massa stängsel och grejer
            överallt! Minska vargstammen i stället! Det är det absolut enklaste
            och mest logiska.
          </note>
          <note>
            En sak till: Lammproduktionen har minskat här i landet sedan
            2015. Detta beror säkert på att vargen ökar och fårfarmarna lägger
            av.
          </note>
          <note>
            Anf. 102 Statsrådet JENNIE NILSSON (S):
          </note>
          <note>
            Fru talman! Jag tycker att det är både ett styrkebesked och ett
            fattigdomsbevis att i en debatt om en interpellation om trygghetsskapande
            åtgärder för företagarna, med en ansats till ett helhetsgrepp
            som var väldigt positiv – jag blev väldigt glad när jag läste
            interpellationen – är det för två moderater vargen som finns kvar
            att diskutera.
          </note>
          <note>
            Jag tycker också att det är anmärkningsvärt att Sten Bergheden
            är dåligt påläst när han går upp i talarstolen och hänvisar till
            hur det ser ut på olika håll i Europa och drar hela Europa över
            en kam. Det är varken en sann eller en rättvisande bild. Det är
            också anmärkningsvärt att man låtsas som att detta är en fråga
            där vi i Sverige själva har nationell kompetens att besluta.
          </note>
          <note>
            Man hänvisar till ett riksdagsbeslut som säger att vi ska ha
            gynnsam bevarandestatus hos de vargar vi har. Det betyder enkelt
            översatt att stammen inte ska vara inavlad. Att det är ett rimligt
            krav tycker jag att man borde kunna ställa upp på.
          </note>
          <note>
            Vid det tillfället konstaterade man att detta borde kunna uppnås
            med mellan 170 och 270 individer. Det har sedan ifrågasatts, både
            av nationell kompetens och av EU, vad som krävs för att Sverige
            ska leva upp till art- och habitatdirektivet, som säger att vi
            som alla andra länder i EU ska säkerställa att vi har en vargpopulation
            som har gynnsam bevarandestatus – och så landar man på en siffra.
          </note>
          <note>
            Vi kan diskutera siffran fram och tillbaka hur länge som helst.
            Rent konkret handlar det om att för att komma till rätta med den
            problematiken, vilket jag tycker är prioriterat att göra framgent,
            måste man säkerställa att man utvecklar inventeringen så att man
            kan inventera via dna – alltså mer och bättre teknik så att man
            kan räkna vargarna utifrån vilken dna-sammansättning de har.
          </note>
          <note>
            Genom att skjuta rätt vargar kan man givetvis ha en lägre nivå.
            Man skulle också kunna få en lägre nivå genom att importera jättemycket
            varg från ett annat land och därmed få en bättre genetisk sammansättning.
            Att göra det är dock inte aktuellt i Sverige. Det finns ingen
            acceptans eller legitimitet för en sådan åtgärd.
          </note>
          <note>
            Jag vänder mig också väldigt mycket mot att man säger att vi
            inte har gjort någonting. Vi har gjort väldigt mycket. Jag har
            i flera interpellationsdebatter, bland annat med Marléne Lund
            Kopparklint, redogjort för vad regeringen gör, saker som inte
            gjordes när alliansregeringen senast satt vid makten.
          </note>
          <note>
            Vi har infört ett skyndsamhetskrav när det gäller skyddsjakten.
            Vi har stärkt rättssäkerheten genom att se till att alla överklaganden
            går genom en länsstyrelse, den i Luleå. Vi fattade strax innan
            jul beslut om att ta bort miniminivåerna på länsnivå och i stället
            lägga dem på rovdjursförvaltningsområden, detta för att med licensjakten
            som verktyg kunna glesa ut på ett bättre sätt och därmed få en
            bättre förvaltning. Vi har tagit bort stöd ­ taket på 80 procent
            och i stället sagt att man får 100 procent när man vidtar förebyggande
            åtgärder eller ska ha kompensation för skador som rovdjur har
            orsakat. Allt detta är både viktigt och bra.
          </note>
          <note>
            Samtidigt räknar Marléne Lund Kopparklint jättemärkligt på hur
            många vargar vi har. Senaste räkningen sa 365, sedan har det valpats
            och därmed har vi över 400 i dag – det var den slutsats som drogs.
            Jag kan konstatera att senast vi hade över 400 vargar var när
            Alliansen senast regerade. Jag kommer inte ihåg året i huvudet,
            men det bör ha varit 2011 eller 2012.
          </note>
          <note>
            Sedan dess har det varit nere på under 300, vilket är skälet
            till att man inte har haft licensjakt. Vid den senaste räkningen
            var det 365. Vi hade licensjakt på 27 och skyddsjakt på ytterligare
            20. Det är den officiella statistik som finns.
          </note>
          <note>
            Anf. 103 MARLÉNE LUND KOPPARKLINT (M):
          </note>
          <note>
            Fru talman! Jag tycker att ministern borde se de t som en liten
            komplimang att det är ett område som vi diskuterar. Jag sa tidigare
            också att ni har gjort bra åtgärder, men det här problemet kvarstår
            och det är det vi måste ta tag i. Människor på landsbygden är
            fortfarande rädda och känner sig inte trygga. Fårfarmare lägger
            fortfarande ned sina verksamheter på grund av vargattacker. Det
            sker här och nu i mitt hemlän Värmland och i andra län. Det är
            det vi ska diskutera. Det är en stor fråga för människor i deras
            vardag att det är på det här sättet.
          </note>
          <note>
            Fru talman! Regeringen har under mandatperioden vidtagit flera
            åtgärder inom detta område, precis s om ministern har berättat,
            men långt ifrån alla är trygghetsskapande på riktigt. Dessa åtgärder
            hjälper inte de lantbrukare som kommer ut på morgonen med familjen
            och får se sina djur sönderslitna, blodiga, lidande och, vilket
            inte är alltför ovanligt, döda. Det hjälper inte heller förskolorna
            i Värmland som inte törs släppa ut barnen för att vargen stryker
            runt husknuten. En nivå för gynnsam bevarandestatus på 170 vargar
            hade legat en bra bit över intervallet för att bevara vargpopulationen.
          </note>
          <note>
            Jag tycker att den här debatten är oerhört viktig, och vi kommer
            säkert att ha fler. Jag måste få säga att jag tycker att det är
            oerhört tråkigt med en politik som flagrant bortser från dem som
            tvingas leva med effekterna av densamma, och jag vill säga till
            landsbygdsministern det som jag har sagt till miljöministern tidigare,
            nämligen att det står helt klart att regeringens politik är landsbygdsfientlig.
            Den är till för Södermalmsstockholm och inte för Grums i Värmland.
            Jag hoppas innerligt att det sker en förändring.
          </note>
          <note>
            Tack till ministern, tjänstemän och åhörare!
          </note>
          <note>
            Anf. 104 Statsrådet JENNIE NILSSON (S):
          </note>
          <note>
            Fru talman! Först vill jag vara tydlig med att det är oerhört
            viktigt att ta människors oro på allvar. Det är skälet till att
            vi jobbar intensivt med att säkerställa att vi har en god förvaltning
            av allt vilt i Sverige, också rovdjur. Utmaningen med rovdjur
            är dock givetvis mycket större.
          </note>
          <note>
            Jag tycker att Moderaterna är svaret skyldiga efter den här debatten.
            Hur ska jag tolka de påståenden som görs? Det sägs här att man
            helt enkelt bara skulle bestämma sig för en annan och mindre siffra
            och därmed, antar jag, säga: Ja, men då får det vara inavlat,
            och vi bryr oss inte om att leva upp till de åtaganden som vi
            har enligt art- och habitatdirektivet. Det är det som blir resultatet
            av att resonera som man gör, att det enda sättet är att man ska
            ha ett mindre antal.
          </note>
          <note>
            Som en förlängning av det vill jag säga att jag alltid har uppfattat
            Moderaterna som stora vänner av Europeiska unionen och att man
            har sett stora vinster med att vi är en del av den. Ska man tolka
            det Moderaterna säger som att Sverige kan ta sig friheten att
            bryta mot ett direktiv som vi inte gillar? Betyder det att andra
            länder kan bryta mot direktiv som de inte gillar? Vad är det egentligen
            man säger?
          </note>
          <note>
            Jag tycker att de som är svaret skyldiga i den här frågan inte
            är reger ­ ingen som, givet att det här är en svår terräng att
            hantera, har vidtagit ett antal olika åtgärder för att just öka
            tryggheten och skapa förutsättningar för att vi ska kunna ha en
            gynnsam bevarandestatus för en art som vi ska ha det för . Samtidigt
            jobbar vi med förebyggande åtgärder, ersättnings ­ nivåer, faktiska
            åtgärder för att säkerställa att skyddsjakt fungerar bättre samt
            med att licensjakten bidrar till att glesa ut. Därtill fortsätter
            vi att jobba med frågor som skulle kunna göra att vi på sikt har
            ett mindre antal.
          </note>
          <note>
            Vi har svaren. Jag saknar svaren från Moderaterna.
          </note>
          <note>
            Interpellationsdebatten var härmed avslutad.
          </note>
          <note>
            § 21 Svar på interpellation 2020/21:387 om ökad svensk matproduktion
          </note>
          <note>
            Anf. 105 Statsrådet JENNIE NILSSON (S):
          </note>
          <note>
            Fru talman! Sten Bergheden har frågat mig vad jag avser att göra
            för att öka djurhållningen och matproduktionen i landet och vilka
            hinder jag ser som gör att djurhållningen och matproduktionen
            inte ökar i Sverige.
          </note>
          <note>
            Det övergripande målet för livsmedelsstrategin är en konkurrenskraftig
            livsmedelskedja där den totala livsmedelsproduktionen ökar, samtidigt
            som relevanta nationella miljömål nås i syfte att skapa tillväxt
            och syssel ­ sättning och bidra till hållbar utveckling i hela
            landet. Produktionsökning ­ en, både konventionell och ekologisk,
            bör svara mot konsumenternas efterfrågan.
          </note>
          <note>
            Att stärka och öka konkurrenskraften inom den svenska livsmedelskedjan
            för att bidra till en ökad svensk matproduktion är en viktig punkt
            i den sakpolitiska överenskommelsen mellan Socialdemokraterna,
            Centerpartiet, Liberalerna och Miljöpartiet de gröna . En del
            i detta arbete är att regeringen i december 2019 fattade beslut
            om ytterligare en handlingsplan för livsmedelsstrategin.
          </note>
          <note>
            Handlingsplanen innehåller satsningar på 122 miljoner kronor
            årligen fram till och med 2025 . Därutöver gjorde regeringen ytterligare
            satsningar på totalt 114 miljoner kronor under 2020 . Genom budgetpropositionen
            för 2021 tillfördes ytterligare 74 miljoner kronor för 202 1 för
            att förstärka arbetet med livsmedelsstrategin , och för åren 2022
            och 2023 beräknas motsvarande belopp .
          </note>
          <note>
            De föreslagna åtgärderna ska tillsammans utgöra en handlingsplan
            del 3. Handlingsplanerna utgör tillsammans viktiga steg i att
            stärka konkurrenskraften och öka lönsamheten genom satsningar
            på till exempel forskning och innovation, regelförenkling och
            kompetensförsörjning.
          </note>
          <note>
            Jag vill understryka att vi är inne i en positiv trend. Enligt
            färska siffror från Statens j ordbruksverks sektorskalkyl bedöms
            det totala produktionsvärdet för 2020 uppgå till 64,3 miljarder
            krono r. Det är en ökning med 0,8 miljarder eller drygt 1 procent
            jämfört med 2019. Värdet av animalieproduktionen förväntas öka
            med 0,8 miljarder kronor eller 3 procent och beräknas till 28,4
            miljarder kronor.
          </note>
          <note>
            Ett lands livsmedelsförsörjning tryggas av inhemsk produktion
            såväl som import , och sårbarheten kan också långsiktigt minska
            genom genomförandet av regionala livsmedelsstrategier . Dagens
            livsmedelsförsörjningssystem är globalt med många aktörer i olika
            branscher. I mångt och mycket påverka r konsumenters preferenser
            livsmedelsproduktionen i Sverige.
          </note>
          <note>
            Inom ramen för livsmedelsstrategin är en ökad livsmedelsexport
            ett verktyg för att öka livsmedelsproduktionen. Genom att skapa
            en större marknad för svenska livsmedelsföretag skapas också möjligheter
            för svensk primärproduktion att långsiktigt växa samt möjligheter
            för förädla ­ de produkter med mervärden att nå exportmarknaden
            .
          </note>
          <note>
            Den positiva trenden håller i sig . Preliminärt har värdet av
            livsmedelsexporten ökat med 10 miljarder kronor de senaste tre
            åren . Regeringen förstärker därför de långsiktiga och strategiska
            satsningarna på att öka svensk livsmedelsexport för att öka lönsamheten
            i den svenska livsmedelskedjan, till exempel genom uppdrag till
            Sveriges e xport- och investeringsråd, Business Sweden , samt
            till Statens jordbruksverk och Livsmedelsverket fram till 2025.
          </note>
          <note>
            Regeringen gör också en satsning på en fortsatt samordningsfunktion
            för ekologiska livsmedel på Statens jordbruksverk, vilken bland
            annat har till uppgift att främja export av ekologiska livsmedel.
          </note>
          <note>
            Livsmedelsstrategins mål om en ökad och hållbar livsmedelsproduk
            ­ tion beslutades 2017 och ska uppnås 2030. För att nå målet med
            livsme ­ delsstrategin behövs ett långsiktigt och kontinuerligt
            arbete genom livsme ­ delsstrategins handlingsplan er. Med livsmedelsstrategin
            vill jag öka svensk livsmedelsproduktion samtidigt som relevanta
            nationella miljömål nås .
          </note>
          <note>
            Anf. 106 STEN BERGHEDEN (M):
          </note>
          <note>
            Fru talman! Tack för svaret, Jennie Nilsson!
          </note>
          <note>
            Det är bra att vissa siffror pekar uppåt. Det tycker jag är positivt
            och tyder på att Sveriges livsmedelsindustri blir bättre och bättre,
            skapar sig konkurrensfördelar och har möjlighet att sälja sina
            produkter.
          </note>
          <note>
            Bekymret är fortfarande på produktionsnivå, nere på själva lantbruket,
            där vi inte har samma positiva utveckling när det gäller antalet
            djur och ökningen av produkter. Antalet kor minskar, mjölken minskar,
            antalet nötboskap minskar, antalet får minskar och vår självförsörjningsgrad
            är låg och sjunker i vissa delar.
          </note>
          <note>
            Jag kan nämna att vi när det gäller till exempel mejeriprodukter
            har en självförsörjningsgrad runt 70 procent, enligt Jordbruksverkets
            siffror från 2019. När det gäller lamm, som jag nämnde i den tidigare
            interpellationsdebatten, är vi nere på 30,1 procent, det vill
            säga vi är långt ifrån självförsörjande. När det gäller gris ligger
            vi på ungefär 77 procent. När det gäller nötkött ligger vi på
            56–57 procent. Och när det gäller fågel ligger vi på 72 procent.
          </note>
          <note>
            I dessa pandemitider, när vi har svårt att få vaccin till Sverige,
            ska vi alltså vara glada för att vi inte också är avspärrade.
            Om vi hade varit avspärrade och inte fått hjälp med livsmedelsförsörjningen
            hade vi dessutom haft svält i landet.
          </note>
          <note>
            Fru talman! Det är viktigt att man tänker på lönsamheten i produk
            ­ tionsledet längst ned, på lantbrukarna. Det är de som kommer
            att göra in ­ vesteringarna och stå för den ökning av djurantal
            som vi behöver för att få upp produktionen. Vi behöver större
            investeringsvilja och en långsiktighet som är betydligt längre
            än fyra års regeringspolitik.
          </note>
          <note>
            Det är bra att vi har tagit fram livsmedelsstrategin. Bekymret
            är bara att det inte införs några åtgärder som ger ökad lönsamhet
            till själva grundproduktionen, utan man håller återigen på och
            duttar och lägger ut några miljoner på olika stöd och satsningar.
            Samtidigt har man en dieselskatt som ligger långt över vad Europa
            i övrigt har när det gäller lantbruket. Den äter upp större delen
            av de stöd som duttas ut i vissa delar av näringen.
          </note>
          <note>
            Fru talman! Det står i livsmedelsstrategin att vi ska ha en ökad
            produktion. Det har inte genomförts än. Man har inte lyckats.
            Arbetet verkar inte heller ha påbörjats. Tvärtom går matproduktionen
            åt fel håll i Sverige. Delar av produktionen minskar. Sverige
            importerar i dag mycket mat som vi med rätt förutsättningar skulle
            kunna producera i landet. Det hade skapat jobb och tillväxt, framtidstro
            och en levande landsbygd.
          </note>
          <note>
            Ministern talar om mål för livsmedelsstrategin till 2030. Nu
            är det på det sättet att regeringens långsiktiga mål inte brukar
            inf ria s – tvärtom. De går ofta åt fel håll. Vem minns inte statsminister
            Löfvens löfte att arbetslösheten skulle vara Europas lägsta till
            2020, fru talman? Inte en bokstav och inte en siffra i det målet
            blev rätt.
          </note>
          <note>
            När vi nu har ett mål till 2030 är det viktigt att vi sätter
            igång omedelbart med att stärka lönsamheten i grundproduktionen.
            Då vill jag fråga: Vilka skatter avser ministern att sänka den
            närmaste tiden för att öka lönsamheten i svenskt lantbruk?
          </note>
          <note>
            Anf. 107 MARLÉNE LUND KOPPARKLINT (M):
          </note>
          <note>
            Fru talman och m inistern! Vi står här mitt i en kris som har
            ställt till mycket för oss. Saker och ting har ställts på sin
            spets. Vi har fått se att vi inte kan lita på EU på alla områden,
            när det gäller att få produkter till Sverige om det är kris.
          </note>
          <note>
            Coronakrisen har gett en tydlig bild av bristerna i svensk beredskap
            och av vår egenförsörjningsgrad, som inte är så bra som vi skulle
            önska. Därför är det oerhört viktigt att vi ser till att våra
            lantbrukare har goda förutsättningar och att vi ger dem ett sådant
            stöd att de känner en upp ­ muntran att arbeta med det de har
            gjort under många år och att de kan lämna det i arv.
          </note>
          <note>
            Som vi sa i den tidigare debatten finns det fortfarande problem
            som vi måste ta tag i. Vi har pratat om djurrättsaktivister och
            rovdjursangrepp. På just de områdena måste vi stärka vårt arbete.
            Vi kan inte ha fårfarmare som lämnar och lägger ned sina verksamheter
            i en tid då vi behöver dem som mest.
          </note>
          <note>
            Min fråga kvarstår, och det är inte en fråga som ligger hos Moderaterna.
            Det är en fråga som ligger hos regeringen, eftersom det är ni
            som har styret. Vad ska man göra för att uppmuntra dem som väljer
            att lägga ned sina verksamheter på grund av att de är rädda för
            exempelvis rov ­ djursangrepp, som vi har varit inne på tidigare?
            Vad ska man säga till dem som bor i län där det är tätt med rovdjur
            och angreppen är många? Det är den viktiga frågan. Jag skulle
            vilja att regeringen hade svar på det. Om de inte känner att de
            får det stödet och känner sig trygga när det gäller rovdjursangrepp
            står vi utan de verksamheterna. Det är en fråga som jag fortfarande
            inte har fått svar på.
          </note>
          <note>
            Vi har år efter år stått här i kammaren och debatterat samma
            sak. Det gäller vargen, och det gäller rovdjursangrepp. Hur ska
            vi få bukt med det här? Kan vi inte försöka hitta åtgärder så
            att människor kan känna sig trygga, fru talman? Det är en oerhört
            viktig landsbygdsfråga och en viktig fråga för att säkerställa
            produktionen av mat.
          </note>
          <note>
            Anf. 108 Statsrådet JENNIE NILSSON (S):
          </note>
          <note>
            Fru talman! Det är väldigt viktigt att vi har en konstruktiv
            och bra diskussion om hur vi ska stärka livsmedelsproduktionen
            i Sverige genom hela kedjan. Jag upplever att vi har haft ett
            gott samarbete i Sveriges riksdag i arbetet med att ta fram en
            livsmedelsstrategi. Det är första gången någonsin som Sverige
            har en sådan, och jag tror att den antogs i full enighet av riksdagen.
          </note>
          <note>
            En strategi är till sin karaktär långsiktig. Därför jobbar regeringen
            med att via handlingsplaner fylla på den. Sten Bergheden väljer
            att raljera och kalla de satsningar som gjorts för att dutta.
            Ta siffrorna med en nypa salt, eftersom jag inte har dem framför
            mig. Men den första handlingsplanen omfattade över 1 miljard.
            Jag tror att det var 1 024 miljoner. Den andra handlingsplanen
            omfattade 824 eller 826 miljoner. Till det kommer en ­ gångssatsningar,
            på 114 miljoner årligen i förra budgetpropositionen, som växlas
            upp med 74 eller 75 miljoner årligen från denna budgetproposi
            ­ tion. Det kallar Sten Bergheden för att dutta.
          </note>
          <note>
            Jag tolkar det som att han inte heller tycker att åtgärderna
            som regeringen gör är intressanta, utifrån ett moderat perspektiv.
            Jag förutsätter nämligen att det är för Moderaterna ni talar och
            inte för er personligen.
          </note>
          <note>
            Fokusområdena för livsmedelsstrategin har varit kompetensförsörjning,
            forskning och innovation, regelförenkling och export. I stället
            efterfrågar man skattesänkningar, specifikt på drivmedel. Det
            var det enda konkreta som kom fram.
          </note>
          <note>
            Jag kan bara säga: Gud hjälpe svensk livsmedelsproduktion om
            Moderaternas svar på hur vi ska lösa utmaningarna med att få en
            växande produktion är att diskutera dieselpriset! Vi ligger nu
            på en siffra som är 1,92 eller 1,97 – det är svårt att ha de exakta
            siffrorna i huvudet, men ni sitter säkert med dem vid era bord.
            Det är utslaget på vad vi beräknas behöva för att vara konkurrensneutrala.
          </note>
          <note>
            Vi är i ett läge då en stor del av resten av världen ställer
            om. Jordbruket specifikt har dessutom unikt goda förutsättningar
            att vara en del av att producera hållbara alternativa bränslen.
            Jag skulle vilja hävda att om man subventionerade jordbruket mer
            via bara dieselskatten skulle det bli kontraproduktivt genom att
            man inte får fram ny teknik, möjligheter till nya varor och fler
            ben att stå på för det svenska jordbruket. Det är ett enormt fattigdomsbevis.
          </note>
          <note>
            Samtidigt ges det en skev och dessutom felaktig bild av utvecklingen.
            Vi har haft en livsmedelsstrategi sedan 2017, i knappt fyra år.
            Jag tänker inte säga att utvecklingen beror bara på livsmedelsstrategin.
            Men jag tror absolut att den bidrar. Enligt senaste statistiken
            uppgår nu det totala pro ­ duktionsvärdet till 64,3 miljarder.
            Det är en ökning med 1 procent sedan 2020. Värdet för animalieproduktionen
            väntas öka med 3 procent. Produk ­ tionen av spannmål för 2020
            blev både stor och av bra kvalitet och 10 procent större än det
            senaste femårsgenomsnittet. Produktionen av mjölk återkommer jag
            till i nästa inlägg.
          </note>
          <note>
            Anf. 109 STEN BERGHEDEN (M):
          </note>
          <note>
            Fru talman! Det här är intressant med tanke på att om det är
            något som efterfrågas av lantbruket, vilket ministern säkert vet
            efter sina besök hos lantbrukare, är det en skattesänkning på
            diesel. Det är absolut d etta som betydligt förvärrar situationen
            så att konkurrenskraften blir sämre än i övriga Europa. Där ligger
            de lägre. Detta borde ministern göra något åt. Det är en lågt
            hängande frukt. Jag tror att det finns en majoritet här i riksdagen
            för att omedelbart fatta beslut om att förstärka landsbygden och
            lantbruket genom en skattesänkning på diesel. Den biten borde
            man titta på först innan man samlar in pengarna för att sedan
            dela ut dem i form av andra stöd och bidrag.
          </note>
          <note>
            Låt mig påminna ministern om vad som ligger utöver detta när
            det gäller landsbygden. Regeringen planerar nu nya fordonsskatter
            som kommer att slå hårt mot ägare av både bilar och mindre lastbilar
            här i Sverige. Detta är inget som stärker konkurrenskraften. Man
            höjer bensinskatterna. Vidare planerar man för en vägslitageavgift
            för lastbilar. Man kommer alltså att försöka göra det ytterligare
            olönsamt att få fram förnödenheter med lastbil, vilket kommer
            att slå oerhört hårt mot landsbygden, skogsbruket och övrigt där
            ute. Lantbruket och landsbygden är nämligen beroende av lastbilar.
          </note>
          <note>
            Regeringen upprättar nya reservat. Det innebär att de möjligheter
            till arbetstillfällen och produktion för människor som bor på
            landsbygden i stället blir reservat med uppfödning av granbarkborren
            i området. Det kommer i sin tur att skapa ännu större bekymmer
            för de lantbrukare som finns runt omkring det hela.
          </note>
          <note>
            Fru talman! Man river ut den småskaliga vattenkraften, trots
            att det är en inkomstkälla för dem som bor på landsbygden genom
            vilken de kan producera el i en tid då vi behöver mer el.
          </note>
          <note>
            Det finns en underhållsskuld på vägarna som är gigantisk. På
            vissa ställen där ute är vägarna inte farbara. De större vägnäten
            håller också på att bli sämre. Då sitter regeringen, fru talman,
            och resonerar om att bygga höghastighetståg. I stället borde man
            reparera de vägar och annat som behövs.
          </note>
          <note>
            Fru talman! Det finns alltså många sätt att förstärka konkurrenskraften
            för svenskt lantbruk och få en långsiktighet, framtidstro och
            investeringsvilja som vi behöver nu om vi ska lyckas till 2030.
            Det är därför vi försöker mana på här.
          </note>
          <note>
            Fru talman! Det finns vidare ett oerhört regelkrångel. Även detta
            är lågt hängande frukter. Det är väl inte rimligt att jag om jag
            som lantbrukare ett år lägger upp en stenhög ska behöva söka tillstånd
            av länsstyrelsen året därpå för att flytta stenhögen till ett
            annat ställe på gården. Är det verkligen konstruktivt av myndigheter
            och regeringen att jobba så här?
          </note>
          <note>
            Ofta plockar ju lantbrukarna ihop sina stenar på ett ställe.
            Sedan använder de kanske stenarna några år senare när de bygger
            maskinhallar eller djurstallar med sten som fyllning till grunden.
            Hur kan man ha regler som försvårar så mycket för landsbygden
            och gör folk till kriminella när de flyttar på några stenar? Villaägare
            har inte samma regler om de skulle bygga en stengärdsgård. De
            kan riva den i morgon dag utan att först behöva gå till länsstyrelsen,
            som lantbrukaren behöver när denne lägger sina stenar på hög.
          </note>
          <note>
            Jag vill bara påpeka för ministern att det finns så många olika
            regler som gör det svårt att bedriva lantbruk i Sverige. De är
            onödiga, och reger ­ ingen borde efter alla dessa år titta på
            dem och göra något åt dem. Jag undrar också återigen vilka skatter
            man kommer att sänka för att stärka konkurrenskraften.
          </note>
          <note>
            Anf. 110 MARLÉNE LUND KOPPARKLINT (M):
          </note>
          <note>
            Fru talman! I en rapport från Totalförsvarets forskningsinstitut
            konstaterades bland annat att det för svenskt vidkommande är tillråd
            l igt att i planering för hantering av livsmedelsförsörjningskris
            inte i någon högre grad räkna med stöd i form av livsmedel från
            EU. Som om detta inte vore illa nog visar coronakrisen att sårbarheten
            och den bristande solidariteten länder emellan finns på flera
            andra områden än livsmedel. FOI:s uttalande kopplat till vår låga
            självförsörjningsgrad visar att Sveriges situation är sårbar.
          </note>
          <note>
            Det uppenbara är att vi själva måste ta ansvar för att producera
            mer mat, vilket är något som vi flera gånger har lagt fram förslag
            om i riksdagen men utan resultat. I rådande situation kan det
            dock inte bara tillsättas nya utredningar , utan det måste också
            bli verkstad. Detta gäller även livsmedelsstrategin , som ministern
            själv sa att vi är överens om. Den talar fint om ökad matproduktion.
            Men utan konkreta åtgärder lär vi aldrig komma dit.
          </note>
          <note>
            Detta för mig tillbaka till ursprungsfrågan. När vi har stora
            problem och ser att företag lägger ned sina verksamheter på grund
            av rovdjurs ­ angrepp är det extra viktigt att se till att det
            finns åtgärder även på detta område.
          </note>
          <note>
            Ministern har fortfarande inte svar a t på frågan hur hon ska
            agera för att öka tryggheten och uppmuntra dessa verksamheter
            att bedriva fårfarmar och livsmedelsföretag med lantbruksdjur
            utan att de ska behöva vara rädda för rovdjursangrepp. Detta är
            en mycket central fråga i livsmedelsstrategin och för att öka
            försörjningsgraden.
          </note>
          <note>
            Anf. 111 Statsrådet JENNIE NILSSON (S):
          </note>
          <note>
            Fru talman! Det hade varit väldigt positivt och värdefullt om
            vi hade haft en debatt om ökad svensk matproduktion, vilket var
            rubriken på interpellationen, och om den hade handlat om hur vi
            önskar öka svensk matproduktion. När man har en sådan debatt hade
            det varit klädsamt om man såg till att ha uppdaterade siffror.
          </note>
          <note>
            Jag tänker än en gång läsa upp den senaste statistiken för marknadsutvecklingen.
            Om vi ska diskutera en utveckling bör vi göra det utifrån konkreta
            fakta.
          </note>
          <note>
            I Jordbruksverkets prognos för sitt ekonomiska resultat 2020
            bedöms det totala produktionsvärdet uppgå till 64,3 miljarder
            kronor. Det är en ökning på drygt 1 procent jämfört med 2019.
            Värdet av animalieproduktio ­ nen förväntas öka. Det var den som
            Sten Bergheden i något av sina tidi ­ gare inlägg hävdade minskade
            dramatiskt. Den beräknas öka med 3 pro ­ cent och landar på 28,4
            miljarder kronor.
          </note>
          <note>
            Produktionen av spannmål 2020 blev både stor och av bra kvalitet.
            Skörden blev drygt 10 procent större än det senaste femårsgenomsnittet
            och uppgick till 6 miljoner ton.
          </note>
          <note>
            Jag tror att mjölk nämndes som exempel i ett tidigare debattinlägg.
            Produktionen av mjölk – återigen kopplat till djurhållning – har
            under det senaste året ökat för första gången på flera år. De
            senaste månaderna har produktionen nått nivåer som varit de högsta
            på fem år. Enligt Jordbruksverket ökade mjölkproduktionen i Sverige
            med 69 000 ton mellan 2019 och 2020.
          </note>
          <note>
            Produktionen av nötkött och griskött har varit stabil under 2020
            med endast några få procentenheters fluktuering jämfört med tidigare
            år. Importen av nötkött och griskött har dock minskat sedan några
            år tillbaka. Under 2020 har minskningen tilltagit.
          </note>
          <note>
            När man lyssnar till interpellanterna är det lite svårt att räkna
            ut vad de faktiskt vill. Jag kan bara dra slutsatsen att de i
            någon mening inte har särskilt mycket konkret att tillföra till
            det som regeringen redan gör.
          </note>
          <note>
            Vi har tagit fram en livsmedelsstrategi. Vi arbetar aktivt med
            att både undanröja regler och skapa förutsättningar för att kunna
            hantera regler för att göra det lättare att göra rätt och göra
            det mer attraktivt att vara jordbrukare. Vi jobbar med att öka
            forsknings- och innovationsanslagen. Senast i måndags kunde jag
            meddela att över 500 miljoner avsätts till forskning inom de gröna
            näringarna och landsbygd och regional utveck ­ ling. Det är en
            stor ökning jämfört med hur det har sett ut tidigare.
          </note>
          <note>
            Trots att utvecklingen nu går åt rätt håll är jag dock inte nöjd
            med hur den ser ut. Jag är övertygad om att vi måste kraftsamla
            för att fortsätta orka vara långsiktiga och seriösa i debatten.
          </note>
          <note>
            Det är väl därför jag är lite besviken på motdebattörerna i den
            här debatten. Jag kan dock konstatera att något som är väldigt
            intressant och hade varit intressant att diskutera vidare utifrån
            det som har sagts är de lärdomar som vi drar kopplat till covid.
          </note>
          <note>
            Självförsörjningsgraden kommer aldrig att bli 100 procent på
            alla varor. Det tror jag inte att något parti, särskilt inte Moderaterna,
            tycker är önskvärt. Vi brukar gemensamt tro på marknadsmekanismer,
            konsumenters fria val och så vidare i de här sammanhangen. Men
            i det läge som har rått har det funnits ett antal sårbarheter
            enligt de lärdomar man kunnat dra. Vi behöver titta på vilken
            typ av lagerhållning vi behöver, inte minst för insatsvaror, maskindelar
            och annat som gör att man kan hålla igång eller till och med öka
            produktionen i ett läge där gränser är stängda.
          </note>
          <note>
            Anf. 112 STEN BERGHEDEN (M):
          </note>
          <note>
            Fru talman! Det var inte konstigt att ministern valde ut de delar
            som gått lite framåt de senaste ett och ett halvt åren. Jag pekar
            på de hot som finns med tanke på att antalet kor och annat, bland
            annat lamm, har minskat här i landet. Antalet kor har minskat
            med 50 000 sedan regeringen tog över. Det är antagligen samma
            uppgifter från Jordbruksverket som vi jobbar med, så det handlar
            nog mer om hur man läser siffrorna i så fall.
          </note>
          <note>
            Fru talman! Vår självförsörjningsgrad kan inte bli 100 procent,
            säger ministern. Men vi behöver ju producera mer än 100 procent
            av vad den här befolkningen äter för att kunna skapa export och
            kunna sälja mer och tjäna pengar på landsbygden.
          </note>
          <note>
            Tyskland har lyckats. De har 120 procent på ost, 120 procent
            på gris, 115–120 procent på färska mjölkprodukter, över 100 procent
            på sädesslag, över 100 procent på kyckling och över 100 procent
            på nötkött och kalvkött, medan Sverige ligger på 70, 76, 70 och
            60. Det är stor skillnad. De har satsat på sin landsbygd och sitt
            lantbruk. Jag skulle kunna räkna upp motsvarande siffror för Finland,
            som inte riktigt ligger lika högt som Tyskland men betydligt över
            Sverige. Det betyder att de skulle klara av en avspärrning. De
            har sett till att de har mat till sin befolkning om det skulle
            hända.
          </note>
          <note>
            Vi vill faktiskt mer med landsbygden. Vi ska inte bara försörja
            vår befolkning utan även se till att vi kan skapa mervärden och
            skapa jobb på landsbygden. Det är bra om vi kan sälja svenskt
            kött, som hör till det bäst producerade i världen, och se till
            att fler äter det i världen.
          </note>
          <note>
            Jag har fortfarande inte fått svar från ministern på min fråga.
            Jag har fått höra att man har delat ut lite stöd och bidrag, men
            vilka regler och framför allt vilka skatter kommer man att se
            över för att öka lönsamheten i primärproduktionen?
          </note>
          <note>
            Anf. 113 Statsrådet JENNIE NILSSON (S):
          </note>
          <note>
            Fru talman! Den specifika fråga som ställdes när det gällde skatter
            handlade om dieselskatten. Interpellanten påstod att det fanns
            en riksdagsmajoritet som det inte levererats på. Det är fel i
            sak. Den skattesats som vi är överens om ska skapa konkurrensneutralitet
            på det här området.
          </note>
          <note>
            Samtidigt blir det väldigt uppenbart att Sten Bergheden – och
            Moderaterna, får jag väl anta – står väldigt tomhänt. Man kommer
            tillbaka till frågan om att det är skattejusteringar som är grejen,
            men man kan inte ens precisera exakt vilka de ska vara. Sedan
            kallar man allt det som görs, de investeringar i miljardklassen
            som görs på den här sektorn för att utveckla framtidens produkter,
            för bidrag och strunt. Jag undrar om en jordbrukare i primärproduktionen
            som man frågade skulle vara beredd att växla in de stora åtgärder
            som görs i forskning och innovation, i regelförenkling, i kompetensförsörjning,
            i exportåtgärder och så vidare mot några öre på skatten, vilket
            är den justering som begärdes från riksdagen, dessutom specifikt
            på dieselskatten. Jag tror faktiskt inte det.
          </note>
          <note>
            Man kan få stöd på olika sätt genom att titta på olika siffror.
            Det är givetvis alldeles uppenbart. Jag förstår verkligen varför
            Sten Bergheden gjorde den reflektionen, givet att han själv precis
            listade de varor där ett visst land hade högt medan Sverige hade
            lågt. Vi har ju mer än 100 procent på ett antal olika saker, på
            sädesslag om inte annat. Vi ligger högt på potatis, vi ligger
            på 100 procent på ägg och så vidare. Det där går att hitta och
            jämföra.
          </note>
          <note>
            Den viktiga grejen är att vi gemensamt behöver se till att vi
            ökar självförsörjningsgraden i Sverige och har effektiva åtgärder
            för att göra det. Det gör vi inte med en massa struntprat, som
            Sten Bergheden har ägnat sig åt i den här interpellationsdebatten.
          </note>
          <note>
            Interpellationsdebatten var härmed avslutad.
          </note>
          <note>
            § 22 Svar på interpellationerna 2020/21:389 och 390 om beslutet
            om att inrätta en viltmyndighet
          </note>
          <note>
            Anf. 114 Statsrådet JENNIE NILSSON (S):
          </note>
          <note>
            Fru talman! Sten Bergheden har frågat mig hur jag ämnar verka
            så att regeringen inrättar en viltmyndighet, vilket riksdagen
            fattade beslut om för nästan sex år sedan , och vilka åtgärder
            jag ämnar vidta för att skynda på processen.
          </note>
          <note>
            Marléne Lund Kopparklint har frågat mig h ur jag ämnar verka
            så att riksdagsbeslutet om att inrätta en viltmyndighet följs
            och så att det inte dras ut på tiden mer samt hur jag ämnar verka
            så att de som engagerar sig i jakt- och viltvårdsfrågor får tillbaka
            förtroendet för att beslut som fattas av riksdagen följs.
          </note>
          <note>
            Jaktlagsutredningen lämnade delbetänkande t Viltmyndigheten –
            jakt och viltförvaltning i en ny tid (SOU 2013:71). Betänkandet
            har remitterats , och min bedömning är att vissa frågor i betänkandet
            lämnats u testående och att utredningen inte analysera t s tillräckligt
            djup t. Till exempel är utredningen s och betänkandets förslag
            avseende finansiering inte tillfredsställande. Att bilda nya myndigheter
            är resurskrävande, och det måste finnas ett tydligt mervärde.
            Olika alternativ måste noggrant övervägas och utredas.
          </note>
          <note>
            Regeringen agerar för att långsiktigt bygga upp förtroendefulla
            sam ­ arbeten med berörda aktörer i syfte att förbättra förutsättningarna
            för en effektiv och hållbar viltförvaltning. Viltförvaltningen
            utvecklas ständigt . Naturvårdsverkets strategi för svensk viltförvaltning
            har mottagits posi ­ tivt , och regeringen följer hur det arbetet
            fungerar. Det är regeringens för ­ hoppning att uppdraget till
            Naturvårdsverket att främja viltvård med medel ur V iltvårdsfonden
            kommer att få positiv effekt på landets viltförvaltning. Genom
            att Naturvårdsverket kommer att delta mer aktivt i viltvården
            torde samarbetet mellan Naturvårdsverket och berörda aktörer stärkas.
          </note>
          <note>
            En väl utformad myndighetsstruktur är en förutsättning för en
            effektiv och hållbar viltförvaltning.
          </note>
          <note>
            Anf. 115 STEN BERGHEDEN (M):
          </note>
          <note>
            Fru talman! Jag tackar Jennie Nilsson för svaret.
          </note>
          <note>
            I mars 2015 togs här i riksdagen beslut om att utreda och försöka
            inrätta en viltmyndighet. Nu har det gått sex år. Under sex år,
            fru talman, har den socialdemokratiska regeringen trotsat och
            struntat i beslutet som tagits här i riksdagen. Det här är inte
            bara allvarligt, fru talman. Det är mycket allvarligt. Att inte
            Sveriges socialdemokratiska regering följer det av riksdagen fattade
            demokratiska beslutet är anmärkningsvärt och helt oacceptabelt.
            Regeringen har i andra sammanhang framhållit vikten av att andra
            länder verkligen följer de demokratiska besluten. Då borde också
            den S ‑ ledda regeringen i Sverige följa de beslut som Sveriges
            demokratiska församling fattar. Eller tycker verkligen ministern
            och regeringen att man kan strunta i riksdagens beslut från mars
            2015?
          </note>
          <note>
            Nu är det inte nog med det, utan på grund av att regeringen struntade
            i beslutet 2015 tog riksdagen den 11 maj 2016 i samma fråga ytterligare
            ett beslut, enligt vilket detta skulle vara utrett och klart under
            2016. Även detta beslut struntade S-regeringen i. Demokratiskt
            fattade beslut struntar man i. Att följa sådana borde vara självklart
            för Sveriges regering. Rege ­ r ­ ingens agerande är både anmärkningsvärt
            och helt bedrövligt. Därefter har riksdagen tagit ett demokratiskt
            beslut om att flytta över licenshanteringen till den nya viltmyndigheten
            när den är på plats.
          </note>
          <note>
            Mina frågor till statsrådet är: Var är utredningen om inrättande
            av viltmyndigheten? Var är kostnadsberäkningen för finansieringen,
            som reger ­ ingsföreträdare ofta hänvisar till i diskussionen?
            När kommer regeringen att följa riksdagens beslut och inrätta
            den nya viltmyndigheten?
          </note>
          <note>
            I varje debatt och i varje fråga har regeringen hävdat att man
            utreder frågan om viltmyndigheten på departementet, vilket uppenbarligen
            inte har skett. Man ser heller inget svar i det svar som kommer
            från ministern om när man tänkt att inrätta detta. För mig förefaller
            det som att man tänker strunta i riksdagens beslut, och det är
            allvarligt.
          </note>
          <note>
            Att inrätta en ny viltmyndighet verkar vara mycket svårt för
            reger ­ ingen. Men – fru talman och lyssnare – det har inte alls
            varit lika svårt att inrätta nio helt nya andra myndigheter i
            Sverige. Det har gått bra helt utan diskussioner om finansiering
            med mera.
          </note>
          <note>
            Det är uppenbart att regeringen på alla sätt arbetar med att
            förhala och fördröja beslutet om just viltmyndigheten. Sedan försöker
            den att hitta nya vägar för att slippa inrätta viltmyndigheten.
            I stället förstärker man nu Naturvårdsverkets uppdrag.
          </note>
          <note>
            Det är inte vad riksdagen beslutat om. Det är allvarligt att
            regeringen har inrättat nio nya myndigheter sedan 2015 men vägrar
            att följa riksdagens beslut att inrätta viltmyndigheten.
          </note>
          <note>
            Fru talman! Var är utredningen om inrättande av viltmyndigheten?
            Ni har haft sex år på er. Vad är kostnadsberäkningen? När kommer
            regeringen att följa riksdagens beslut och inrätta den nya viltmyndigheten?
          </note>
          <note>
            Jag tycker att riksdagen har rätt att få ett svar från både ministern
            och regeringen i den här frågan. Det kan inte vara rimligt att
            man struntar i ett beslut i sex år.
          </note>
          <note>
            Dessutom har man fattat ytterligare ett beslut i justitieutskottet
            och också här i riksdagen att man vill flytta över licenshanteringen
            från polisen till den nya viltmyndigheten. Även i den frågan har
            det inte hänt någonting, med tanke på att inte viltmyndigheten
            är på plats.
          </note>
          <note>
            Fru talman! När kommer Viltmyndigheten?
          </note>
          <note>
            Anf. 116 MARLÉNE LUND KOPPARKLINT (M):
          </note>
          <note>
            Fru talman! Nu har det gått sex år sedan miljö- och jordbruksutskottet
            tog ett utskottsinitiativ om att en viltmyndighet skulle inrättas.
            Regeringen visar tydligt att den struntar i riksdagens uppmaning.
            Jag kan tycka att det är mycket märkligt med tanke på den oerhört
            stora väljargrupp som har intresse i denna fråga. Då talar jag
            om över 600 000 vapenägare i Sverige som jagar och utövar sportskytte
            i olika grenar. Det är mycket märkligt.
          </note>
          <note>
            Fru talman! Jakt och sportskytte är djupt förankrade i det svenska
            samhället och är en del av folkrörelserna. För många människor
            är jakten en livsstil och kan avgöra valet av bostadsort, och
            jägarna måste kunna sköta landets viltvård. Även det renodlade
            sportskyttet engagerar många och har en traditionell koppling
            till polisen, t otalförsvaret och idrottsrörelsen.
          </note>
          <note>
            Detta ska värderas högt och inte nedvärderas genom inskränkningar
            eller att man inte följer de beslut som fattas i riksdagen. Den
            har tydligt framfört en vilja om att en viltmyndighet ska inrättas.
          </note>
          <note>
            Det är viktigt att förutsättningar för jakt och sportskytte i
            Sverige utformas efter behovet. Det gäller inte minst för att
            uppmuntra utövandet. Det är oerhört viktigt för Sverige att det
            finns utifrån olika perspektiv.
          </note>
          <note>
            På frågor om när viltmyndigheten ska komma igång blir ofta svaret
            att det fortfarande bereds. Detta är näst intill skrattretande.
            Hur länge kan man bereda en fråga? Endera sitter tjänstemännen
            och fikar dagarna igenom, vilket jag inte tror, eller så är det
            ett faktum att regeringen stretar emot riksdagens tillkännagivande,
            trots att det är en oerhört viktig fråga för svensk jakt och viltvård.
          </note>
          <note>
            Fru talman! Jag tycker att det är respektlöst mot väljarna. Alla
            vet att vi förtroendevalda är en länk mellan väljare och viktiga
            frågor som de vill att vi ska ta upp i riksdagen. Det är just
            en sådan fråga där tusentals väljare fört fram vad de vill ha
            och som vi har förvaltat väl genom ett tillkänna ­ givande.
          </note>
          <note>
            Därför är det helt makalöst att regeringen förhalar arbetet genom
            att bereda frågan eller vad den nu håller på med. Det är nu viktigt
            att reger ­ ingen slutar upp med det och inrättar v iltmyndigheten
            som riksdagen har gjort ett tillkännagivande om. Det är viktigt
            ur flera olika aspekter och inte minst ur ett trygghetsperspektiv.
          </note>
          <note>
            Fru talman! I polisens egen strategi inför 2024 under övergripande
            mål och verksamhetsidé står det klart och tydligt att polisen
            ska ägna sig åt att renodla det brottsbekämpande arbetet. Man
            har satt ett mål där man ska bedriva brottsbekämpning och uppklaring.
            Jag tycker att det är rimligt och ett bra mål.
          </note>
          <note>
            Därför är det viktigt att vi från politikens sida hjälper till
            att fatta förnuftiga beslut som underlättar så att polisen kan
            uppnå sitt mål. Det är verkligen inte rimligt när Sverige står
            i brand och man har skjutningar var och varannan dag att polisen
            ska behöva lägga resurser på att mäta gruskorn på skjutbanor hos
            våra lagliga jägare och sportskyttar.
          </note>
          <note>
            Fru talman! Vad exakt har ministern gjort för att inrätta viltmyndigheten?
            Ännu viktigare är: Vad tänker ministern göra för att se till att
            en viltmyndighet kommer på plats i enlighet med vad riksdagen
            har beslutat om? När kommer det hela att vara klart?
          </note>
          <note>
            Anf. 117 Statsrådet JENNIE NILSSON (S):
          </note>
          <note>
            Fru talman! Tack, Sten Bergheden och Marléne Lund Kopparklint,
            för den här frågan!
          </note>
          <note>
            För mig och regeringen är det ohyggligt viktigt att vi har en
            ordnad viltförvaltning i landet. Det bygger givetvis på en rad
            olika delar. Det är en rad olika saker som måste fungera. Inte
            minst förtroendefrågan och legitimiteten är viktiga frågor, som
            också interpellanterna säger.
          </note>
          <note>
            När det gäller att specifikt inrätta en myndighet är det dyrt
            och krävande. Det krävs att man kan belägga att det finns tydliga
            mervärden för att man ska gå vidare med den typen av beslut.
          </note>
          <note>
            Samtidigt kan jag konstatera att det finns en utredning i botten
            som belyser framför allt ett antal olika frågor, utmaningar och
            problem som de som är intressenter på det här området ser. Det
            tycker jag att man ska ta på största allvar.
          </note>
          <note>
            Jaktlagsutredningen kom bland annat fram till att kritiken mot
            Naturvårdsverket kunde delas upp och sammanfattas i tre punkter.
          </note>
          <note>
            Det är väldigt viktigt att man tittar på hur man adresserar de
            här frågorna. Det är också väldigt viktigt att man givetvis följer
            tillkännagivanden som är fattade av Sveriges riksdag.
          </note>
          <note>
            I det sammanhanget ska man dock komma ihåg något. Jag tror att
            det var Marléne Lund Kopparklint som frågade: Hur länge kan ett
            tillkännagivande ligga? Det konkreta svara på det är: I varje
            fall minst 21 år. Det äldsta tillkännagivandet som finns är 21
            år. Det har alltså passerat ett antal olika regeringar.
          </note>
          <note>
            Det bygger ofta på att frågan är komplex eller svår och att riksdagen
            ibland gör tillkännagivanden som det inte går att leverera på,
            eller att det blir inaktuellt över tid eller annat. Det kan finnas
            en rad olika förklaringar.
          </note>
          <note>
            När det gäller tillkännagivandet om viltvårdsmyndighet kan jag
            konstatera att det tillkännagivandet är väldigt explicit utformat.
            Det säger att man ska inrätta en viltvårdsmyndighet, och det ska
            bekostas via viltvårdsanslaget. Det är de pengar som jägarna själva
            betalar till via jaktkorten för att bedriva jakt.
          </note>
          <note>
            De betalar staten i nuläget ut framför allt till Svenska Jägareförbundet
            men också lite forskning till SVA för att kunna ta prover och
            säkerställa att man har koll på att inte smittsamma djursjukdomar
            sprider sig och så vidare.
          </note>
          <note>
            Jag ska i det här sammanhanget villigt säga att jag är mycket
            tveksam till att man inte har finansiering. Finansieringen är
            dessutom explicit uttryckt i det här sammanhanget, eller i varje
            fall på ett förhastat sätt. Det skulle bidra till att man skulle
            undandra Svenska Jägareförbundet deras finansiering. Den är på
            43 miljoner kronor i nuläget. Alternativt skulle man kraftigt
            chockhöja avgifterna för jägarna. Jag tycker att det här är två
            dåliga alternativ.
          </note>
          <note>
            Därför har jag valt att i nuläget jobba på att hantera det som
            har varit kritiken i sak.
          </note>
          <note>
            Anf. 118 STEN BERGHEDEN (M):
          </note>
          <note>
            Fru talman! Jag försöker gå fram så sakligt som möjligt. Regeringen
            har under sex år inte återkommit till riksdagen och talat om att
            man vill lösa det här på detta sätt, med denna finansieringslösning.
          </note>
          <note>
            I förslaget om viltmyndigheten handlar det om att flytta över
            resurserna från i första hand Naturvårdsverket, som i dag jobbar
            med vissa delar av detta och att sedan kanske flytta andra verksamheter
            från polisen, vapen ­ klassificering och annat, till denna viltförvaltning.
            På så sätt kan man få en myndighet som är specialiserad på frågor
            om jakt, viltvård, varg, vapen med mera.
          </note>
          <note>
            Förslaget och stödet för det har utvecklats, och vi har en stor
            och bred majoritet med fyra fem partier här i riksdagen som förväntar
            sig att viltmyndigheten ska inrättas och ta över en del av verksamheten
            från Naturvårdsverket.
          </note>
          <note>
            Därför blir det, fru talman, rätt provocerande när man ser hur
            reger ­ ingen samtidigt som man ska flytta bort verksamhet från
            Naturvårdsverket i stället ger Naturvårdsverket fler uppdrag i
            det här nya. Regeringen tar jägarnas pengar, lägger in dem hos
            Naturvårdsverket och säger att verket ska dela ut pengarna till
            olika organisationer som ägnar sig åt viltvård och annat. Det
            blir rätt provocerande för en majoritet som faktiskt hade ett
            helt annat fokus: att den här verksamheten skulle flyttas bort
            från Naturvårdsverket.
          </note>
          <note>
            Jag blir lite förvånad, fru talman, när ministern i svaret tar
            upp frågan om avgiften, Viltvårdsfonden och finansieringen. Regeringen
            fattade ju ett beslut den 7 januari där man lade ned Jägareförbundets
            allmänna uppdrag. Det är ett uppdrag som alla partiledare, utom
            möjligtvis det glidande Miljöpartiet, ställde sig bakom inför
            valet.
          </note>
          <note>
            Jag kan citera vad Svensk Jakt skriver att Stefan Löfven svarade
            på frågan: ” Vi socialdemokrater anser att det allmänna uppdraget
            är ett bra och rimligt sätt att använda de pengar som jägarna
            själva bidrar med till Viltvårdsfonden genom de inbetalda avgifterna.
            Vi har inga planer på att ändra systemet. ”
          </note>
          <note>
            Men sedan visade det sig – det vet de som har läst Svensk Jakt
            den senaste tiden – när man frågade de personer som jobbar på
            Naturvårdsverket att det här arbetet har pågått under ett tag.
            Man har faktiskt planerat att flytta över verksamheten.
          </note>
          <note>
            Då är en rak fråga: Är detta ett sätt för regeringen att försöka
            lösa frågan om viltmyndigheten? Den har ju ingenting med de här
            frågorna att göra. Viltmyndigheten är till för att vi ska flytta
            bort en del av verksamheten från Naturvårdsverket och göra detta
            till en specialiserad viltmyndighet. Det kan vi göra i regeringsställning
            omedelbart efter nästa val. Men uppdraget ligger på den här regeringen
            att leverera en viltmyndighet, och jag ser ingenting i svaret
            från ministern om att hon har tänkt återkomma med förslag om att
            inrätta en viltmyndighet.
          </note>
          <note>
            Därför är min fråga igen: När kommer viltmyndigheten? När får
            vi detta på riksdagens bord enligt uppdraget?
          </note>
          <note>
            Jag blir lite förvånad över att höra att detta är dyrt och att
            man saknar finansiering. Den här regeringen, fru talman, har alltså
            inrättat nio andra myndigheter sedan 2015. Men just den här viltmyndigheten
            är så hopplöst svår. Den går inte att finansiera och ordna på
            något sätt. Jag skulle om tid fanns räkna upp alla de andra myndigheter
            som regeringen har skapat under sin tid, men man har struntat
            i viltmyndigheten. Det är oacceptabelt, fru talman.
          </note>
          <note>
            Anf. 119 MARLÉNE LUND KOPPARKLINT (M):
          </note>
          <note>
            Fru talman! Dyrt och krävande, sägs det. Jag skulle vilja ställa
            en fråga till landsbygdsministern: Är det inte dyrt med gängkriminalitet?
            Jag kommer att återkomma till varför jag ställer den frågan.
          </note>
          <note>
            Det finns många positiva aspekter med att se till att viltmyndigheten
            kommer till stånd. Det handlar dels om att frigöra resurser hos
            Naturvårdsverket, dels om att frigöra resurser hos polisen så
            att de kan fokusera på brottsbekämpning och på att renodla sin
            verksamhet efter det som de själva har uttryckt så väl.
          </note>
          <note>
            Det handlar om att få till en stabilitet och en trovärdighet
            genom kompetens och intresse för de frågor som gäller jakt, vapenlicenser
            och viltvård.
          </note>
          <note>
            Jag skulle vilja hålla mig kvar lite vid polisens uppdrag. Det
            ska renodlas, och förutsättningarna för Jaktsverige och Sportskyttesverige
            ska utformas efter behov. Det är viktiga frågor, inte minst för
            att uppmuntra utövandet av jakt och sportskytte.
          </note>
          <note>
            Varför nämner jag då det här? Jo, jag nämner det därför att det
            i dag tar oerhört lång tid att få licenser för olika jaktvapen
            eller sportskytte ­ vapen. Polisen hinner inte med det de egentligen
            ska göra. Att vara ute på skjutbanor och mäta gruskorn för att
            se till att de har rätt storlek – det är väl ändå inte rätt sak
            för polisen att göra?
          </note>
          <note>
            Nej, jag tror att vi behöver flytta ansvaret för tillsyn av exempelvis
            skjutbanor till en viltmyndighet. Vi behöver flytta ansvaret för
            vapenärenden – givetvis förutom den del som har med vapenbrott
            att göra, fru talman, alltså den straffrättsliga biten. Vi behöver
            kanske också flytta allt som har med jakt och viltvård att göra
            från polisen, och eventuellt också från länsstyrelserna, till
            viltmyndigheten.
          </note>
          <note>
            Det är inte rimligt att polisen ska behöva prioritera sådana
            här saker i stället för att en viltmyndighet gör det. Tills en
            sådan kommer till stånd kan man lägga vissa av dessa arbetsuppgifter
            på kommunerna eller länsstyrelserna för att polisen i ännu större
            utsträckning ska kunna fokusera på de frågor som rör brottsbekämpning.
          </note>
          <note>
            Fru talman! Vi moderater anser att polisen måste få mer resurser
            för att bekämpa brottslighet. Därför är det så viktigt att viltmyndigheten
            kommer till och att man flyttar arbetsuppgifterna från polisen
            till den. Vi måste alla hjälpa till med att underlätta för polisen
            genom att fatta förnuftiga politiska beslut från både regering
            och riksdag och inte driva frågor som tar tid från arbetet med
            att få bukt med det allvarliga läge som Sverige befinner sig i.
          </note>
          <note>
            Jag är helt övertygad om att det skulle göra skillnad om polisen
            fick lägga bort arbete som att passa djur, göra stängsel till
            gruvor, mäta skjutvallar och avstånd till träd, se till att alltför
            berusade människor inte kräks eller gör sig illa – jag kan göra
            listan lång. Så snälla, låt oss komma överens om att hjälpa polisen
            att renodla sitt uppdrag till brottsbekämpande arbete i trygghetens
            namn!
          </note>
          <note>
            Fru talman! Exakt vad har ministern gjort för att inrätta viltmyndigheten?
            Och ännu viktigare: Vad tänker ministern göra för att se till
            att den kommer på plats i enlighet med det beslut som riksdagen
            har fattat?
          </note>
          <note>
            Anf. 120 Statsrådet JENNIE NILSSON (S):
          </note>
          <note>
            Fru talman! Först vill jag säga att frågan om att inrätta en
            viltvårdsmyndighet fortfarande bereds. Jag kan också konstatera
            att det i nuläget saknas finansiering.
          </note>
          <note>
            Jag kan också konstatera att det trots detta är viktigt att man
            jobbar med förtroendeskapande åtgärder på området och att ett
            omfattande arbete görs av dem som är ansvariga för frågorna i
            att förflytta positionerna och utveckla sina arbetssätt på området.
          </note>
          <note>
            I dag är det Naturvårdsverket som ansvarar för viltfrågorna.
            Där har man tagit till sig av den kritik som har funnits. Man
            har exempelvis samordnat all sin verksamhet under en enhet. Man
            har tagit fram en strategi för hur man ska jobba med viltförvaltning
            och näringens betydelse kopplat till den. Man har utvecklat dialog
            och dialogforum med berörda intressenter.
          </note>
          <note>
            Jag tycker i grunden att detta är bra. Jag tror att oavsett om
            man inrättar en viltmyndighet eller inte inrättar en viltmyndighet
            är det ofrånkomligt att Naturvårdsverket och de perspektiv som
            i övrigt finns på den myndigheten från och till kommer att ställas
            i kontrast till eller i sammanhang som berör jakt- och viltfrågor.
            Då behöver vi se till att myndigheterna tar ett ansvar för att
            utveckla den här typen av frågor och inte söka konflikt.
          </note>
          <note>
            Här är det väldigt många frågor som kommer upp i debatten. Jag
            får tyvärr välja vilka jag kommenterar, för tiden medger inte
            att jag kommenterar alla.
          </note>
          <note>
            Det allmänna uppdraget har inte avskaffats. Det som påstods i
            tidigare inlägg var en ren felaktighet. Det regeringen har gjort
            är att förhålla sig till kritik som haft att göra med upphandlingen,
            alltså LOU. Vi har haft en pilot från EU, men framför allt har
            de egna, opolitiska juridiska tjänstemän från samtliga departement
            som varit inblandade i den här frågan sagt att de delar bedömningen
            att detta i vissa delar strider mot LOU.
          </note>
          <note>
            Initialt handlade piloten och de frågor som drevs om att man
            skulle lägga ned hela det allmänna uppdraget och låta det upphandlas.
            Vi har nu hittat en lösning, mycket tack vare god dialog med Svenska
            Jägareförbundet. Vi har identifierat vilka frågor som är upphandlingsrättsligt
            känsliga i sammanhanget och lyft ut dem och värderat dem till
            18 miljoner kronor. Vi har också hanterat det faktum att fonden
            länge har varit underfinansierad genom att höja avgiften. Jaktvårdsavgiften
            har legat på 100 kronor i 20 år. Med de pengar och det utrymme
            som skapas där har vi renodlat det allmänna uppdraget och Svenska
            Jägareförbundets unika roll. Förbundet kommer att få ett renodlat
            organisationsbidrag för att arbeta med att just värna och utveckla
            det allmänna uppdraget. Det ska bli flerårigt – detta har varit
            en annan kritikpunkt i sammanhanget.
          </note>
          <note>
            Det man gör är alltså att man säkerställer och utvecklar det
            allmänna uppdraget. Det är stor skillnad mot att lägga ned det.
            De delar som ska upphandlas knyter vi till jaktlagens definition,
            och vi säger att man ska ha en rikstäckande verksamhet och att
            man också måste ha funnits i minst fem år. Detta innebär att exempelvis
            Svenska Jägareförbundet har goda möjligheter att få detta uppdrag
            genom upphandling.
          </note>
          <note>
            Det handlar om organisation. Det handlar om att utveckla. Jag
            tror att detta är viktigt och att det kan bli bra, för vi har
            gjort det i dialog.
          </note>
          <note>
            Anf. 121 STEN BERGHEDEN (M):
          </note>
          <note>
            Fru talman! Jag konstaterar att det finns en tydlig majoritet
            i riksdagen för att det allmänna uppdraget ska ligga kvar hos
            jägareförbundet. Trots detta, och trots löften som ställdes ut
            före valet, har regeringen ändrat på detta den 7 januari i år.
          </note>
          <note>
            När det gäller viltmyndigheten finns det ett riksdagsbeslut,
            och då ska återkoppling göras till riksdagen. Det är här i kammaren
            vi fattar demokratiska beslut om vi ska justera eller ändra något.
            Det är inte hos reger ­ ingen, i ett regeringsbeslut eller vid
            något fikabord inne på Rosenbad som detta ska ske, utan det är
            faktiskt här i kammaren man ska återkomma när det har varit ett
            tillkännagivande.
          </note>
          <note>
            Riksdagens tillkännagivanden och beslut är inga lösa rekommenda
            ­ tioner till regeringen, utan det är majoritetsbeslut som är
            fattade av Sve ­ riges högsta beslutande demokratiska församling,
            och de ska följas. Allt annat är oacceptabelt . Här har besluten
            inte följts. Det har nu gått sex år utan att vi har fått återkoppling.
          </note>
          <note>
            Jag får till svar av ministern att man saknar finansiering. Då
            blir jag lite upprörd. Man har ju haft finansiering till nio nya
            myndigheter här i landet, men man har inte klarat att finansiera
            den viltmyndighet som har beställts av Sveriges riksdag. Det är
            anmärkningsvärt, och då handlar det nog om prioriteringar i regeringens
            budget och inte om finansieringsproblem. Det är alltså ett prioriteringsbekymmer
            som regeringen har, inget annat.
          </note>
          <note>
            Jag tolkar också Jennie Nilsson som att viltmyndigheten fortfarande
            bereds, vilket alltså innebär att vi kan förvänta oss att detta
            ärende återkommer till kammaren så att vi kan fatta beslut om
            att inrätta den nya myndigheten.
          </note>
          <note>
            Tack för debatten!
          </note>
          <note>
            Anf. 122 MARLÉNE LUND KOPPARKLINT (M):
          </note>
          <note>
            Fru talman! Pengar saknas, säger landsbygdsministern. Men jag
            köper faktiskt inte den förklaringen. Man har ju haft pengar att
            skapa nio andra myndigheter, och vad kan vara viktigare än att
            prioritera polisen i ett läge där Sverige står i brand? Det är
            skjutningar var och varannan kväll. Vi behöver frigöra resurser
            från polisen. Det är timmar, dagar och veckor som polisen lägger
            ned på att mäta gruskorn, bygga staket och ta hand om hundar.
            Jag räknade upp allt detta. Det måste förändras.
          </note>
          <note>
            Jag tror nog att landsbygdsministern håller med om detta. Därför
            är en viltmyndighet så otroligt viktig.
          </note>
          <note>
            Fru talman! Jag tycker att denna viltmyndighetshistoria börjar
            bli lite skum. Det är inte rimligt att regeringen ska hålla på
            med en beredning i så många år. Det är klart att man kan prioritera
            detta om man vill. Det känns faktiskt som om det handlade om något
            annat. Vad handlar denna förhalning om egentligen? Finns det någon
            annan förklaring till att viltmyndigheten inte kommer på plats?
            Har ministern gjort upp om något annat som riksdagen inte känner
            till? I så fall bör vi få reda på det, så att vi slipper stå här
            år efter år och ställa frågor till ministern om när viltmyndigheten
            ska komma till stånd.
          </note>
          <note>
            Detta är en oerhört viktig fråga. Det får inte bli en lika lång
            debatt om detta som om vargfrågan, som vi har debatterat här i
            kammaren år efter år. Det är väl klart att man kan prioritera
            pengar till en viltmyndighet när man har gjort det med allt annat,
            i synnerhet när man vet att polisen behöver frigöra resurser för
            att hantera gängkriminaliteten.
          </note>
          <note>
            Anf. 123 Statsrådet JENNIE NILSSON (S):
          </note>
          <note>
            Fru talman! Jag ska försöka fatta mig kort:
          </note>
          <note>
            Interpellationsdebatten var härmed avslutad.
          </note>
          <note>
            § 23 Svar på interpellationerna 2020/21:393 och 398 om åtgärder
            för bättre djurskydd vid handel med djur
          </note>
          <note>
            Anf. 124 Statsrådet JENNIE NILSSON (S):
          </note>
          <note>
            Fru talman! Sofia Westergren har frågat mig:
          </note>
          <note>
            Marléne Lund Kopparklint har frågat mig:
          </note>
          <note>
            Jag väljer att besvara frågorna gemensamt.
          </note>
          <note>
            D jurskydd är en mycket viktig fråga för mig och regeringen.
            Att d jur ska behandlas väl och skyddas mot onödigt lidande är
            en självklarhet och något som slås fast i den djurskyddslagstiftning
            vi har. Det gäller alla djur som vi har i vår vård och vid alla
            tidpunkter under djurets levnad.
          </note>
          <note>
            Att djur far illa är aldrig acceptabelt. Vi måste dock komma
            ihåg att a nsvaret för djuren ligger hos djurägaren eller den
            som annars faktiskt innehar och förfogar över djuret . Det är
            djur hållarens ansvar att se till att de djur denne tagit i sin
            vård sköts på ett bra sätt. D en som köpt ett djur ska behandla,
            hålla och sköta djuret i enlighet med den djurskyddslagstiftning
            vi har. Från det finns inga undantag, och det gäller även under
            en rättsprocess.
          </note>
          <note>
            Sedan april 2019 har vi en ny djurskyddslag i Sverige. Lagen
            är en helt ny, uppdaterad och moderniserad djurskyddslag som enligt
            min mening uppfyller sitt syfte att säkerställa ett gott djurskydd
            och främja en god djurvälfärd och respekt för djur. Det finns
            för närvarande inga planer på att göra ändringar i lagen.
          </note>
          <note>
            Vad gäller frågan om särskilda regler när det gäller köp av levande
            djur avser regeringen att återkomma när beredningen av betänkandet
            En ny lag om konsumentskydd vid köp och vissa andra avtal (SOU
            2020:51) är avslutad.
          </note>
          <note>
            Anf. 125 SOFIA WESTERGREN (M):
          </note>
          <note>
            Fru talman! Det är väl känt att konsumentköplagen är en processdrivande
            lag, och djuren får betala det högsta priset.
          </note>
          <note>
            Jag vill börja med att tacka för det engagemang som finns i Sverige
            i frågan. Min mejlkorg är full av berättelser som folk delar med
            sig av. Advokater, jurister, organisationer och hästfolk berättar
            i samtal om sina erfarenheter.
          </note>
          <note>
            Det finns en frustration i Sverige över att Sverige har drivit
            frågan i EU och att det nu, när alla hoppades på att djuren skulle
            räddas från konsumentköplagen, verkar ske en kovändning på nationell
            nivå.
          </note>
          <note>
            Remissvaret från Veterinärförbundet är jättetydligt:
          </note>
          <note>
            ”Vi tycker att försäljning av levande djur helt ska lyftas ur
            Konsumentköplagen. Den är orimlig att applicera på handel med
            djur då levande varelser av naturliga skäl inte kan ’varudeklareras’
            att gälla över tid som det går att göra med en sak.
          </note>
          <note>
            Djur är till skillnad från saker dels stadda i ständig förändring
            (till skillnad mot en fabrikstillverkad vara), dels är de flesta
            djur mycket påverkbara för den hantering de utsätts för, dels
            kräver ett levande djur daglig omvårdnad och slutligen är de kännande
            varelser och riskerar att utsättas för lidande exempelvis i utdragna
            tvisteprocesser.”
          </note>
          <note>
            I ett annat stycke skriver de:
          </note>
          <note>
            ”Vi vill understryka den oro för att hästen lider skada under
            tvistetiden … .” De har dessutom fetmarkerat sin oro.
          </note>
          <note>
            Detta förstärks av samtal med hästjurister och advokater som
            säger att hästar inte får skälig omvårdnad under rättsprocesser.
          </note>
          <note>
            En hästjurist jag pratade med i dag säger att det är sällsynt
            att köpare tar hand om hästen på ett bra sätt under rättsprocessen.
            Juristen berättade hur säljare gråter när de beskriver hästen
            som återlämnas. Att det står i lagen att hästar ska lämnas tillbaka
            i väsentligt oförändrat skick saknar innebörd i verkligheten.
          </note>
          <note>
            Veterinärer vittnar om den praxis som blivit att hästar inte
            får behandling för sjukdom och skada under rättsprocessen. Rättsprocesser
            pågår ofta i över ett år, upp till ett och ett halvt år. Skador
            som hade kunnat behandlas blir kroniska. I kombination med fullvärdesförsäkring
            avlivas många hästar i Sverige som egentligen är friska. De går
            nu en tidig död till mötes.
          </note>
          <note>
            I mitt nästa anförande ska jag berätta om familjen Gustaphsson
            från Västerås. Deras häst var på SLU i Uppsala med en kraftig
            hälta som förblev obehandlad.
          </note>
          <note>
            Vem ser till hästens bästa när inte köparen gör det? Djurskyddet
            fungerar inte för hästarna. De hamnar i kläm på grund av den rättsosäkra
            processtid som konsumentköplagen skapar.
          </note>
          <note>
            Statsrådet tycker att djurskyddet fungerar och har dessutom förstärkt
            det 2019. Jag har ringt runt och pratat med flera personer på
            länsstyrelsen. Ingen – ingen – känner till något fall där djurskyddet
            gått in och hjälpt djur under rättsprocessen.
          </note>
          <note>
            Fru talman! Jag vill fråga statsrådet om hon verkligen tycker
            att hästarna får den vård och omsorg de behöver under tiden då
            rättsprocesser pågår.
          </note>
          <note>
            Anf. 126 MARLÉNE LUND KOPPARKLINT (M):
          </note>
          <note>
            Fru talman och ministern! Nej, djurskyddet fungerar faktiskt
            inte.
          </note>
          <note>
            Först och främst vill jag tacka ministern för det svar som hon
            har gett. Jag ska berätta att jag inte var någon hästtjej när
            jag var yngre. Jag har inte haft det intresset som vuxen heller
            – jag tycker dock om hästar. Däremot har flera i min bekantskapskrets
            hästar, och jag har på nära håll sett hur mycket tid och energi
            det kräver att vara hästägare och att bedriva företag på området.
          </note>
          <note>
            Jag har också förstått hur viktigt det är att sköta sina hästar
            på rätt sätt och vilka konsekvenser det kan få om man inte gör
            det. Jag har genom många samtal med en veterinär och genom besök
            på dennes jobb fått insyn i detta och en kunskap som jag är väldigt
            tacksam över. Jag har bland annat fått vetskap om att många skador
            som hästar får beror på handhavandefel och kunskapsbrister hos
            den som ansvarar för hästen.
          </note>
          <note>
            Nej, fru talman, jag är ingen hästtjej. Däremot har jag ett genuint
            intresse av att djur ska leva ett gott liv under sin livstid.
            Jag avskyr verkligen när djurägare missköter sina djur så att
            de blir lidande. Jag har ett intresse av att lära mig om de brister
            som finns och av att få till mig tips på hur lagar och regler
            kan ändras så att det blir bättre för djuren.
          </note>
          <note>
            Fru talman! Vid en försäljning av en häst har säljaren extra
            ansvar under de första sex månaderna att bevisa att hästen inte
            hade några fel vid köpet. Frågan är hur många hästar som har helt
            perfekta röntgenplåtar och vilken relevans eventuella röntgenfynd
            har för användandet av djuret.
          </note>
          <note>
            I dag vittnar säljare om att köpare går fria från ansvar att
            ge hästen den omvårdnad hästen behöver. Köparen missköter helt
            enkelt hästen, oftast på grund av okunskap och bristande erfarenhet.
            I dag förstår inte alla nyblivna hästägare vilket arbete det innebär
            att äga en häst. Stallas hästen in i en egen lokal och inte tillsammans
            med andra hästägare som har adekvat kunskap och erfarenhet är
            riskerna större.
          </note>
          <note>
            Jag skulle vilja måla upp en bild av hur illa det kan bli. Ta
            ett exempel med en köpare av en häst som vill häva köpet eftersom
            köparen är missnöjd . Det går så långt att det blir en rättsprocess
            eftersom säljaren inte anser att det fanns något fel på hästen
            när den såldes. I väntan på att en rättsprocess ska ha sin gång
            släpper köparen ut hästen i hagen för att köparen inte vill eller
            orkar ta ansvar för den. Det kan exempelvis handla om utebliven
            hovvård. När man då hämtar in hästen har den långa hovar, hudproblem
            som rasp och mugg och andra obehandlade åkommor. Till det kommer
            att hästen har blivit mager eftersom den tappat hull och muskler.
          </note>
          <note>
            Oftast är dessa hästar fullvärdesförsäkrade, och veterinärer
            och jurister vittnar om att det är en dödlig kombination. Den
            missnöjda köparen väljer hellre att avliva hästen än att rehabilitera
            den. En häst som i rätta händer skulle kunna vara fullt frisk
            går alltså mot sin död. Därmed är rättsprocessen avslutad.
          </note>
          <note>
            Att det kan gå till så här är fruktansvärt. Det finns inget djurperspektiv
            över huvud taget. Hästen är inte mycket mer värd än en brödrost,
            och den synen förstärks när man läser konsumentköplagen, där försäljning
            av djur regleras. Djur är betraktade som saker.
          </note>
          <note>
            Fru talman! Jag skulle vilja veta om ministern tycker att detta
            är rimligt.
          </note>
          <note>
            Anf. 127 Statsrådet JENNIE NILSSON (S):
          </note>
          <note>
            Fru talman! Tack, Sofia Westergren och Marléne Lund Kopparklint,
            för frågorna! Marléne Lund Kopparklint inledde med att säga att
            hon inte var en hästtjej när hon var ung. Jag kan då inleda med
            att säga att jag är en gammal hästtjej, vilket innebär att hästar
            givetvis ligger mig väldigt varmt om hjärtat.
          </note>
          <note>
            Dock kan jag konstatera att det finns något som för mig är överordnat
            allt annat viktigt, oavsett om vi talar om hästar eller om vi
            talar om andra djur. Det är att varje djur genom hela sin livslängd,
            oavsett var det befinner sig, ska ha ett gott djurskydd. Vi har
            därför moderniserat och uppdaterat djurskyddslagen, som redan
            tidigare kanske var en av världens starkaste djurskyddslagstiftningar,
            så sent som 2019.
          </note>
          <note>
            Jag utesluter inte alls att man behöver göra mer när det handlar
            om sanktioner och kontroller för att säkerställa att den efterlevs
            fullt ut.
          </note>
          <note>
            Jag vill också konstatera att de allra flesta människor behandlar
            sina djur väl, oavsett om vi talar om hästar eller någonting annat.
            Man har ett djur för att man bryr sig om det, och man behandlar
            det väl. I varje fall där så inte sker är det förfärligt; det
            råder ingen som helst tvekan om det.
          </note>
          <note>
            När det gäller den här specifika frågan kopplad till konsumentlagstiftningen
            vill jag först säga att konsumentlagstiftningen inte ligger på
            mitt bord. Det är inte min portfölj, utan det är en annan minister
            som hanterar den frågan. Däremot har Sverige, som nämndes i någon
            av interpellationerna, i underlagsarbetet inför det direktiv som
            nu ska implementeras i Sverige varit drivande för att göra det
            möjligt för medlemsstater att själva fatta beslut på detta område.
            Vi nådde framgång i det, och det är nu möjligt.
          </note>
          <note>
            Man har sedan haft en utredning kring detta kopplat till Sverige,
            och utredaren har lämnat ett förslag som inte i huvudsak går ut
            på att man ska undanta djur från konsumentlagstiftningen helt
            och hållet. I stället föreslår man att det ska kunna göras två
            ganska viktiga undantag. Det ena är att det för dyrare djur, exempelvis
            häst, föreslås en undersökningsplikt för köparen. Det andra är
            att köpare och säljare ska kunna avtala bort den omvända bevisbördan.
            Detta är förslag som i sak skulle kunna hantera ganska myck ­
            et av de här problemen – såklart – men de innebär inte att man
            undantar hästar.
          </note>
          <note>
            Frågan bereds för närvarande. Jag har faktiskt inte tidsplanen
            framför mig – det står säkert någonstans i alla mina papper vid
            vilken tid den förväntas skickas till riksdagen, men jag hittar
            det inte nu. Det finns dock en deadline eftersom detta är ett
            direktiv som ska implementeras, så det är en fråga som är på väg
            fram och som bereds för närvarande. Det jag redogör för nu är
            alltså det som är utredningens förslag.
          </note>
          <note>
            Det sas här att konsumentskyddslagstiftningen är till för varor,
            och det är inte riktigt min bild. Den är ju till för att skydda
            konsumenterna. Nu får vi höra fruktansvärda berättelser om sådant
            som jag skriver under på inte får ske, där djurskyddslagstiftningen
            borde kicka in och där djur borde om ­ händertas. I hemska fall
            borde kanske tillståndet att ha djur kunna dras in. Men poängen
            här är att även det omvända finns: Det finns köpare som blir lurade
            av säljare, och konsumentskyddslagstiftningen är till för att
            skydda köparen.
          </note>
          <note>
            Anf. 128 SOFIA WESTERGREN (M):
          </note>
          <note>
            Fru talman! Jag vill nämna några grejer lite snabbt.
          </note>
          <note>
            Länsstyrelserna vittnar om att förstärkningen av djurskyddet
            var en uppdatering gällande språk och så vidare. De kan egentligen
            inte se att det var en förstärkning av skyddet för hästarna i
            en rättsprocess, och de ser inte att detta har använts för det
            ändamålet eller kommer att kunna användas i nuvarande form, trots
            att det är förstärkt – eller uppdaterat – 2019.
          </note>
          <note>
            Statsrådet pratar om konsumentköplagen. Den är till för att stärka
            köparens position i förhållande till säljaren, och då främst gällande
            varor. Det är lämpligt att köparens roll är stärkt i förhållande
            till ett multinationellt företag vid köp av till exempel ett kylskåp,
            men i handeln med hästar blir detta tokigt. Där har man nämligen
            inte det partsförhållandet mellan köpare och säljare att det är
            givet att köparen skulle vara en svagare part än säljaren. Så
            funkar det inte i hästhandeln, utan ofta är säljaren ett litet
            stuteri som kanske säljer tre hästar på fem år eller liknande.
          </note>
          <note>
            Jag har förberett mitt andra inlägg, där jag vill berätta om
            familjen Gustaphsson i Västerås. De sålde en häst under sensommaren
            2020. Allt var frid och fröjd under en månad – hästen tävlades
            i hoppning, resultaten var goda och i deras gemensamma chattgrupp
            delade ryttaren med sig av glädjen över hästen. Sedan kom det
            som en blixt ned från klar himmel: Hästen är dum och ska lämnas
            tillbaka på grund av lynnesfel. Hästen stegrar sig med sin ryttare.
            Vad detta betyder är att ryttaren har blivit rädd och inte längre
            vill ha hästen. Säljaren ser i detta läge inte skäl till hävning,
            men säljaren har ingen rätt att träffa hästen för att bilda sig
            en egen uppfattning.
          </note>
          <note>
            Det körs runt till veterinärer, och kissing spines hittas. Veterinär
            upplyser om att detta behöver fortsätta utredas och att inget
            är fastställt. Köparen ser ändå att det nu finns skäl till hävning
            – bingo! Till saken hör att hästen har ådragit sig hälta, vilken
            förblir obehandlad hos köparen. Inte förrän hästen kommer åter
            till säljaren blir hältan behandlad, vilket sker två dagar före
            julafton. Hästen har nu rejält ont; hältan bedöms vara 2,5-gradig.
            Hade vi haft så ont hade vi gått och lagt oss i sängen, men hästen
            kan ju inte komma undan. Den har i stället beröringsskräck och
            kastar sig undan all beröring. Hästen har varit också hos SLU
            i Uppsala för hältan, som nu är rejält tydlig för alla – även
            för ett otränat öga.
          </note>
          <note>
            Var är djurskyddet när veterinärer vittnar om att det är vanligt
            att veterinär inte behandlar en häst under pågående tvist? Det
            är ingen skillnad för veterinärer som jobbar under Jordbruksverket.
          </note>
          <note>
            Säljaren meddelar att hästen nu mår bra och hoppar igen. Historien
            är typisk, för den gick aldrig till tingsrätten. Konsumentköplagen
            har rykte om sig att vara rättsosäker, och finns det kissing spines
            – närliggande tornutskott – ser prognosen dyster ut för säljaren,
            trots att 70 procent av alla hästar bevisligen har kissing spines.
            Väsentligt är att en rättsprocess som pågår i drygt ett år ökar
            risken för att hästen inte lever eller inte går att rehabilitera.
            Ett och ett halvt års dålig skötsel kan ta död på den friskaste
            häst, och i kombination med fullvärdesförsäkring avlivas många
            hästar i Sverige helt i onödan.
          </note>
          <note>
            Fru talman! Är det så statsrådet tycker att konsumentköplagen
            ska fungera, det vill säga att hotet om dålig skötsel från köparens
            sida blir ett absolut påtryckningsmedel?
          </note>
          <note>
            Anf. 129 MARLÉNE LUND KOPPARKLINT (M):
          </note>
          <note>
            Fru talman! Ministern sa att de här frågorna inte ligger på hennes
            bord, men det gör däremot djurskyddslagstiftningen. Därför kommer
            detta att hamna på ministerns bord, för vi pratar om djurskydd.
          </note>
          <note>
            Med tanke på att hästar, som sagt, kan behandlas i princip som
            en trasig brödrost som bara kastas på tippen skulle jag vilja
            fråga ministern hur hon vill verka för att höja statusen på djur
            generellt. Borde inte försäljning av djur regleras i djurskyddslagen
            i första hand? Eller borde den inte kicka in, som ministern själv
            sa?
          </note>
          <note>
            Nu är timmen slagen att göra rätt. För flera år sedan öppnade
            EU upp för möjligheten att rädda djuren från konsumentköplagen,
            som är till för att skydda konsumenten och stärka konsumentens
            ställning gentemot nä ­ ringsidkaren. Den fungerar utmärkt vid
            köp av exempelvis den där bröd ­ rosten som jag återkommer till:
            Varan levereras med innehållsdeklaration och skötselanvisningar,
            och det vilar ett ansvar på konsumenten att inte tappa varan i
            golvet eller på annat sätt vara oaktsam. Finns det fabrika ­ tionsfel
            kan detta avhjälpas med reparation eller ny vara. Kunskapen och
            ansvaret ska vara större hos säljaren än köparen, vilket gör att
            konsument ­ köplagen behövs för att säkra köparens position.
          </note>
          <note>
            Den devisen blir dock skev när man talar om levande djur, som
            konsumentköplagen också omfattar. Vid handel med levande djur
            är det inte givet så att säljaren har större kunskap än köparen.
            Ingen säljare kan lova hållbarhet på eller prestation av ett levande
            djur, och mycket mer beror på handhavandet eftersom vi pratar
            om ett levande djur, till skillnad från en köksvara. Ett levande
            djur består av både fysisk och psykisk materia som direkt påverkas
            av skötsel, handhavande och miljö. Ett djur kan också få sjukdomar,
            precis som vi människor. Konsumentköplagen är inte anpassad för
            handel med levande djur. Den är ett trubbigt instrument när man
            ser till djurs välmående och utifrån ett djurskyddsperspektiv,
            vilket ändå borde vara det viktigaste här.
          </note>
          <note>
            Fru talman! Det är ett faktum att djur i dag far illa på grund
            av att de i konsumentköplagen inte värderas högre än en vitvara.
            Hästar far illa i utdragna rättsprocesser på grund av konsumentköplagen.
            Vi måste försöka agera för att inte fler djur ska fara illa. Det
            här är en mycket viktig fråga. Hästar och djur är inte saker utan
            levande varelser som många gånger blir människans bästa vän. De
            förtjänar att skyddas och värderas högt.
          </note>
          <note>
            När det kommer till en hästköpare som inte har handhaft hästen
            på ett korrekt sätt så att det har uppkommit skador som man sedan
            skyller på säljaren, och man vill reklamera hästen, har säljaren
            i princip inte något att säga till om. Det blir en ord-mot-ord-situation.
            På vägen betalar hästen ett hårt pris med sitt välbefinnande och
            i många fall, tyvärr, med sitt liv.
          </note>
          <note>
            En annan orimlighet är att säljaren inte har någon möjlighet
            att träffa djuret eller kontrollera djuret via ombud så länge
            djuret finns hos köparen. Rimligt är att säljaren har rätt att
            personligen träffa djuret eller via ombud, exempelvis en veterinär.
            Men så är det tyvärr inte. Det anser jag att vi måste ändra på
            omgående.
          </note>
          <note>
            Anf. 130 Statsrådet JENNIE NILSSON (S):
          </note>
          <note>
            Fru talman! Det är uppenbart att frågan berör. Det är för mig
            en självklarhet att frågan berör. När vi talar om djur och djurs
            lidande ska det göras med ett stort mått av seriositet. I det
            sammanhanget vill jag återigen slå fast att det aldrig är accepterat
            och aldrig tillåtet enligt lag att inte ta hand om ett djur, ej
            heller under en rättsprocess. Det är oomtvistat så.
          </note>
          <note>
            Jag köper absolut argumenten att det är vanskligt att jämföra
            levande djur med en trasig brödrost, en vitvara eller vad de må
            vara. I det sammanhanget kan jag bara konstatera att också utredarens
            förslag – som jag uppfattar att Moderaterna avvisar helt och hållet
            och som är på beredning – förhåller sig till det faktum att djur
            inte är som vilken vara som helst genom att se till två viktiga
            undantag i sammanhanget. Man föreslår att för köp av dyrare djur
            ska det finnas en undersökningsplikt hos köparen vid säljtillfället.
            Köparen måste vid köptillfället – så som jag har uppfattat era
            berättelser när jag har läst in mig på frågan inför debatten,
            konsumentlagstiftningen ligger inte i min portfölj – låta en veterinär
            göra en kontroll för att kunna hänvisa till gamla fel under preskriptionstiden
            på sex månader. Man möjliggör också för köpare och säljare att
            vid köptillfället avtala bort den omvända bevisbördan på sex månader.
            Detta innebär att säljarens möjligheter till rättvis hantering
            förstärks, och det är viktigt i sammanhanget.
          </note>
          <note>
            Jag måste samtidigt konstatera att konsumentköplagstiftningen
            inte, till skillnad från djurskyddslagstiftningen, är till för
            att skydda vare sig djuret eller säljaren. Den lagstiftningen
            är till för att skydda konsumenten, det vill säga den som handlar.
            Det går inte att bortse från. Oavsett hur hemskt man tycker om
            exempel där köparen beter sig förkastligt utifrån ett djurperspektiv
            går det inte att bortse från att det omvända kan hända, det vill
            säga att det behövs skydd också för den som köper en häst – en
            dyr investering. Det behövs fungerande mekanismer åt det hållet
            också. Oavsett köpare eller säljare gäller djurskyddslagstiftningen
            också under en rättsprocess.
          </note>
          <note>
            Båda interpellanterna refererar till att man har pratat med länsstyrelser
            och veterinärer, och det finns många exempel. Jag har stor respekt
            för att ett exempel är ett dåligt exempel. Det behövs inte mer
            än ett exempel. Men för att det ändå ska bli lite proportion kan
            vi konstatera att statistiken är dålig på området. Här finns framför
            allt ingen statistik från senare tid. Min fråga är ju hur stort
            problemet egentligen är. Jag får återkomma till frågan om den
            senaste statistiken i nästa inlägg.
          </note>
          <note>
            Anf. 131 SOFIA WESTERGREN (M):
          </note>
          <note>
            Fru talman! Lagen är skapad för att skydda konsumenten och varor
            av döda ting. Djur är egentligen mer av en begagnad vara, och
            de passar inte in i konsumentköplagen. Även om utredaren lägger
            fram förslag som luddar till det hela i rätt riktning blir det
            aldrig bra att ha djur i konsumentköplagen. Jag är därför tydlig
            med att säga att djur ska räddas från konsumentköplagen.
          </note>
          <note>
            Förstår ministern att köpare som vill häva ett köp inte ger hästen
            den vård och omsorg hästen behöver? De vill inte ha kvar hästen.
            Veterinärer vittnar om att skador är obehandlade. Hästen släpps
            ut i hagen och tas inte in förrän i samband vid transporten tillbaka
            till säljaren.
          </note>
          <note>
            Den häst som kommer tillbaka till säljaren är inte i väsentligt
            oförändrat skick så som det står i lagstiftningen att den ska
            vara. Den hästen har långa hovar, mugg, rasp, regnskållor, är
            mager och mer stressad än någonsin. Hästen som såldes presterade
            på tävlingsbanan, och tillbaka kommer något riktigt sorgligt.
          </note>
          <note>
            I själva verket kan anledningen till hävningen av köpet vara
            att köparen inte förutsåg allt jobb det innebär att ha häst, att
            det var mer häst än vad köparen klarar av och köparen blir rädd
            för hästen eller att hästen inte trivs med sin nya ryttare och
            inte presterar på tävlingsbanan så som det var tänkt. Nuvarande
            lag har blivit som en ångervecka, men i tre år, och det var inte
            så lagen var tänkt att användas.
          </note>
          <note>
            Nu kommer jag till huvudfrågan, fru talman. Kommer statsrådet
            att jobba för att djur ska undantas i konsumentköplagen?
          </note>
          <note>
            Jag vill tacka alla runt om i Sverige som har delat med sig av
            sina erfarenheter. Att det är så många som har hört av sig och
            skrivit på uppropet på Facebook är ett tydligt tecken på att något
            behöver ändras.
          </note>
          <note>
            Anf. 132 MARLÉNE LUND KOPPARKLINT (M):
          </note>
          <note>
            Fru talman! Ministern säger att det aldrig är acceptabelt att
            behandla djur illa. Fast det sker kontinuerligt när man ser på
            exemplen i konsumentköplagen. Vi får exempel från veterinärer,
            jurister, säljare och länsstyrelser, vilket min kollega har räknat
            upp.
          </note>
          <note>
            Många exempel från verkligheten visar hur orimlig lagen är och
            vilket lidande den skapar för djuren. Frågan ligger faktiskt i
            ministerns portfölj eftersom det handlar om djurskyddsfrågor.
            Här borde ministern se över denna fråga omgående. Vi ska inte
            behöva höra exempel på hur hästar far illa när de säljs eller
            under rättsprocesser. De avlivas, och försäkringar täcker upp.
            Priset som hästen får betala är med livet.
          </note>
          <note>
            Oavsett hur svensk lag ska utformas måste djuren skyddas och
            inte utsättas för onödigt lidande. Nu är det dags att ta ställning
            för djuren. Lagstiftningen är inte till för djurens bästa när
            det gäller säljansvaret för djur, som regleras i konsumentköplagen.
            Djurs rättigheter och välmående måste väga tyngre än att de ska
            likställas med vitvaror, vilket jag har sagt tidigare.
          </note>
          <note>
            Alltför många djur har farit illa på grund av lagstiftningen,
            och man har inte ett djurrättsperspektiv. Ministern har dessa
            frågor i sin portfölj, och jag hoppas innerligt att man ser över
            dessa frågor så snart som möjligt.
          </note>
          <note>
            Jag tackar också för en bra debatt, och jag tackar fru talmannen,
            åhöra ­ re och tjänstemän.
          </note>
          <note>
            Anf. 133 Statsrådet JENNIE NILSSON (S):
          </note>
          <note>
            Fru talman! Jag kan konstatera att jag och interpellanterna är
            rörande överens om att vi ska ha ett gott djurskydd i Sverige
            för alla djur, och jag tror att vi kan vara helt överens om att
            djurskyddet ska vara gott även under rättsprocesser. Så är också
            lagen utformad.
          </note>
          <note>
            Jag utesluter inte att man behöver se över exempelvis sanktionssystemet.
            Här finns en utredning som ligger på mitt bord, som är mitt ansvar
            och som kommer till riksdagen någon gång under det här året –
            strax före eller strax efter sommaren. Den handlar om sanktioner,
            alltså hur straffen ser ut på området och hur vi utvecklar dem.
            Jag tror att det kan bidra till bättre efterlevnad och fler ingripanden
            och till att frågan får en annan status. Det är ett viktigt komplement
            för att säkerställa att djur mår väl, oavsett system.
          </note>
          <note>
            Någon av interpellanterna sa att något måste ändras. Mitt svar
            på det, kopplat till den här specifika frågan, är att något kommer
            att ändras. Jag kan inte säga i dag exakt hur det förslaget kommer
            att se ut, för det är under beredning. Men oavsett om man går
            på utredarens förslag eller gör anpassningar till det kommer något
            att ändras. Man kommer att stärka bevisbördan – man ska ha minst
            det som finns i utredningen, förutsätter jag, och man ska titta
            på kontroll vid köp och att kunna ha andra avtalsförhållanden.
            Det är bra.
          </note>
          <note>
            Jag tog verkligen till mig när jag läste om det här att det finns
            dåligt med statistik på hur stort problemet är. Det enda jag kunde
            hitta som var riktigt relevant var att 193 konsumentköpsmål avgjordes
            i domstol mellan 2002 och 2009. Det är inte jättemånga, och det
            kanske är ett av skälen till att frågan inte har fått så stor
            uppmärksamhet förrän på senare år. Men det spelar egentligen ingen
            roll.
          </note>
          <note>
            Mitt tydliga budskap här i dag är att djurskyddslagen gäller
            i alla lägen, också under rättsprocess, punkt.
          </note>
          <note>
            Interpellationsdebatten var härmed avslutad.
          </note>
          <note>
            § 24 Svar på interpellation 2020/21:441 om stärkt miljöhänsyn
            i skogsbruket
          </note>
          <note>
            Anf. 134 JENNIE NILSSON (S):
          </note>
          <note>
            Fru talman! Elin Segerlind har frågat mig om jag avser att verka
            för att förslag på lagstiftning tas fram så att avverkning av
            skogar med höga naturvärden stoppas, om jag avser att verka för
            stärkt reglering för att stärka miljöhänsynen i skogsbruket, om
            jag avser att verka för att staten, i enlighet med vad Naturvårdsverket
            rekommenderar, ska göra stora ansträngningar för att skyddsvärda
            skogar inte ska avverkas, om jag avser att verka för en nationell
            målsättning för skydd av tätortsnära skog samt stärka lagstiftningen
            för att värna skog med särskilt höga värden för rekreation och
            friluftsliv och avslutningsvis om jag avser att verka för att
            öka kunskapen om var våra kvarvarande skogar med höga naturvärden
            finns samt att denna kunskap görs tillgänglig för svenska folket.
          </note>
          <note>
            Jag vill inleda med att säga att det är min och regeringens tydliga
            ambition att skyddsvärda skogar inte ska avverkas utan bevaras
            , antingen genom formellt skydd eller frivilliga avsättningar
            , samt att miljöhänsynen i skogsbruket ska öka. Skogspolitiken
            bygger på två jämställda mål: miljömålet och produktionsmålet.
            Det är möjligt och önskvärt att utveckla bägge dessa delar.
          </note>
          <note>
            Regeringen arbetar med att genomföra den sakpolitiska överenskommelse
            som träffades i januari 2019 mellan Socialdemokraterna, Miljöpartiet,
            Centerpartiet och Liberalerna, det så kallade januariavtalet.
            Som en del i arbetet beslutade regeringen att tillsätta en utredning
            som fick upp ­ draget att undersöka möjligheterna och lämna förslag
            på åtgärder för stärkt äganderätt till skog, nya flexibla skydds-
            och ersättningsformer vid skydd av skogsmark samt hur internationella
            åtaganden om biologisk mångfald ska kunna förenas med en växande
            cirkulär bioekonomi
          </note>
          <note>
            Utredningens betänkande Stärkt äganderätt, flexibla skyddsformer
            och naturvård i skogen (SOU 2020:73) lämnades till miljö- och
            klimatminis ­ tern den 30 november 2020 och har nyligen skickats
            ut på remiss. Då detta förslag bereds av Regeringskansliet kan
            jag inte föregå denna process.
          </note>
          <note>
            Jag vill slutligen hålla med Elin Segerlind om betydelsen av
            att vi nu arbetar för ett långsiktigt hållbart skogsbruk.
          </note>
          <note>
            Anf. 135 ELIN SEGERLIND (V):
          </note>
          <note>
            Fru talman! Tack, ministern, för svaret!
          </note>
          <note>
            Utgångspunkten i allt vi gör behöver vara att det ska ske inom
            naturens och planetens gränser. Det gäller även skogsbruket och
            då inte bara i Amazonas utan även här i Sverige.
          </note>
          <note>
            I dag är den absoluta merparten av svenska skogar på olika sätt
            påverkad av skogsbruk. Många skogar har också ersatts av produktionsskogar,
            en gång kalavverkade och nu mer plantager än levande skogar.
          </note>
          <note>
            Bilden är ofta att Sverige har världens främsta skogsbruk. Ett
            föredöme – visst är det så vi ser på oss själva? Men är det verkligen
            en rimlig självbild?
          </note>
          <note>
            I Sverige har vi inte ens en definition av vad hållbart skogsbruk
            är, och vi fortsätter bruka våra naturskogar. Sverige har så stora
            arealer skog att vi borde kunna avsätta dessa 20 procent av våra
            skogar för skydd och bedriva hållbart skogsbruk på övriga arealer.
            Det finns ingen anledning annat än ekonomiska att fortsätta ta
            ned våra kvarvarande naturskogar.
          </note>
          <note>
            Omkring 2 000 skogslevande arter i Sverige befinner sig på rödlistan.
            Det vill säga att de är hotade eller har kraftigt minskat. Deras
            framtid är osäker, och den enskilt största orsaken till det är
            det intensiva och ohållbara skogsbruket.
          </note>
          <note>
            Trots att många hotade arter saknar livsmiljöer fortsätter skogar
            med höga naturvärden att avverkas – även av Sveaskog, vårt statliga
            skogs ­ bolag, som genom tydliga ägardirektiv skulle kunna få
            en annan inriktning. Nu klarar inte heller de att ta hänsyn till
            den biologiska mångfalden, social hänsyn eller hänsyn till renbetesmarker,
            för att nämna bara några saker.
          </note>
          <note>
            Trots att vi precis som ministern säger har en skogsvårdslag
            som säger att det ska vara likvärdighet och balans mellan miljö-
            och produktions ­ intressen är det uppenbart att det just nu är
            de ekonomiska intressena i skogen som får högre prioritet. Det
            tas inte tillräcklig miljöhänsyn, och regeringen har inte vidtagit
            några åtgärder för att stärka miljöhänsynen i skogsbruket utan
            väljer i stället att ta fram en utredning för att stärka frivilligheten
            och äganderätten.
          </note>
          <note>
            Vänsterpartiet har länge velat se att Sverige sätter stopp för
            avverkning av skogar med höga naturvärden. I dag sker avverkningar
            trots att det är stor brist på den här typen av naturmiljöer och
            trots att utarmningen av den biologiska mångfalden inte har bromsats.
          </note>
          <note>
            Statliga Sveaskog är inte utan del i detta. Som den största ägaren
            av skog, tillika ett statligt bolag, har Sveaskog ett ansvar att
            gå före och vara förebild.
          </note>
          <note>
            I förra veckan kom nya uppgifter som visar att Sveaskog säljer
            mark som är viktig renbetesmark för att på så vis undvika konflikter
            med samebyarna. Eftersom Sveaskog har ett krav på sig att samråda
            vid avverkning kan det göra att man nekas att avverka, men kravet
            på samråd gäller inte vid försäljning. Detta skedde på samebyn
            Loukta-Mávas mark, där Svea ­ skog ville avverka 700 hektar i
            ett redan hårt avverkat område. Det mötte motstånd, och man backade.
            Men nu avverkar alltså någon annan på de markerna.
          </note>
          <note>
            Vi behöver öka andelen skyddad skog men också miljöhänsynen i
            skogsbruket. Statsrådet får gärna svara på frågan igen. Kommer
            regeringen att verka för stärkt reglering för att förbättra miljöhänsynen
            i det pågående skogsbruket?
          </note>
          <note>
            Anf. 136 Statsrådet JENNIE NILSSON (S):
          </note>
          <note>
            Fru talman! Tack så mycket, Elin Segerlind, för en högintressant
            och viktig fråga!
          </note>
          <note>
            Skogen är jätteviktig för Sverige. Den står för jobb och tillväxt
            och för möjligheter till rekreation. Den både påverkas och är
            en del av utmaningarna med klimatomställning, och den är en viktig
            del när det handlar om att vi behöver ekosystem som mår väl.
          </note>
          <note>
            Man kan lätt konstatera att betinget som skogen ska nå upp till
            inte är litet. Jag kan också konstatera att det är politikens
            uppgift och ansvar att säkerställa att vi skapar långsiktiga spelregler
            för skogen och för skogens framtida villkor. Det är politiken
            som någonstans måste göra prioriteringar och hitta rätt balans
            mellan alla dessa stora intressen, för jag ser inte hur något
            av dessa intressen kan vara ”oomhändertaget” när vi väl ska fatta
            beslut om riktningen framåt.
          </note>
          <note>
            Som en del i att hantera dessa utmaningar och säkerställa att
            vi fortsätter ha ett högt förädlingsvärde i vår skog och vårt
            skogsbruk, som är det vi bygger mycket av vår bnp och vårt välstånd
            på i Sverige, har regeringen tillsatt Skogsutredningen. Den kom
            med sitt betänkande eller förslag den 30 november, och det har
            nu skickats ut på remiss i sin helhet.
          </note>
          <note>
            Skogsutredningen har en ganska ambitiös ansats när det gäller
            att ta ett helhetsgrepp om skogen. Man talar om vad man ser krävs
            för att stärka ägandet, hur kompensation ska ges vid avsättning,
            på vilken nivå det ska vara frivilligt eller tvingande och hur
            man ska jobba med att se till att vi har tillräckliga kunskaper
            om våra skogar. Det är den ena delen.
          </note>
          <note>
            I den andra delen slår man fast att Sverige har goda skäl att
            säkerställa att vi jobbar med hållbarhet i brukandet, att vi lever
            upp till internationella åtaganden och att vi jobbar aktivt med
            att skydda skyddsvärd skog. Det råder ingen tvekan om att vi ska
            göra detta. Däremot kan man ha en stor diskussion om hur mycket
            skog och vilken skog det gäller, vad det får kosta och på bekostnad
            av vad. Och , som sagt var, vår roll kommer att bli att balansera
            i detta.
          </note>
          <note>
            Jag tycker att en viktig sak med Skogsutredningen är att den
            ändå försöker ta ett helhetsgrepp om frågan. Jag saknar så här
            långt politiker som är beredda att göra detsamma. Så här långt
            mutar alla in sin grundinställning och sin grundposition i frågan.
            Det kan vara fullt naturligt i ett läge där vi så småningom behöver
            förhandla om detta, för vi kommer från olika perspektiv.
          </note>
          <note>
            Men skogsfrågorna – oavsett om det handlar om att kunna värna
            och skydda mer skog, utveckla ekosystemtjänster, skapa fler jobb,
            förädlad produktion och förädlade värdekedjor eller åstadkomma
            klimatomställning eller om det är för ägarna – kräver att vi har
            långsiktighet i botten, vilket skapar långsiktiga förutsättningar.
          </note>
          <note>
            Politiken klarar inte av att ge mer långsiktighet till någon
            näring om man inte söker den största och den minsta gemensamma
            nämnaren. Allt annat blir kortsiktigt och kan slängas om vart
            fjärde år på grund av att majoriteten i den här kammaren förändras.
            Det tror jag skulle vara olyckligt i en bransch där alla dessa
            olika områden kräver jättestora investeringar, som inte betalar
            sig förrän om kanske 10, 70 eller 100 år.
          </note>
          <note>
            Anf. 137 ELIN SEGERLIND (V):
          </note>
          <note>
            Fru talman! Tack, ministern, för svaret! Vår roll är att hålla
            balansen, säger ministern. Hade det varit så att vi till dags
            dato hade skyddat 30 eller 40 procent av de svenska skogarna hade
            jag kanske kunnat hålla med om att det vore dags att tala om någon
            form av balans åt andra hållet. Men anledningen till att vi så
            tydligt håller fast vid vår utgångspunkt är att vi inte ens har
            nått upp i 10 procent. Det är långt ifrån balans i den svenska
            skogen i dag.
          </note>
          <note>
            Häromdagen sa Frans Timmermans, tror jag att det var, i SVT:s
            Rapport att skogen är ett område där Sverige kommer att behöva
            göra många anpassningar för att Sverige och EU i sin tur ska kunna
            nå utsläpps- och klimatmålen till 2050, vilket är EU:s mål. Det
            kom en del reaktioner på detta i Sverige, framför allt från aktiva
            skogsbrukare.
          </note>
          <note>
            Låt oss vara ärliga – vi har varit på samma möten och flera gånger
            lyssnat på samma diskussioner här i riksdagen och på andra ställen.
            Jag vet inte hur du har uppfattat det, men för mig är det ganska
            tydligt att Sverige när det kommer till skogsfrågor ibland är
            ett ganska motsträvigt land. Vi vill helst anpassa regelverket
            om klimat som är kopplat till vår skogspolitik på ett sådant sätt
            att det passar den verksamhet vi redan har. Sällan drar vi åt
            ett mer progressivt håll, för mer skyddad skog.
          </note>
          <note>
            Se bara på diskussionen nu om taxonomin, till exempel, eller
            den evig ­ hetslånga diskussion vi hade om LULUCF – i slutänden
            kokar diskus ­ sio ­ nen ned till en sak, nämligen att vi i Sverige
            vill kunna fortsätta, helst helt ostört, med vårt skogsbruk så
            som det ser ut i dag. Vi sätter produktion framför miljö gång
            på gång.
          </note>
          <note>
            Jag tycker inte riktigt att statsrådet ger svar på min fråga.
            Hänvisningen till Skogsutredningen och dess remiss faller ganska
            platt eftersom utredningen egentligen inte har några konkreta
            förslag som handlar om stärkt miljöhänsyn i skogsbruket. I stället
            går regeringen och statsrådet på den centerpartistiska linjen
            om äganderätten framför allt. Detta syns också i Skogsutredningens
            uppdrag och resultat. Det är ju lite så att som man frågar får
            man svar.
          </note>
          <note>
            Därför finns det inte heller med några förslag om stärkt reglering
            av skogsbruket för att naturvårdshänsynen ska kunna bli bättre
            och den biologiska mångfalden värnas. Detta är frågor som är akuta.
            Det går inte att vänta med åtgärder för ett mer hållbart skogsbruk,
            utan detta behöver ske nu.
          </note>
          <note>
            Skulle vi avsätta alla våra naturskogar i dag skulle vi inte
            ens nå upp till den lägsta nivå för andel skyddad skog som vi
            i Sverige har åtagit oss att ha. Men det är inte bara det, tänker
            jag, för våra naturskogar fortsätter att avverkas, trots regeringens
            ambition att skyddsvärda skogar inte ska avverkas. Det pågår ju,
            så var ser vi den ambition som ni säger er ha? Och om det är en
            tydlig ambition, varför såg vi inget spår av detta i Skogsutredningen?
            Återigen sätter man de borgerliga särintressena framför våra gemensamma
            intressen av ett hållbart skogsbruk och en natur med stark biologisk
            mångfald.
          </note>
          <note>
            Några av Europas sista gammelskogar står inför hot om avverkning
            här i Sverige. Gör vi inget nu riskerar unika livsmiljöer för
            många arter att gå förlorade. Jag vill därför fråga statsrådet
            : Är det din seriösa bedömning att produktionsmål och miljömål
            i praktiken är jämställda i skogspolitiken ?
          </note>
          <note>
            Anf. 138 Statsrådet JENNIE NILSSON (S):
          </note>
          <note>
            Fru talman! Tack igen, Elin Segerlind, för att du utvecklar dina
            frågeställningar! Jag kan när Elin Segerlind gör det konstatera
            att vi dock har olika bild er av hur saker och ting står till,
            alltså hur nuläget är. När Elin Segerlind beskyller mig för att
            gå i borgerlighetens tecken när det gäller äganderätt, vilket
            jag starkt motsätter mig som en sann bild, väljer hon att med
            det konstaterandet bara se halva Skogsutredningen, för att ta
            detta som exempel från den.
          </note>
          <note>
            Jag konstaterar också att Elin Segerlind, när man börjar prata
            om hur mycket skog vi har skyddat, väljer att gå på den ena ytterligheten.
            Här har vi olika perspektiv, särskilt när vi pratar om hur mycket
            skog som är skyddad. Näringen, det vill säga branschen och skogsägarna,
            vill räkna in väldigt mycket, och naturintressena, eller delar
            av dem, vill räkna in jättelite. Elin Segerlind försöker inte
            landa i mitten, utan hon är i ena änden.
          </note>
          <note>
            Jag tycker att det är synd. Om vi ska kunna driva en seriös politik
            som för alla dessa frågor framåt behöver vi göra det utifrån att
            vi kommer överens om vissa fakta. När det gäller hur stor procentandel
            av skogen som är skyddad, exempelvis, lät vi SCB göra en sammanvägning
            av tutti , och de landade på strax över 20 eller 25 procent. Jag
            kommer inte ihåg siffran just nu, men den var betydligt högre
            än den som naturvårdsintressenterna tycker är riktig och lägre
            än vad näringen tycker är riktigt i detta sammanhang.
          </note>
          <note>
            Den siffran har aldrig accepterats, för folk fortsätter att använda
            sin egen definition. Det är djupt problematiskt, tycker jag. Poängen
            kan inte vara att vi ska kiva om detta utan måste vara att titta
            på hur duktiga vi är, vad vi gör, vad som bör skyddas och om vi
            skyddar rätt saker. Hur ser vi till att vi har hållbart brukande
            i våra produktionsskogar? Det är en debatt som inte över huvud
            taget finns i skogspolitiken i dag, vilket jag tycker är djupt
            problematiskt.
          </note>
          <note>
            Jag som socialdemokrat anser att vi ska bruka skog i Sverige.
            Det är en viktig råvara som bygger jobb och tillväxt i hela landet,
            står för mer än 3 procent av vår bnp och dessutom är helt nödvändig
            för att exempelvis växla över till ett fossilfritt samhälle och
            för klimatomställning. För mig är det alltså en självklarhet att
            vi ska bruka skog. Vi ska dock göra det så klokt som möjligt och
            med så mycket omsorg som möjligt om naturvärden och annat.
          </note>
          <note>
            Det är också självklart att vi ska avsätta skyddsvärd skog. Men
            det ska göras utifrån god kunskap och fakta om vad man ska avsätta,
            utifrån rimliga ersättningsnivåer och en massa annat. Men här
            finns återigen en bild av att vi i Sverige skulle vara dåliga,
            som jag inte köper. Jag tycker på riktigt att alla vi som sitter
            i Sveriges riksdag borde vara stolta över det skogsbruk vi har
            i Sverige. Detta betyder inte att vi ska vara okritiskt inställda
            till det och att det inte kan bli bättre och utvecklas. Men jämfört
            med andra länder är vi duktiga i Sverige.
          </note>
          <note>
            Jag kan också konstatera att när vi i Sverige rapporterar in
            för att leva upp till de internationella åtagandena gör vi det
            på ett annat sätt än alla andra länder. Det betyder att vi inte
            rapporterar in allt som är undantaget produktion, vilket nästan
            alla andra gör. Om man går på sådana siffror slår det alltså jättemycket.
          </note>
          <note>
            Det här skulle vi kunna hålla på och bråka om till döddagar utan
            att bli överens. Jag tycker att vi måste höja blicken och konstatera
            för det första att vi i Sverige är duktiga, för det andra att
            vi behöver utveckla en massa saker, för det tredje att vi behöver
            hantera alla de olika storheter för utveckling som finns i detta
            och för det fjärde att det är vår förbannade skyldighet att hitta
            vägar framåt.
          </note>
          <note>
            Anf. 139 ELIN SEGERLIND (V):
          </note>
          <note>
            Fru talman! Tack för svaret, ministern!
          </note>
          <note>
            Ministern svarade inte på min fråga om produktionsmålen och miljömålen
            i praktiken är jämställda skogspolitiken. Ministern får jättegärna
            återkomma till det i sitt slutanförande.
          </note>
          <note>
            När ministern säger att hon saknar debatten om vad ett hållbart
            skogsbruk kan vara tänker jag att det väl ändå är det ministern
            och jag håller på med här och nu.
          </note>
          <note>
            Vänsterpartiet anser att vi behöver en ny skogspolitik med en
            kraftigt ökad ambition för miljön och klimatet, en skogspolitik
            som sätter den bio ­ logiska mångfalden högst upp och som ser
            värdet i ett skogsbruk som vilar på hållbara grunder. Dagens skogsprogram
            antogs långt innan klimat ­ förändringarna var en faktor som spelade
            in i våra politiska beslut. Situa ­ tionen har ändrats drastiskt
            de senaste 30 åren.
          </note>
          <note>
            Vi behöver en stärkt miljöhänsyn, och för att skogen ska kunna
            brukas och skyddas på ett sätt så att resurserna nyttjas hållbart
            krävs en skogsvårdslagstiftning som är uppdaterad.
          </note>
          <note>
            Pandemin har gett oss en ny form av grön våg. Fler hittar ut
            i våra skogar, många har börjat reflektera över vad det är de
            ser och allt fler höjer sin röst mot ett ohållbart skogsbruk i
            allmänhet och de enorma kalavverkningarna i synnerhet. Också saknaden
            efter den gamla naturskogen uppmärksammas.
          </note>
          <note>
            Skogen har många värden – för klimatet, för den biologiska mångfalden,
            för rennäringen och för naturturismen likaväl som för sociala
            värden i vår vardag. När vi pratar om svenskt skogsbruk framöver
            behöver vi också ta hänsyn till den helheten. Men oavsett vad
            vi gör behöver vi agera inom naturens ramar. Om klimatkrisen hittills
            har lärt oss något är det vad som händer när vi inte gör det.
          </note>
          <note>
            Min avslutande fråga till ministern blir därför om regeringen
            är beredd att göra en verklig översyn av skogspolitiken och föra
            in den i 20-talet.
          </note>
          <note>
            Anf. 140 Statsrådet JENNIE NILSSON (S):
          </note>
          <note>
            Fru talman! Tiden går fort när man har roligt, höll jag på att
            säga. Det här skulle vi på riktigt kunna stå och prata väldigt
            mycket längre om. Men eftersom tiden nu är väldigt kort ska jag
            försöka nöja mig med att säga några saker.
          </note>
          <note>
            Först och främst vill jag säga att Sverige och jag anser att
            skogen är en nationell kompetens, detta som en kommentar till
            en tidigare kommentar om hur vi agerar mot EU. Det är en viktig
            svensk grundprincip.
          </note>
          <note>
            Sedan jobbar vi aktivt med att utveckla alla olika områden. Mellan
            2012 och 2019 har vi exempelvis skyddat ytterligare 140 000 hektar
            skog med höga naturvärden nedanför gränsen för fjällnära skog.
            Det är ett ganska stort åtagande, och jag kan konstatera att det
            i Skogsutredningen finns förslag om ytterligare åtaganden. Vi
            kommer att titta på alla förslag. Vi kommer att väga dem, och
            vi ska göra kloka, balanserade val framåt.
          </note>
          <note>
            När det gäller biologisk mångfald och hur den utvecklingen ser
            ut är det Artdatabanken som håller i rödlistan i Sverige. Tittar
            man på den ser man att vi har ett ganska stabilt läge i Sverige.
            Med det sagt tycker jag inte att det är gott nog. Det är klart
            att vi ska förbättra oss på alla områden där vi är dåliga. Jag
            tycker dock att det är felaktigt att tala som om utveck ­ lingen
            hela tiden går åt det sämre. Data stöder inte det.
          </note>
          <note>
            Det skiftar lite mellan olika arter. Vi har både arter som förbättrar
            sig och arter som försämrar sig. På totalen kan man konstatera
            att vi har 62 000 arter och att det är 2 449 som ligger och åker
            in och ut på listan. Det bety ­ der ändå att vi på riktigt är
            ganska bra på detta. Framför allt har utveck ­ lingen de senaste
            10–20 åren legat still.
          </note>
          <note>
            Det vi ska göra nu är givetvis att när vi utvecklar skogspolitiken
            försöka jobba med just det hållbara brukandet. Jag tror att mycket
            av nyckeln ligger där: i att se till att vi blir ännu bättre också
            på den biologiska mångfalden, för det behöver vi bli.
          </note>
          <note>
            Interpellationsdebatten var härmed avslutad.
          </note>
          <note>
            § 25 Svar på interpellation 2020/21:449 om ökad matproduktion
            och lantbrukarnas villkor
          </note>
          <note>
            Anf. 141 Statsrådet JENNIE NILSSON (S):
          </note>
          <note>
            Fru talman! Alexandra Anstrell har frågat mig vilka konkreta
            åtgärder jag tänker vidta för att Sverige ska klara målet i livsmedelsstrategin
            om att öka matproduktionen så att vi också blir mer robusta för
            kris och krig, vad jag avser att göra för att lantbrukare inte
            ska lägga ned sin verksamhet på grund av angrepp från varg samt
            om jag har några planer på att komma med förslag som skulle främja
            nyetablering av stora livsmedelsanläggningar i syfte att minska
            sårbarheten för lantbruket.
          </note>
          <note>
            För regeringen är målet i livsmedelsstrategin om en ökad livsmedelsproduktion
            en prioriterad fråga. En stark livsmedelsproduktion som har en
            hög svensk marknadsandel bygger på konkurrenskraftiga jordbruks-
            och livsmedelsföretag. Den är också en grundförutsättning för
            vår försörjningsförmåga och livsmedelsberedskap.
          </note>
          <note>
            J ordbruksföretag har en viktig roll för att förverkliga livsmedelsstrategins
            mål om en ökad produktion och samtidigt bidra till de svenska
            miljö ­ målen och en levande landsbygd. Avgörande för att fler
            ska vilja satsa på jordbruk är att det upplevs som attraktivt
            och lönsamt.
          </note>
          <note>
            Handlingsplanerna för livsmedelsstrategin innehåller satsningar
            på ett stort antal åtgärder som vidtas på både nationell och regional
            nivå för att säkerställa generellt goda företagsvillkor för livsmedelskedjan.
            I handlingsplanen del 2 för livsmedelsstrategin finns långsiktiga
            åtgärder som finansieras med 122 miljoner kronor årligen till
            och med 2025. Dessutom gjordes en extra satsning på totalt 114
            miljoner kronor under 2020. Handlingsplanen innehåller satsningar
            på bland annat kompetensförsörjning och forskning. Genom budgetpropositionen
            för 2021 tillfördes ytterligare 74 miljoner kronor för 2021 för
            att förstärka arbetet med livsmedelsstrategin, och för åren 2022
            och 2023 beräknas motsvarande belopp. De föreslagna åtgärderna
            utgör tillsammans en handlingsplan del 3.
          </note>
          <note>
            Inom ramen för livsmedelsstrategin är en ökad livsmedelsexport
            ett verktyg för att öka livsmedelsproduktionen. Genom att skapa
            en större marknad för svenska livsmedelsföretag skapa r vi också
            möjligheter för svensk primärproduktion att långsiktigt växa samt
            möjligheter för förädlade produkter med mervärden att nå exportmarknaden.
          </note>
          <note>
            Även i arbetet med den framtida gemensamma jordbrukspolitiken
            är företagens villkor och regelförenkling en viktig utgångspunkt.
            Regeringen har gett Statens jordbruksverk i uppdrag att lämna
            förslag på framtida åtgärder. I uppdraget ingår att föreslå åtgärder
            för nyetablering och för att underlätta generationsväxling. Det
            kan bland annat handla om startstöd, inkomststöd och investeringsstöd
            riktat till unga.
          </note>
          <note>
            Det ska vara möjligt för människor att bo och verka i sina gröna
            näring ­ ar på landsbygden. Det är viktigt att skapa förutsättningar
            för samexistens mellan rovdjur och människor. Staten ger därför
            bidrag till förebyggande åtgärder, till exempel rovdjursavvisande
            stängsel, eller ersättning för ska ­ dor orsakade av rovdjur.
          </note>
          <note>
            Regeringen har under mandatperioden vidtagit flera åtgärder inom
            detta område. I slutet av förra året förlängdes giltighetstiden
            för den förordning som gör det möjligt för jordbruksföretag att
            få stöd för exempelvis underhåll av rovdjursavvisande stängsel,
            flytt av betesdjur och vård av skadade djur. Regeringen har även
            beslutat att ta bort nuvarande beloppsgräns så att stöd kan ges
            med 100 procent av den faktiska kostnad som rovdjuren orsakar.
            Denna ändring träder i kraft den 1 mars 2021.
          </note>
          <note>
            Härutöver har anslaget för främjande av rennäring med mera förstärkts
            med 15 miljoner kronor från 2021 och därefter 12 miljoner kronor
            årligen permanent. Anslaget uppgår från och med i år till 129
            miljoner kronor.
          </note>
          <note>
            För närvarande ser regeringen över regelverket för hur miniminivåer
            för de stora rovdjuren ska fastställas i syfte att öka flexibiliteten
            mellan länen och på så sätt underlätta processen med att vargpopulationen
            glesas ut, bland annat genom att den kan spridas över större områden
            i landet.
          </note>
          <note>
            Avslutningsvis vill jag säga att Alexandra Anstrell och jag delar
            ambitionerna för svenskt jordbruk. Jag ser också att vi har en
            god potential att öka den svenska matproduktionen, då det finns
            en bred politisk majoritet.
          </note>
          <note>
            Anf. 142 ALEXANDRA ANSTRELL (M):
          </note>
          <note>
            Fru talman! Jag tackar ministern för svaret. Det var ganska många
            debatter i kväll som det hade varit intressant att vara med i,
            men man hinner inte med allt.
          </note>
          <note>
            Svenska lantbrukare producerar mat av hög kvalitet och dessutom
            på ett hållbart sätt. Vi moderater värnar det svenska lantbruket
            och tycker att lantbrukarna ska kunna fokusera på kärnverksamheter
            i stället för på onödiga pålagor och regelkrångel.
          </note>
          <note>
            Vi tycker också att djurrättsaktivismen har gått alltför långt,
            och det tror jag att vi är överens om. Detta behöver verkligen
            stävjas. Ingen lantbrukare ska behöva utstå hot och trakasserier
            för att de håller på med djurhållning. Lantbrukarna är de som
            ger oss mat på bordet och borde hyllas som hjältar i stället.
          </note>
          <note>
            Miljö- och jordbruksutskottets uppföljnings- och utvärderingsgrupp
            har nyligen lagt fram en rapport som heter Lantbrukets sårbarhet
            – en uppföljning . I rapporten kommer man fram till att riskerna
            för sårbarhet är många. Den främsta risken är bristen på drivmedel,
            men det finns även risker i att många lantbrukare är beroende
            av EU-stöd och andra stöd, att det är svårt att hitta personal
            med rätt kompetens och att det finns få stora livsmedelsanläggningar.
          </note>
          <note>
            Många djurhållare har lagt ned sin verksamhet då situationen
            blivit ohållbar av olika anledningar, bland annat vargangrepp.
            På många platser runt om i Sverige där vargen tagit tamboskap,
            avelsdjur eller husdjur har detta medfört att djurägarna många
            gånger inte orkar. De kan helt enkelt inte driva sin verksamhet
            vidare.
          </note>
          <note>
            Att gårdar tvingas lägga ned sin verksamhet är inte bara orättvist
            mot ägarna och problematiskt för företagandet på landsbygden i
            stort, utan det är också ett steg bakåt för svensk livsmedelsförsörjning
            och tillgången till lokala råvaror.
          </note>
          <note>
            I början av 1990-talet producerade vi väldigt många fler procent
            av landets livsmedel än vad vi gör i dag. Ändå är vi många fler
            svenskar i dag, men vi producerar alltså inte mer mat. Självförsörjningsgraden
            har sjunkit, och med det blir vi också mindre robusta. Med en
            högre självförsörjning blir vi mer robusta, till exempel när det
            gäller att kunna hantera olika typer av kriser, handelshinder
            eller för den delen pandemier.
          </note>
          <note>
            I Sverige saknar vi i dag tydliga strategiska inriktningar och
            ambitionsnivåer för en effektiv beredskapsplanering som skulle
            kunna skapa en sammanhållen totalförsvarsplanering. I går kom
            en utredning om ledning och styrning av det civila förvaret, men
            vad gäller just beredskapsplaneringen verkar vi ligga ljusår efter
            många andra kollegor runt om i Europa.
          </note>
          <note>
            Det vi dock vet är att företagare är skyldiga att hjälpa till,
            men man vet inte riktigt hur. Flera utredningar visar på att man
            behöver tillsätta ett näringslivsråd för totalförsvaret, men trots
            utredning på utredning får vi inte se något sådant på plats.
          </note>
          <note>
            Att vår livsmedelstillgång är sårbar är tydligt då vi har en
            låg självförsörjningsgrad och vi inte heller har tillräckliga
            beredskapslager eller planer för det.
          </note>
          <note>
            Fru talman! Vi har inte ens en drivmedelsförsörjning, vilket
            är centralt för att våra lantbrukare ska kunna fortsätta sin drift
            vid en eventuellt höjd beredskap.
          </note>
          <note>
            Jag har frågat landsbygdsministern vilka konkreta åtgärder som
            statsrådet avser att vidta för att Sverige ska klara målet i livsmedelsstrategin
            om att öka matproduktionen så att vi också blir mer robusta i
            kris och krig.
          </note>
          <note>
            Jag får mest svar om hur mycket pengar som satsas och så vidare,
            men jag får egentligen inga svar om hur man följer upp att det
            man satsar leder till önskat resultat. Jag håller med statsrådet
            om att det är avgörande för att fler ska vilja satsa på jordbruk
            att det upplevs som attraktivt och lönsamt, men hur avser statsrådet
            att hjälpa jordbrukarna så att det blir mer lönsamt?
          </note>
          <note>
            Anf. 143 Statsrådet JENNIE NILSSON (S):
          </note>
          <note>
            Fru talman! Tack så mycket, Alexandra Anstrell, för en viktig
            fråga!
          </note>
          <note>
            Den förra regeringen fattade beslut om livsmedelsstrategin. Det
            gjordes i den här kammaren i full enighet – samtliga av Sveriges
            politiska partier stod bakom det arbetet. Jag tror att det var
            väldigt viktigt. Det var första gången någonsin som Sverige fick
            en strategi för hur vi skulle jobba med utvecklingen av den här
            sektorn, och det är någonting som skiljer oss från länder som
            ligger längre fram och som vi sneglar avundsjukt på, till exempel
            Danmark eller Tyskland.
          </note>
          <note>
            Mycket av det som är ett problem är kopplat till lönsamhetsfrågorna,
            som jag för övrigt tror är den absolut enskilt viktigaste orsaken
            till varför någon företagare lägger ned sin verksamhet inom den
            här sektorn. Men en annan del av problemen är att man inte har
            gjort vad man skulle ha behövt göra för fem, tio eller femton
            år sedan. Vi har satsat för lite på forskning och innovation.
            Vi har satsat för lite på samverkan. Vi har satsat för lite på
            att ta vara på den potential som finns i att skapa premiumprodukter
            för en världsmarknad. Aktörerna har varit för små för att själva
            i någon större utsträckning kunna ta sig ut på en exportmarknad
            och så vidare.
          </note>
          <note>
            Alla de här sakerna identifierades kopplat till att man arbetade
            med livsmedelsstrategin. I tre olika handlingsplaner har vi omhändertagit
            den här typen av erfarenheter och de strategiskt viktiga satsningar
            som branschen tillsammans med myndigheter och andra identifierat
            för att öka lönsamheten på sikt. I det finns också en diskussion
            om att det ska märkas på gårdsnivå här och nu, och det behöver
            man givetvis förhålla sig till.
          </note>
          <note>
            Det är tråkigt om Alexandra Anstrell tycker att det är trist
            att höra hur mycket pengar regeringen satsar på det här, men jag
            tror att det ändå är lite viktigt att man vågar prioritera den
            här branschen så tydligt och göra så stora satsningar som vi nu
            faktiskt gör om man ska vända en utveckling som har varit negativ
            över väldigt lång tid.
          </note>
          <note>
            Jag kan konstatera att här finns fyra stora prioriterade områden.
            Det handlar om kompetensförsörjning, forskning och innovation,
            export och – nu glömde jag den fjärde – digitalisering, tror jag.
            De här områdena tror jag är avgörande på lång sikt.
          </note>
          <note>
            Jag kan också konstatera att i den senaste forskningspropositionen,
            som inte är en produkt som jag äger utan som givetvis ligger på
            hela forskningen, ökade andelen forskning på de gröna näringarna
            och landsbygds- och regionalutveckling kraftigt. Mer än 500 miljoner
            satsas under den här fyraårsperioden på detta. Det är väldigt
            efterlängtat av näringen att det säkerställs att man kan forska
            och titta på att utveckla affärsmodeller, produktionsmetoder,
            nya produkter, nya varor och nya tjänster. Det är grundläggande
            viktigt och sådant som Sverige är duktigt på. Det behöver vi ta
            vara på.
          </note>
          <note>
            Vi behöver också ta vara på erfarenheter från exempelvis pandemin
            och krisen. Vi är fortfarande mitt i en kris. Jag kan dela Alexandra
            Anstrells oro över att man ska kunna hantera fullkomliga nedstängningar.
            Pandemin har varit väldigt utmanande. Vi har hanterat livsmedelsförsörjningen
            på ett gott sätt eftersom Sverige inte är det enda land som inte
            är självförsörjande på livsmedel – jag skulle säga att inget land
            i EU är det – och därför fanns det ett gemensamt intresse av att
            hitta vägar för att hålla det öppet.
          </note>
          <note>
            Men vi behöver dra lärdom av det här och säkerställa att vi hanterar
            andra kriser minst lika väl eller bättre.
          </note>
          <note>
            Anf. 144 ALEXANDRA ANSTRELL (M):
          </note>
          <note>
            Fru talman! Tack, ministern, för svaret!
          </note>
          <note>
            Ministern säger att det ska vara möjligt för människor att bo
            och verka i sina gröna näringar på landsbygden. Jag håller verkligen
            med ministern om att det är viktigt. Men då måste man ju kunna
            få leva och verka utan att ständigt behöva vara rädd för rovdjursangrepp,
            hot och trakasserier från djurrättsterrorister eller annat.
          </note>
          <note>
            Ministern talar om att regeringen har vidtagit flera åtgärder
            såsom underhåll av rovdjursavvisande stängsel, flytt av betesdjur
            och vård av skadade djur, och det är ju bra. Men jag representerar
            Stockholms län här i riksdagen, och Stockholms län har väldigt
            mycket skärgård. Haninge består exempelvis till cirka 75 procent
            av vatten, och vargar är duktiga simmare. De som driver sin djurhållning
            vid vatten kan ju inte behöva stängsla in hela sin mark mot vattnet,
            eller hur menar ministern? Rent teoretiskt skulle det kunna betyda
            att vi behöver stängsla in stora delar av Stockholms skärgård.
            Så kan vi inte ha det ur vare sig ett äganderätts ‑ , ett strandskydds-
            eller ett allemansrättsperspektiv. Då krävs det lite andra metoder.
          </note>
          <note>
            Det ska vara möjligt för människor att bo och verka i sina gröna
            när ­ ingar på landsbygden. Ja, jag håller fortfarande med ministern.
            Men många lantbrukare är tusenkonstnärer, och en hel del av dem
            har både jordbruk och skogsbruk för att klara sig och för att
            det kanske är så gården ser ut.
          </note>
          <note>
            Om Skogsutredningens förslag som debatterades här innan skulle
            gå igenom som det ser ut i dag, hur ska man då tolka att det ska
            vara möjligt att bo och verka i sina gröna näringar på landsbygden?
            Hur ska det då vara möjligt att göra generationsväxlingar när
            exempelvis Skogsutredningen föreslår att man ska bakbinda skogsägare
            100 mil efter fjällgränsen?
          </note>
          <note>
            Fru talman! Jag har varit i kontakt med ett antal skogsägare
            uppe i Jämtland. En stor del av de utpekade fjällnära skogarna
            verkar på sina håll inte innehålla de värden som utredningen påstår
            att de gör. I utredningen sägs det att avsättningar inte behöver
            göras för biologisk och genetisk mångfald utan för deras värde
            som sammanhängande ekosystem. Problemet är bara att en hel del
            av det som utpekats inte hänger samman. Det fragmentiseras av
            till exempel skogsbilsvägnät.
          </note>
          <note>
            För mig blir det väldigt svårt att förstå hur det skulle kunna
            främja generationsväxlingar eller att man ska kunna bo och verka
            i sina gröna näringar på landsbygden. Hur avser ministern och
            regeringen att stärka den för att få ökad lönsamhet? Hur ska lantbrukare
            kunna överleva och bidra till en ökad självförsörjningsgrad om
            de motarbetas från så många håll?
          </note>
          <note>
            Ministern har tidigare i kväll sagt att vi ska ta beslut baserat
            på fakta och god kunskap. Upplever ministern att ministern har
            fått det med den skogsutredning som har lämnat sin rapport?
          </note>
          <note>
            Hur ska det ses som attraktivt och lönsamt när vi har ett stort
            antal lantbrukare och djurhållare som utsätts för hot och trakasserier?
            Det är för mig obegripligt. Hot, trakasserier, stöld, olaga intrång,
            gravskändning, mordbrand och skadegörelse riktas inte bara mot
            enskilda näringsidkare utan ofta mot deras familjer och närstående.
            Det är ganska vanligt förekommande. Senast i morse hörde jag på
            radion att polisen i syd trappar upp för att kunna nå det här
            än mer. Men det är ganska svårt för rättsväsendet att hantera,
            eftersom det ofta är maskerade personer. Familjers, näringslivs
            och livsmedelsförsörjningens existens hotas av att våra demokratiska
            principer sätts ur spel.
          </note>
          <note>
            Fru talman! Jag tror att ministern håller med mig om att brottsligheten
            mot djurhållare, politiker och jägare aldrig får normaliseras
            eller accepteras av ett samhälle. Men här behövs fler insatser.
            När kommer de?
          </note>
          <note>
            Anf. 145 Statsrådet JENNIE NILSSON (S):
          </note>
          <note>
            Fru talman! Jag börjar bakifrån. Jag håller helt och hållet med
            om att det är oacceptabelt att det förekommer brott och hot. Det
            finns ofta en politisk eller ideologisk agenda, på ett helt oacceptabelt
            sätt. Det kan aldrig accepteras av samhället. Därför har vi också
            vidtagit ett antal olika åtgärder. Vi har exempelvis sett till
            att det inte behövs tillstånd för att ha kameraövervakning på
            gård och sett över straffskalor och brottsrubriceringar. Det pågår
            just nu ett arbete på Regeringskansliet med att göra ännu mer
            av det. Man planerar också för att det under det här året ska
            komma någonting till riksdagen om en ytterligare upptrappning
            av det här. Jag tror att vi är överens om att det är helt oacceptabelt.
          </note>
          <note>
            Det är också viktigt att man jobbar med att givetvis undanröja
            sådant som är utmaningar och hinder för att bedriva verksamhet
            men också med sådant som bygger starka förutsättningar. Livsmedelsstrategins
            grundfundament handlar om att långsiktigt stärka livsmedelsproduktionen
            i Sverige. Den är viktig, och jag har redogjort för en del saker
            i den.
          </note>
          <note>
            Jag tror fortfarande att lönsamhet är det viktigaste för vi ska
            få ökad självförsörjningsgrad, för att det ska produceras mer
            i Sverige och för att se till att det blir en växande bransch
            som kan ta till vara sin fulla potential. Det finns andra frågor
            kopplat till det som också är viktiga och som inte har nämnts
            tidigare i debatten. Jag nämnde kort FOI-satsningen på mer än
            500 miljoner tidigare.
          </note>
          <note>
            Men vi har också ett sådant förslag som UTP. Det har nu kommit
            en utredning till riksdagen som handlar om otillbörliga handelsmetoder.
            Regeringen väljer nu att gå fram med ett förslag på området för
            att stärka de små aktörerna, primärproducenterna och livsmedelsförädlingssektorns
            möjligheter att få bättre betalt för det man producerar. Det skapas
            helt enkelt mer jämnstarka förhållanden i systemet mellan säljare
            och köpare. Det är grundläggande för att skapa lönsamhet i den
            kedjan, inte minst i primärproduktionen. Om man ska producera
            premiumprodukter måste man kun ­ na få betalt för dem.
          </note>
          <note>
            Sammantaget sker det nu mycket på området. Vi ser också glädjande
            trendbrott i utvecklingen. Jag ska inte hävda att det bara är
            livsmedelsstrategins förtjänst, men jag tror faktiskt att den
            bidrar. Det samlade värdet ökade med ungefär 1 procent mellan
            2019 och 2020 och närmar sig 64 miljarder, om jag kommer ihåg
            rätt. Att dra siffror ur huvudet nu är väl lite livsfarligt strax
            före klockan 23 och efter många timmars debatt, men om ingen skjuter
            mig om jag kanske har lite fel är det ändå ett betydande trendbrott.
            Vi ser också att mjölkinvägningen ökar för första gången på fem
            år.
          </note>
          <note>
            Svenska konsumenter väljer alltmer bort att äta kött. Den totala
            konsumtionen går alltså ned. Men för svenskt kött går den upp.
            Det som händer är alltså att importen på den sidan minskar. Slagsidan
            mellan importen och exporten är alltså till kraftig fördel för
            svenskt kött eftersom medvetna svenska konsumenter väljer att
            köpa kvalitativa produkter. Vi behöver job ­ ba med alla olika
            verktyg som bidrar till den typen av processer.
          </note>
          <note>
            Anf. 146 ALEXANDRA ANSTRELL (M):
          </note>
          <note>
            Fru talman! Tack, ministern!
          </note>
          <note>
            I rapporten som jag tidigare hänvisade till kommer man fram till
            att riskerna för sårbarhet för våra lantbrukare är ganska många.
            Det handlar främst om bristen på drivmedel, att det är svårt att
            hitta personal och att det finns få stora livsmedelsanläggningar.
            Vi har alltså inte en trygg drivmedelsberedskap i Sverige. Det
            är ett ganska stort problem. Och inga stör ­ re lösningar är på
            gång.
          </note>
          <note>
            Att det är svårt att hitta personal till lantbruk är också en
            stor fråga. Hur ska yrket kunna göras attraktivt när man beläggs
            med näringsförbud för en viss del av sin verksamhet, när man blir
            utsatt för hot och hat och när man får sina djur rivna av varg
            och andra rovdjur? Hur ska regeringen göra det attraktivt att
            vara lantbrukare? De arbetar dagligen för att öka vår självförsörjningsgrad,
            för att vi ska ha bra mat här i dag men också för en ökad robusthet
            i händelse av kris och krig. Hur avser regeringen att agera för
            att lantbrukarnas lönsamhet ska kunna öka nere på sista raden,
            så att man också ska kunna starta fler stora livsmedelsanläggningar?
          </note>
          <note>
            Lantbrukarna kliver varje dag upp tidigt på morgonen och driver
            sina gårdar med stolthet. De är inte bara ute efter lönsamhet
            utan har också en stolthet och en stor kärlek till jordbruket,
            till jorden och till sina djur.
          </note>
          <note>
            Anf. 147 Statsrådet JENNIE NILSSON (S):
          </note>
          <note>
            Fru talman! Min bild är att det finns en stor samstämmighet inom
            svensk politik om att det är en prioriterad fråga. Jag tolkar
            också samstämmigheten om att ta fram en livsmedelsstrategi som
            att vi alla i det läget idkade självkritik i någon mening för
            att vi inte tidigare hade haft långsiktiga strategier på plats.
            Vi konstaterade att det behövdes.
          </note>
          <note>
            Nu är det på plats. Men allt är givetvis inte bra i och med det.
            Det krävs långsiktiga, kontinuerliga och fortsatta investeringar
            i sådant som bygger de verksamheterna starkare. Det handlar om
            forskning och innovation, exportsatsningar, exportgodkännande,
            kompetensförsörjning, koppling mellan naturbruksgymnasium, yrkesvux
            och SLU och så vidare, för att adressera den typen av problem.
            Allt det pågår. Men det tar tid och kräver långsiktighet och uthållighet.
          </note>
          <note>
            Med det sagt ser vi positiva tendenser. På nästan alla områden
            ser vi en positiv utveckling. Man producerar mer, man har något
            bättre lönsamhet och framför allt ökar exporten mycket. Det är
            glädjande och väldigt viktigt, inte minst när vi pratar om att
            skapa förutsättningar för stora anläggningar.
          </note>
          <note>
            Sverige är många gånger, om man pratar om högkvalitativa premiumprodukter,
            en ganska liten marknad. Vi har all anledning att vara stolta
            över svensk produktion och vill att den ska kunna nå större marknader
            till bra pris, så att vi därmed kan fortsätta investera i det
            inhemska.
          </note>
          <note>
            Kris och krig har jag missat i varje inlägg. Det är viktigt.
            Jag tycker att vi ska lära oss av pandemin och identifiera de
            sårbarheter som finns i systemet: den stora andelen och beroendet
            av säsongsanställda är en sak. En annan är att säkerställa att
            vi exempelvis har insatsvaror som innebär att vi i händelse av
            krig eller total nedstängning kan öka produktionen eller om vi
            inte kan producera. Det kommer vi att återkomma med i det fortsatta
            arbetet med civilt försvar.
          </note>
          <note>
            Interpellationsdebatten var härmed avslutad.
          </note>
          <note>
            § 26 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2020/21:94 Särskilt investeringsutrymme för elnätsverksamhet
            – investeringar i ökad nätkapacitet
          </note>
          <note>
            2020/21:96 Dröjsmålstalan vid erkännande av yrkeskvalifikationer
          </note>
          <note>
            Redogörelse
          </note>
          <note>
            2020/21:RJ1 Stiftelsen Riksbankens Jubileumsfonds årsredovisning
            2020
          </note>
          <note>
            EU-dokument
          </note>
          <note>
            COM(2020) 789 Meddelande från kommissionen till Europaparlamentet,
            rådet, Europeiska ekonomiska och sociala kommittén SAMT Regionkommittén
            Strategi för hållbar och smart mobilitet – att sätta EU-transporterna
            på rätt spår för framtiden
          </note>
          <note>
            Motioner
          </note>
          <note>
            med anledning av skr. 2020/21:92 En god arbetsmiljö för framtiden
            – regeringens arbetsmiljöstrategi 2021–2025
          </note>
          <note>
            2020/21:3865 av Ali Esbati m.fl. (V)
          </note>
          <note>
            2020/21:3868 av Mats Green m.fl. (M)
          </note>
          <note>
            2020/21:3870 av Arman Teimouri m.fl. (L)
          </note>
          <note>
            2020/21:3871 av Sofia Damm m.fl. (KD)
          </note>
          <note>
            § 27 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 26 februari
          </note>
          <note>
            2020/21:508 Regeringens bilpolitik
          </note>
          <note>
            av Thomas Morell (SD)
          </note>
          <note>
            till miljö- och klimatminister Per Bolund (MP)
          </note>
          <note>
            2020/21:509 Regeringens narkotikapolitik
          </note>
          <note>
            av Niels Paarup-Petersen (C)
          </note>
          <note>
            till socialminister Lena Hallengren (S)
          </note>
          <note>
            2020/21:510 Elleveranser i Norrbotten
          </note>
          <note>
            av Lars Beckman (M)
          </note>
          <note>
            till statsrådet Anders Ygeman (S)
          </note>
          <note>
            2020/21:511 Projekt Malmporten
          </note>
          <note>
            av Mattias Karlsson i Luleå (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:512 Självförsörjning kontra sysselsättning
          </note>
          <note>
            av Tobias Andersson (SD)
          </note>
          <note>
            till finansminister Magdalena Andersson (S)
          </note>
          <note>
            2020/21:513 EU:s blyförbud och definitionen av våtmark
          </note>
          <note>
            av Alexandra Anstrell (M)
          </note>
          <note>
            till miljö- och klimatminister Per Bolund (MP)
          </note>
          <note>
            2020/21:514 Obehöriga lärare
          </note>
          <note>
            av Roger Haddad (L)
          </note>
          <note>
            till utbildningsminister Anna Ekström (S)
          </note>
          <note>
            2020/21:515 Försäkringskassans arbete med omvårdnadsbidraget
          </note>
          <note>
            av Bengt Eliasson (L)
          </note>
          <note>
            till statsrådet Ardalan Shekarabi (S)
          </note>
          <note>
            den 1 mars
          </note>
          <note>
            2020/21:516 Arbetssituationen på manuella biltvättar
          </note>
          <note>
            av Lars Beckman (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:517 Andelen invandrare bland de som begår våldtäkt
          </note>
          <note>
            av Tobias Andersson (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 28 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 26 februari
          </note>
          <note>
            2020/21:1971 Gotlandstrafiken
          </note>
          <note>
            av Sten Bergheden (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:1972 Sveriges rankning som gruvnation
          </note>
          <note>
            av Sten Bergheden (M)
          </note>
          <note>
            till näringsminister Ibrahim Baylan (S)
          </note>
          <note>
            2020/21:1973 Ett starkare näringsliv efter pandemin
          </note>
          <note>
            av Lotta Olsson (M)
          </note>
          <note>
            till näringsminister Ibrahim Baylan (S)
          </note>
          <note>
            2020/21:1974 Kyrkoantikvarisk ersättning
          </note>
          <note>
            av Cassandra Sundin (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:1975 Småskaligt fiske
          </note>
          <note>
            av Betty Malmberg (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:1976 Ökad psykisk ohälsa
          </note>
          <note>
            av Betty Malmberg (M)
          </note>
          <note>
            till socialminister Lena Hallengren (S)
          </note>
          <note>
            2020/21:1977 Enskilda avlopp och retention i mark
          </note>
          <note>
            av Betty Malmberg (M)
          </note>
          <note>
            till miljö- och klimatminister Per Bolund (MP)
          </note>
          <note>
            2020/21:1978 Åtgärder inför en tredje våg
          </note>
          <note>
            av Johan Hultberg (M)
          </note>
          <note>
            till socialminister Lena Hallengren (S)
          </note>
          <note>
            2020/21:1979 Åtgärder mot prostitution och människohandel
          </note>
          <note>
            av Emma Ahlström Köster (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:1980 Radikalisering och våldsbejakande extremism
          </note>
          <note>
            av Caroline Nordengrip (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:1981 Gemensamma energieffektiva lösningar
          </note>
          <note>
            av Rickard Nordin (C)
          </note>
          <note>
            till statsrådet Anders Ygeman (S)
          </note>
          <note>
            2020/21:1982 Trängselskatt och bildelningstjänster
          </note>
          <note>
            av David Josefsson (M)
          </note>
          <note>
            till finansminister Magdalena Andersson (S)
          </note>
          <note>
            2020/21:1983 Samhällskontraktet och socialförsäkringssystemet
          </note>
          <note>
            av Monika Lövgren (SD)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:1984 En svensk öppningsstrategi
          </note>
          <note>
            av Tobias Andersson (SD)
          </note>
          <note>
            till socialminister Lena Hallengren (S)
          </note>
          <note>
            2020/21:1985 Vinter-OS i Kina 2022
          </note>
          <note>
            av Björn Söder (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:1986 Initiativet Hållbar bolagsstyrning
          </note>
          <note>
            av Tobias Andersson (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:1987 Andelen invandrare bland dömda våldtäktsmän
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:1988 Taxiföretag som verkar över gränsen
          </note>
          <note>
            av Mats Sander (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:1989 Reduktionsplikten och Försvarsmaktens förmåga att
            försvara Sverige
          </note>
          <note>
            av Jörgen Berglund (M)
          </note>
          <note>
            till statsrådet Anders Ygeman (S)
          </note>
          <note>
            2020/21:1990 Det ökade antalet avslag på sjukintyg
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:1991 Vaccin mot covid-19
          </note>
          <note>
            av Ann-Christine From Utterstedt (SD)
          </note>
          <note>
            till socialminister Lena Hallengren (S)
          </note>
          <note>
            2020/21:1992 Utbyggnaden av laddinfrastruktur
          </note>
          <note>
            av Roger Hedlund (SD)
          </note>
          <note>
            till statsrådet Märta Stenevi (MP)
          </note>
          <note>
            2020/21:1993 Rättsstöd till kurdiska självstyret i Rojava
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:1994 Ställningstagande om narkotikaanvändare
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:1995 Klassaspekter i narkotikamissbruket
          </note>
          <note>
            av Jennie Åfeldt (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:1996 Bistånd till Uganda
          </note>
          <note>
            av Fredrik Malm (L)
          </note>
          <note>
            till statsrådet Per Olsson Fridh (MP)
          </note>
          <note>
            2020/21:1997 Lynetteholmen
          </note>
          <note>
            av Lina Nordquist (L)
          </note>
          <note>
            till statsrådet Anna Hallberg (S)
          </note>
          <note>
            2020/21:1998 Utredning av arbetsskadeförsäkringen
          </note>
          <note>
            av Ida Gabrielsson (V)
          </note>
          <note>
            till statsrådet Ardalan Shekarabi (S)
          </note>
          <note>
            den 1 mars
          </note>
          <note>
            2020/21:1999 Pandemihanteringen
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2020/21:2000 Kontrollerad dödshjälp
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2020/21:2001 Satsningarna på vissa bristyrken
          </note>
          <note>
            av Ulrika Jörgensen (M)
          </note>
          <note>
            till statsrådet Matilda Ernkrans (S)
          </note>
          <note>
            2020/21:2002 Socialministerns ställningstagande om munskydd
          </note>
          <note>
            av Björn Söder (SD)
          </note>
          <note>
            till socialminister Lena Hallengren (S)
          </note>
          <note>
            2020/21:2003 Elenergi från Norrland
          </note>
          <note>
            av Lotta Olsson (M)
          </note>
          <note>
            till statsrådet Anders Ygeman (S)
          </note>
          <note>
            2020/21:2004 Jämförelsemånad i förhållande till permitteringsmånad
          </note>
          <note>
            av Marléne Lund Kopparklint (M)
          </note>
          <note>
            till näringsminister Ibrahim Baylan (S)
          </note>
          <note>
            2020/21:2005 Personliga handläggare för företag hos Tillväxtverket
          </note>
          <note>
            av Marléne Lund Kopparklint (M)
          </note>
          <note>
            till näringsminister Ibrahim Baylan (S)
          </note>
          <note>
            2020/21:2006 Företagens rapportering till Tillväxtverket
          </note>
          <note>
            av Marléne Lund Kopparklint (M)
          </note>
          <note>
            till näringsminister Ibrahim Baylan (S)
          </note>
          <note>
            2020/21:2007 Ansökningar till och utbetalningar från Tillväxtverket
          </note>
          <note>
            av Marléne Lund Kopparklint (M)
          </note>
          <note>
            till näringsminister Ibrahim Baylan (S)
          </note>
          <note>
            2020/21:2008 Information från Tillväxtverket till butiksägare
          </note>
          <note>
            av Marléne Lund Kopparklint (M)
          </note>
          <note>
            till näringsminister Ibrahim Baylan (S)
          </note>
          <note>
            2020/21:2009 Sverige som gruvnation
          </note>
          <note>
            av Helena Antoni (M)
          </note>
          <note>
            till näringsminister Ibrahim Baylan (S)
          </note>
          <note>
            2020/21:2010 It-säkerheten och elförsörjningen
          </note>
          <note>
            av Lars Hjälmered (M)
          </note>
          <note>
            till statsrådet Anders Ygeman (S)
          </note>
          <note>
            2020/21:2011 Sjöfartens konkurrenskraft
          </note>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:2012 Digitala angrepp
          </note>
          <note>
            av Jimmy Ståhl (SD)
          </note>
          <note>
            till statsrådet Anders Ygeman (S)
          </note>
          <note>
            2020/21:2013 Sveriges totalförsvar och livsmedelsförsörjningen
          </note>
          <note>
            av Ann-Sofie Alm (M)
          </note>
          <note>
            till försvarsminister Peter Hultqvist (S)
          </note>
          <note>
            2020/21:2014 Skydd av våra lärare
          </note>
          <note>
            av Alexandra Anstrell (M)
          </note>
          <note>
            till utbildningsminister Anna Ekström (S)
          </note>
          <note>
            2020/21:2015 Plaståtervinning
          </note>
          <note>
            av Markus Wiechel (SD)
          </note>
          <note>
            till miljö- och klimatminister Per Bolund (MP)
          </note>
          <note>
            2020/21:2016 Techjättarna
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2017 Språkbruket i plenisalen
          </note>
          <note>
            av Markus Wiechel (SD)
          </note>
          <note>
            till finansminister Magdalena Andersson (S)
          </note>
          <note>
            2020/21:2018 Ställningstagande i fråga om användning av munskydd
          </note>
          <note>
            av Ann-Christine From Utterstedt (SD)
          </note>
          <note>
            till socialminister Lena Hallengren (S)
          </note>
          <note>
            2020/21:2019 Opartisk medicinsk bedömning för försäkringstagare
          </note>
          <note>
            av Marléne Lund Kopparklint (M)
          </note>
          <note>
            till statsrådet Åsa Lindhagen (MP)
          </note>
          <note>
            2020/21:2020 Åtgärder mot hundsmuggling
          </note>
          <note>
            av Kristina Yngwe (C)
          </note>
          <note>
            till statsrådet Jennie Nilsson (S)
          </note>
          <note>
            2020/21:2021 Åtgärdsprogram inom vattendirektivet
          </note>
          <note>
            av Kristina Yngwe (C)
          </note>
          <note>
            till miljö- och klimatminister Per Bolund (MP)
          </note>
          <note>
            2020/21:2022 Mötet med techjättarna
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2023 Uppföljning och kontroll av att maxantal i lokaler
            efterlevs
          </note>
          <note>
            av Björn Söder (SD)
          </note>
          <note>
            till socialminister Lena Hallengren (S)
          </note>
          <note>
            2020/21:2024 Regeringens nya gymnasieamnesti
          </note>
          <note>
            av Jonas Andersson i Skellefteå (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:2025 Lynetteholmen
          </note>
          <note>
            av Lina Nordquist (L)
          </note>
          <note>
            till miljö- och klimatminister Per Bolund (MP)
          </note>
          <note>
            2020/21:2026 Transportbidragets utformning
          </note>
          <note>
            av Eric Palmqvist (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:2027 Myndigheten för tillgängliga medier
          </note>
          <note>
            av Angelika Bengtsson (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:2028 Veterinärbristen
          </note>
          <note>
            av Staffan Eklöf (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:2029 Möjligheterna att genomföra försvarsbeslutet
          </note>
          <note>
            av Alexandra Anstrell (M)
          </note>
          <note>
            till försvarsminister Peter Hultqvist (S)
          </note>
          <note>
            § 29 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 26 februari
          </note>
          <note>
            2020/21:1870 Vattenförsörjningen vid attentat
          </note>
          <note>
            av Marléne Lund Kopparklint (M)
          </note>
          <note>
            till statsrådet Mikael Damberg (S)
          </note>
          <note>
            den 1 mars
          </note>
          <note>
            2020/21:1918 Övergreppen i Xinjiang
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            § 30 Kammaren åtskildes kl. 22 . 59 .
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 12 anf.
            37 (delvis) ,
          </note>
          <note>
            av tredje vice talmannen därefter till ajourneringen kl. 15.55,
          </note>
          <note>
            av andre vice talmannen därefter till och med § 19 anf. 95 (delvis)
            ,
          </note>
          <note>
            av tredje vice talmannen därefter till och med § 23 anf. 129
            (delvis) och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            EMMA PAAKKINEN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om kompletteringsval
          </note>
          <note>
            § 3 Meddelande om särskild debatt om gränshinder inom Norden
            och situationen i gränsregionerna
          </note>
          <note>
            § 4 Meddelande om frågestund
          </note>
          <note>
            § 5 Anmälan om subsidiaritetsprövningar
          </note>
          <note>
            § 6 Anmälan om fördröjda svar på interpellationer
          </note>
          <note>
            § 7 Ärenden för bordläggning
          </note>
          <note>
            § 8 Svar på interpellation 2020/21:400 om adoptioner från Chile
          </note>
          <note>
            Anf. 1 Socialminister LENA HALLENGREN (S)
          </note>
          <note>
            Anf. 2 JON THORBJÖRNSON (V)
          </note>
          <note>
            Anf. 3 Socialminister LENA HALLENGREN (S)
          </note>
          <note>
            Anf. 4 JON THORBJÖRNSON (V)
          </note>
          <note>
            Anf. 5 Socialminister LENA HALLENGREN (S)
          </note>
          <note>
            Anf. 6 JON THORBJÖRNSON (V)
          </note>
          <note>
            Anf. 7 Socialminister LENA HALLENGREN (S)
          </note>
          <note>
            § 9 Svar på interpellation 2020/21:418 om prioritetsordningen
            vid vaccination mot covid-19
          </note>
          <note>
            Anf. 8 Socialminister LENA HALLENGREN (S)
          </note>
          <note>
            Anf. 9 ARIN KARAPET (M)
          </note>
          <note>
            Anf. 10 NICKLAS ATTEFJORD (MP)
          </note>
          <note>
            Anf. 11 Socialminister LENA HALLENGREN (S)
          </note>
          <note>
            Anf. 12 ARIN KARAPET (M)
          </note>
          <note>
            Anf. 13 NICKLAS ATTEFJORD (MP)
          </note>
          <note>
            Anf. 14 Socialminister LENA HALLENGREN (S)
          </note>
          <note>
            Anf. 15 ARIN KARAPET (M)
          </note>
          <note>
            Anf. 16 Socialminister LENA HALLENGREN (S)
          </note>
          <note>
            § 10 Svar på interpellationerna 2020/21:321 och 440 om brottslighet
            som drabbar näringslivet
          </note>
          <note>
            Anf. 17 Statsrådet MIKAEL DAMBERG (S)
          </note>
          <note>
            Anf. 18 ALEXANDER CHRISTIANSSON (SD)
          </note>
          <note>
            Anf. 19 TOBIAS ANDERSSON (SD)
          </note>
          <note>
            Anf. 20 THOMAS MORELL (SD)
          </note>
          <note>
            Anf. 21 Statsrådet MIKAEL DAMBERG (S)
          </note>
          <note>
            Anf. 22 ALEXANDER CHRISTIANSSON (SD)
          </note>
          <note>
            Anf. 23 TOBIAS ANDERSSON (SD)
          </note>
          <note>
            Anf. 24 THOMAS MORELL (SD)
          </note>
          <note>
            Anf. 25 Statsrådet MIKAEL DAMBERG (S)
          </note>
          <note>
            Anf. 26 ALEXANDER CHRISTIANSSON (SD)
          </note>
          <note>
            Anf. 27 TOBIAS ANDERSSON (SD)
          </note>
          <note>
            Anf. 28 Statsrådet MIKAEL DAMBERG (S)
          </note>
          <note>
            § 11 Svar på interpellation 2020/21:360 om stölder och olaglig
            godstrafik
          </note>
          <note>
            Anf. 29 Statsrådet MIKAEL DAMBERG (S)
          </note>
          <note>
            Anf. 30 THOMAS MORELL (SD)
          </note>
          <note>
            Anf. 31 Statsrådet MIKAEL DAMBERG (S)
          </note>
          <note>
            Anf. 32 THOMAS MORELL (SD)
          </note>
          <note>
            Anf. 33 Statsrådet MIKAEL DAMBERG (S)
          </note>
          <note>
            Anf. 34 THOMAS MORELL (SD)
          </note>
          <note>
            Anf. 35 Statsrådet MIKAEL DAMBERG (S)
          </note>
          <note>
            § 12 Svar på interpellation 2020/21:385 om alternativ till förtida
            stängning av Bromma flygplats
          </note>
          <note>
            Anf. 36 Infrastrukturminister TOMAS ENEROTH (S)
          </note>
          <note>
            Anf. 37 MARIA STOCKHAUS (M)
          </note>
          <note>
            Anf. 38 THOMAS MORELL (SD)
          </note>
          <note>
            Anf. 39 BORIANA ÅBERG (M)
          </note>
          <note>
            Anf. 40 Infrastrukturminister TOMAS ENEROTH (S)
          </note>
          <note>
            Anf. 41 MARIA STOCKHAUS (M)
          </note>
          <note>
            Anf. 42 THOMAS MORELL (SD)
          </note>
          <note>
            Anf. 43 BORIANA ÅBERG (M)
          </note>
          <note>
            Anf. 44 Infrastrukturminister TOMAS ENEROTH (S)
          </note>
          <note>
            Anf. 45 MARIA STOCKHAUS (M)
          </note>
          <note>
            Anf. 46 Infrastrukturminister TOMAS ENEROTH (S)
          </note>
          <note>
            § 13 Svar på interpellation 2020/21:425 om åtgärder mot undermåliga
            fordon
          </note>
          <note>
            Anf. 47 Infrastrukturminister TOMAS ENEROTH (S)
          </note>
          <note>
            Anf. 48 THOMAS MORELL (SD)
          </note>
          <note>
            Anf. 49 Infrastrukturminister TOMAS ENEROTH (S)
          </note>
          <note>
            Anf. 50 THOMAS MORELL (SD)
          </note>
          <note>
            Anf. 51 Infrastrukturminister TOMAS ENEROTH (S)
          </note>
          <note>
            Anf. 52 THOMAS MORELL (SD)
          </note>
          <note>
            Anf. 53 Infrastrukturminister TOMAS ENEROTH (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 14 Svar på interpellation 2020/21:426 om tågpersonal som hotas
            och utsätts för våld
          </note>
          <note>
            Anf. 54 Infrastrukturminister TOMAS ENEROTH (S)
          </note>
          <note>
            Anf. 55 THOMAS MORELL (SD)
          </note>
          <note>
            Anf. 56 Infrastrukturminister TOMAS ENEROTH (S)
          </note>
          <note>
            Anf. 57 THOMAS MORELL (SD)
          </note>
          <note>
            Anf. 58 Infrastrukturminister TOMAS ENEROTH (S)
          </note>
          <note>
            Anf. 59 THOMAS MORELL (SD)
          </note>
          <note>
            Anf. 60 Infrastrukturminister TOMAS ENEROTH (S)
          </note>
          <note>
            § 15 Svar på interpellation 2020/21:433 om sprejskydd i tunga
            fordons stänkskärmar
          </note>
          <note>
            Anf. 61 Infrastrukturminister TOMAS ENEROTH (S)
          </note>
          <note>
            Anf. 62 THOMAS MORELL (SD)
          </note>
          <note>
            Anf. 63 Infrastrukturminister TOMAS ENEROTH (S)
          </note>
          <note>
            Anf. 64 THOMAS MORELL (SD)
          </note>
          <note>
            Anf. 65 Infrastrukturminister TOMAS ENEROTH (S)
          </note>
          <note>
            Anf. 66 THOMAS MORELL (SD)
          </note>
          <note>
            Anf. 67 Infrastrukturminister TOMAS ENEROTH (S)
          </note>
          <note>
            § 16 Svar på interpellation 2020/21:434 om arbetet med Norrbotniabanan
          </note>
          <note>
            Anf. 68 Infrastrukturminister TOMAS ENEROTH (S)
          </note>
          <note>
            Anf. 69 PATRIK JÖNSSON (SD)
          </note>
          <note>
            Anf. 70 Infrastrukturminister TOMAS ENEROTH (S)
          </note>
          <note>
            Anf. 71 PATRIK JÖNSSON (SD)
          </note>
          <note>
            Anf. 72 Infrastrukturminister TOMAS ENEROTH (S)
          </note>
          <note>
            Anf. 73 PATRIK JÖNSSON (SD)
          </note>
          <note>
            Anf. 74 Infrastrukturminister TOMAS ENEROTH (S)
          </note>
          <note>
            § 17 Svar på interpellation 2020/21:435 om försäljning av tågbiljetter
          </note>
          <note>
            Anf. 75 Infrastrukturminister TOMAS ENEROTH (S)
          </note>
          <note>
            Anf. 76 MARIA STOCKHAUS (M)
          </note>
          <note>
            Anf. 77 Infrastrukturminister TOMAS ENEROTH (S)
          </note>
          <note>
            Anf. 78 MARIA STOCKHAUS (M)
          </note>
          <note>
            Anf. 79 Infrastrukturminister TOMAS ENEROTH (S)
          </note>
          <note>
            Anf. 80 MARIA STOCKHAUS (M)
          </note>
          <note>
            Anf. 81 Infrastrukturminister TOMAS ENEROTH (S)
          </note>
          <note>
            § 18 Svar på interpellation 2020/21:381 om avverkningsanmälningar
          </note>
          <note>
            Anf. 82 Statsrådet JENNIE NILSSON (S)
          </note>
          <note>
            Anf. 83 MAGNUS OSCARSSON (KD)
          </note>
          <note>
            Anf. 84 Statsrådet JENNIE NILSSON (S)
          </note>
          <note>
            Anf. 85 MAGNUS OSCARSSON (KD)
          </note>
          <note>
            Anf. 86 Statsrådet JENNIE NILSSON (S)
          </note>
          <note>
            Anf. 87 MAGNUS OSCARSSON (KD)
          </note>
          <note>
            Anf. 88 Statsrådet JENNIE NILSSON (S)
          </note>
          <note>
            § 19 Svar på interpellation 2020/21:382 om rapportering till
            nötkreatursregistret
          </note>
          <note>
            Anf. 89 Statsrådet JENNIE NILSSON (S)
          </note>
          <note>
            Anf. 90 MAGNUS OSCARSSON (KD)
          </note>
          <note>
            Anf. 91 Statsrådet JENNIE NILSSON (S)
          </note>
          <note>
            Anf. 92 MAGNUS OSCARSSON (KD)
          </note>
          <note>
            Anf. 93 Statsrådet JENNIE NILSSON (S)
          </note>
          <note>
            Anf. 94 MAGNUS OSCARSSON (KD)
          </note>
          <note>
            Anf. 95 Statsrådet JENNIE NILSSON (S)
          </note>
          <note>
            § 20 Svar på interpellation 2020/21:386 om trygghetsskapande
            åtgärder för lantbrukare
          </note>
          <note>
            Anf. 96 Statsrådet JENNIE NILSSON (S)
          </note>
          <note>
            Anf. 97 MARLÉNE LUND KOPPARKLINT (M)
          </note>
          <note>
            Anf. 98 STEN BERGHEDEN (M)
          </note>
          <note>
            Anf. 99 Statsrådet JENNIE NILSSON (S)
          </note>
          <note>
            Anf. 100 MARLÉNE LUND KOPPARKLINT (M)
          </note>
          <note>
            Anf. 101 STEN BERGHEDEN (M)
          </note>
          <note>
            Anf. 102 Statsrådet JENNIE NILSSON (S)
          </note>
          <note>
            Anf. 103 MARLÉNE LUND KOPPARKLINT (M)
          </note>
          <note>
            Anf. 104 Statsrådet JENNIE NILSSON (S)
          </note>
          <note>
            § 21 Svar på interpellation 2020/21:387 om ökad svensk matproduktion
          </note>
          <note>
            Anf. 105 Statsrådet JENNIE NILSSON (S)
          </note>
          <note>
            Anf. 106 STEN BERGHEDEN (M)
          </note>
          <note>
            Anf. 107 MARLÉNE LUND KOPPARKLINT (M)
          </note>
          <note>
            Anf. 108 Statsrådet JENNIE NILSSON (S)
          </note>
          <note>
            Anf. 109 STEN BERGHEDEN (M)
          </note>
          <note>
            Anf. 110 MARLÉNE LUND KOPPARKLINT (M)
          </note>
          <note>
            Anf. 111 Statsrådet JENNIE NILSSON (S)
          </note>
          <note>
            Anf. 112 STEN BERGHEDEN (M)
          </note>
          <note>
            Anf. 113 Statsrådet JENNIE NILSSON (S)
          </note>
          <note>
            § 22 Svar på interpellationerna 2020/21:389 och 390 om beslutet
            om att inrätta en viltmyndighet
          </note>
          <note>
            Anf. 114 Statsrådet JENNIE NILSSON (S)
          </note>
          <note>
            Anf. 115 STEN BERGHEDEN (M)
          </note>
          <note>
            Anf. 116 MARLÉNE LUND KOPPARKLINT (M)
          </note>
          <note>
            Anf. 117 Statsrådet JENNIE NILSSON (S)
          </note>
          <note>
            Anf. 118 STEN BERGHEDEN (M)
          </note>
          <note>
            Anf. 119 MARLÉNE LUND KOPPARKLINT (M)
          </note>
          <note>
            Anf. 120 Statsrådet JENNIE NILSSON (S)
          </note>
          <note>
            Anf. 121 STEN BERGHEDEN (M)
          </note>
          <note>
            Anf. 122 MARLÉNE LUND KOPPARKLINT (M)
          </note>
          <note>
            Anf. 123 Statsrådet JENNIE NILSSON (S)
          </note>
          <note>
            § 23 Svar på interpellationerna 2020/21:393 och 398 om åtgärder
            för bättre djurskydd vid handel med djur
          </note>
          <note>
            Anf. 124 Statsrådet JENNIE NILSSON (S)
          </note>
          <note>
            Anf. 125 SOFIA WESTERGREN (M)
          </note>
          <note>
            Anf. 126 MARLÉNE LUND KOPPARKLINT (M)
          </note>
          <note>
            Anf. 127 Statsrådet JENNIE NILSSON (S)
          </note>
          <note>
            Anf. 128 SOFIA WESTERGREN (M)
          </note>
          <note>
            Anf. 129 MARLÉNE LUND KOPPARKLINT (M)
          </note>
          <note>
            Anf. 130 Statsrådet JENNIE NILSSON (S)
          </note>
          <note>
            Anf. 131 SOFIA WESTERGREN (M)
          </note>
          <note>
            Anf. 132 MARLÉNE LUND KOPPARKLINT (M)
          </note>
          <note>
            Anf. 133 Statsrådet JENNIE NILSSON (S)
          </note>
          <note>
            § 24 Svar på interpellation 2020/21:441 om stärkt miljöhänsyn
            i skogsbruket
          </note>
          <note>
            Anf. 134 JENNIE NILSSON (S)
          </note>
          <note>
            Anf. 135 ELIN SEGERLIND (V)
          </note>
          <note>
            Anf. 136 Statsrådet JENNIE NILSSON (S)
          </note>
          <note>
            Anf. 137 ELIN SEGERLIND (V)
          </note>
          <note>
            Anf. 138 Statsrådet JENNIE NILSSON (S)
          </note>
          <note>
            Anf. 139 ELIN SEGERLIND (V)
          </note>
          <note>
            Anf. 140 Statsrådet JENNIE NILSSON (S)
          </note>
          <note>
            § 25 Svar på interpellation 2020/21:449 om ökad matproduktion
            och lantbrukarnas villkor
          </note>
          <note>
            Anf. 141 Statsrådet JENNIE NILSSON (S)
          </note>
          <note>
            Anf. 142 ALEXANDRA ANSTRELL (M)
          </note>
          <note>
            Anf. 143 Statsrådet JENNIE NILSSON (S)
          </note>
          <note>
            Anf. 144 ALEXANDRA ANSTRELL (M)
          </note>
          <note>
            Anf. 145 Statsrådet JENNIE NILSSON (S)
          </note>
          <note>
            Anf. 146 ALEXANDRA ANSTRELL (M)
          </note>
          <note>
            Anf. 147 Statsrådet JENNIE NILSSON (S)
          </note>
          <note>
            § 26 Bordläggning
          </note>
          <note>
            § 27 Anmälan om interpellationer
          </note>
          <note>
            § 28 Anmälan om frågor för skriftliga svar
          </note>
          <note>
            § 29 Anmälan om skriftliga svar på frågor
          </note>
          <note>
            § 30 Kammaren åtskildes kl. 22.59.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
