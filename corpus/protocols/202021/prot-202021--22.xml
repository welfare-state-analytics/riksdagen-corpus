<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--22</head>
          <docDate when="2020-10-15 00:00:00">2020-10-15 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 24 september justerades.
          </note>
          <note>
            § 2 Avsägelse
          </note>
          <note>
            Tredje vice t almannen meddelade att Jonas Sjöstedt (V) avsagt
            sig uppdraget som ledamot av riksdagen från och med den 4 november.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2020/21: 53
          </note>
          <note>
            Till riksdagen
          </note>
          <note>
            Interpellation 2020/21:53 Ett tryggare tomträttssystem
          </note>
          <note>
            av Roger Hedlund (SD)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 13 november.
          </note>
          <note>
            Stockholm den 13 oktober 2020
          </note>
          <note>
            Justitiedepartementet
          </note>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            § 4 Anmälan om faktapromemoria
          </note>
          <note>
            Tredje vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2020/21:FPM6 Tillfällig förordning för att bekämpa sexuella övergrepp
            mot barn på nätet COM(2020) 568 till trafikutskottet
          </note>
          <note>
            § 5 Anmälan om återkallelse av proposition
          </note>
          <note>
            Tredje vice talmannen meddelade att regeringen genom skrivelse
            2020/21:40 återkallat prop. 2020/21:12 Särskilt investeringsutrymme
            för elnätsverksamhet .
          </note>
          <note>
            Skrivelsen lades till handlingarna.
          </note>
          <note>
            § 6 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2020/21:32 till utrikesutskottet
          </note>
          <note>
            2020/21:34 till civilutskottet
          </note>
          <note>
            § 7 Svar på interpellation 2020/21:22 om gängkriminaliteten
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <note>
            Fru talman! Louise Meijer har frågat mig om jag är beredd att
            ställa mig bakom förslaget att införa ett förbud mot deltagande
            i och samröre med kriminella gäng och ge den sittande G rundlagsutredningen
            i uppdrag att se över föreningsfriheten även i detta avseende.
            Hon har också frågat mig om jag är beredd att införa de övriga
            åtgärder som nämns i interpellationen för att bekämpa gängen.
          </note>
          <note>
            Brottsligheten i kriminella nätverk ska tryckas tillbaka med
            samhällets fulla kraft. Vi ska göra det på bred front genom att
            bekämpa både brotten och brottens orsaker. Det är precis vad regeringens
            34-punktsprogram mot gängkriminaliteten handlar om. Vi ger nya
            verktyg till myndigheterna, vi skärper straffen och vi vidtar
            åtgärder mot tystnadskulturen. Men vi ser också till att vi får
            ett bra och långsiktigt brottsförebyggande arbete.
          </note>
          <note>
            Rättsväsendet i Sverige har genomgått en omfattande utveckling
            de senaste åren. Polismyndigheten växer, och vi var vid halvårsskiftet
            halvvägs mot målet om 10 000 fler polisanställda år 2024. Polisens
            kamerabevakning har ökat betydligt, och myndigheten har också
            fått fler verktyg i sitt arbete. Det handlar till exempel om ett
            nytt hemligt tvångsmedel – hemlig dataavläsning – som gör det
            möjligt att komma åt mer information än tidigare , bland annat
            krypterad datatrafik. Straffen har skärpts för allvarliga vålds-
            och vapenbrott, och kriminalvården byggs ut.
          </note>
          <note>
            Nästa år planerar Polismyndigheten att sätta upp ytterligare
            150 kameror. I slutet av den här månaden ska en utredare lämna
            förslag som förbättrar polisens möjligheter att göra husrannsakan
            för att leta efter vapen och andra farliga föremål. Vi inväntar
            också utredningsförslag som förbättrar möjligheterna att ta brottsvinster
            från kriminella. Inom kort kommer vi dessutom att tillsätta en
            utredning för att utöka möjligheterna att använda hemliga tvångsmedel
            i fråga om grov och organiserad brottslighet.
          </note>
          <note>
            Regeringen förhindrar även unga att hamna i gängkriminalitet.
            För att det brottsförebyggande arbetet ska bli framgångsrikt behöver
            samhället samverka på alla nivåer. Många typer av åtgärder behöver
            sättas in. Regeringen har tagit initiativ till att utreda hur
            ett kommunalt ansvar för det brottsförebyggande arbetet kan regleras
            i lag och organiseras på lokal nivå. Regeringens politik innefattar
            också långsiktiga satsningar på skolor och socialtjänst i utsatta
            områden samt tidiga och samordnade insatser för barn och unga
            i riskzon. Men det handlar även om att socialtjänsten i fler fall
            och i fler situationer ska kunna ingripa utan samtycke.
          </note>
          <note>
            Utredningar pågår om skärpta straff för bland annat brott med
            kopplingar till kriminella uppgörelser, narkotikaförsäljning,
            övergrepp i rättssak och för dem som involverar unga i kriminalitet.
            Även kronvittnen och anonyma vittnen utreds. Vi har också vidtagit
            flera straffrättsliga åtgärder som innebär begränsningar och kontroll
            av var dömda brottslingar får och inte får vistas.
          </note>
          <note>
            Dessutom har det nyligen remitterats förslag om slopad straffrabatt
            för 18–20-åringar för brott med minimistraff ett års fängelse
            eller mer.
          </note>
          <note>
            Den satsning mot gängkriminaliteten som regeringen nu genomför
            är de n mest omfattande någonsin i Sverige, och den angriper brottsligheten
            från flera håll samtidigt .
          </note>
          <note>
            Att kriminalisera deltagande i eller samröre med kriminella nätverk
            skulle dock kräva mycket utredningsresurser för ett magert resultat
            när det gäller att hitta luckor i strafflagstiftningen. Det befintliga
            regelverket, med medverkansregleringen och med försöks-, förberedelse-
            och stämplingsbrott, innebär att praktiskt taget alla handlingar
            som bidrar till ett kriminellt gängs verksamhet redan är kriminaliserade.
          </note>
          <note>
            Det kan därför ifrågasättas om åtgärden skulle tillföra något.
            När det gäller deltagande i kriminella nätverk rör det sig dessutom
            om en grundlagsändring som skulle ta mycket lång tid att genomföra.
            Det vi i stället måste prioritera är effektiva och träffsäkra
            åtgärder mot de kriminella nätverken som gör skillnad. Min utgångspunkt
            är att detta i första hand ska ske inom grundlagens nuvarande
            ramar.
          </note>
          <note>
            Vi gör just detta. Steg för steg fortsätter vi att skärpa och
            förändra lagstiftningen, och våra åtgärder slår hårt mot de kriminella
            nätverken. I den nyligen överlämnade propositionen om straffskärpningar
            för innehav och smuggling av illegala vapen och explosiva varor
            är en generell utgångspunkt att de nya straffskärpningarna ska
            träffa kriminella nätverk särskilt hårt. Till det som görs på
            straffrättens område hör även de utredningar och åtgärder som
            jag nämnde tidigare.
          </note>
          <note>
            Det viktigaste just nu är att vidta åtgärder som verkligen får
            effekt.
          </note>
          <note type="speaker">
            Anf. 2 LOUISE MEIJER (M):
          </note>
          <note>
            Fru talman! Tack, justitieministern, för svaret! Den grova gängbrottsligheten
            har ökat och blivit värre under de senaste åren. Vi vet att många
            är ansvariga för det vi ser i dag, men samtidigt går det att konstatera
            att utvecklingen har eskalerat under den socialdemokratiskt ledda
            regeringen och under justitieminister Morgan Johanssons tid som
            just justitieminister.
          </note>
          <note>
            Skjutningarna har under den här tiden på många håll blivit vardag,
            och under de senaste fyra åren har fler än 150 personer dödats
            i över 1 100 skjutningar. Vi vet att det skjuts tio gånger fler
            i Sverige än i Tyskland bland unga män – tio gånger fler!
          </note>
          <note>
            De brottsbekämpande myndigheterna har svårigheter att upprätthålla
            lag och ordning. Det är väl känt, får man väl ändå säga, och en
            problembild som man får hoppas att vi är överens om. För inte
            alltför länge sedan rapporterades det om att gänggrupperingar
            hade ett möte i centrala Göteborg. Polisen åkte dit, men ingen
            arresterades och ingen greps. Det är naturligtvis otroligt bekymmersamt
            när man i rapport efter rapport får uppleva att rättsväsendet,
            polisen och samhället inte klarar att sätta hårt mot hårt. Vi
            måste skapa förutsättningar för att göra just detta.
          </note>
          <note>
            Låt mig peka på ytterligare ett nedslående faktum. I Danmark
            finns det färre gängkriminella totalt än det finns i Stockholms
            län. I en viss region i Sverige finns det alltså fler gängkriminella
            till antalet än det finns i hela vårt grannland.
          </note>
          <note>
            Samhällsutvecklingen visar att vi behöver arbeta på ett förändrat
            sätt. Det handlar inte om att gå in och dutta i regler och göra
            små förändringar, utan det handlar om att se till att vi får mönsterbrytande
            verktyg och mönsterbrytande åtgärder på plats.
          </note>
          <note>
            För den sakens skull vill vi från Moderaterna bland annat se
            till att kriminalisera och se över om man kan kriminalisera deltagande
            i gäng. Det vill vi göra genom att man lägger in detta i Grundlagsutredningen,
            som bland annat tittar på kriminalisering av deltagande i terroristorganisa
            t io ­ ner. Det här säger justitieministern nej till. Moderaterna
            har presenterat ett omfattande tiopunktsprogram, och utöver det
            har vi 40 förslag för att kom ­ ma åt den grova organiserade brottsligheten
            och gängkriminaliteten i Sverige. Men justitieministern säger
            nej också till dessa förslag.
          </note>
          <note>
            Jag har frågat justitieministern om han är beredd att lägga in
            ett sådant direktiv i Grundlagsutredningen för att kunna få en
            kriminalisering av deltagande i gäng på plats. Svaret är nej.
            Jag har frågat om han ställer sig bakom övriga punkter i Moderaternas
            tiopunktsprogram för att bekämpa gängkriminaliteten. Jag uppfattar
            att svaret är nej. Han hänvisar i stället till andra åtgärder
            och till 34-punktsprogrammet.
          </note>
          <note>
            34-punktsprogrammet är bra, men det är inte tillräckligt. Ytterligare
            ett problem vi ser med programmet är att vi egentligen inte vet
            vad slutprodukten kommer att vara. Det hela ska kompromissas med
            ett regeringsparti som inte delar den problemformulering som jag
            hoppas att jag och åtminstone justitieministern kan vara överens
            om. Man kan bara ta det här med straffrabatten för unga. Det var
            kanske inte det önskvärda utfallet och det som justitieministern
            hade hoppats på, om jag förstod honom rätt tidigare i debatterna.
          </note>
          <note>
            Så varför inte testa? Varför inte komma överens tillsammans om
            hur vi kan bekämpa gängkriminaliteten och införa de här åtgärderna,
            som är mönsterbrytande?
          </note>
          <note type="speaker">
            Anf. 3 Justitie- och migrationsminister MORGAN JOHANSSON (S):
          </note>
          <note>
            Fru talman! Precis en sådan process hade vi ju för ett år sedan,
            när vi satt och förhandlade om just detta program, dessa 34 punkter.
            Moderaterna satt vid förhandlingsbordet. Men när vi skulle slutföra
            det, när vi hade ett nytt bud och Mikael Damberg och jag skulle
            förankra det hos Moderaterna, fick vi plötsligt höra att ni inte
            ville träffa oss mer. Ni ville inte fortsätta förhandlingarna.
            När vi sökte er under den helg då vi skulle förhandla var det
            radiotystnad i flera timmar. Till slut ringde ni och sa: Nej,
            vi vill inte göra upp om någonting. Vi vill inte ens titta på
            ert bud. Vi vill inte fortsätta förhandlingarna.
          </note>
          <note>
            Så där gör ju Moderaterna nu för tiden. När vi bjuder in till
            förhandlingar sitter ni med ett tag, men efter ett tag orkar ni
            inte driva det vidare utan reser er från förhandlingsbordet. Det
            är legio nu, skulle jag vilja säga. Även uppgörelser som vi gjort
            med Moderaterna tidigare har ni brutit och lämnat. Så fungerar
            Moderaterna nu för tiden.
          </note>
          <note>
            Om Louise Meijer har kritik mot 34-punktsprogrammet kunde den
            kritiken ha förts fram då, och så kunde vi ha haft en diskussion
            då och kanske kunnat komma överens. Men det ville ni inte.
          </note>
          <note>
            Jag påstår att det 34-punktsprogram som vi nu går fram med är
            det mest omfattande som någon regering har gått fram med. Det
            omspänner en lång rad områden. Naturligtvis är grunden den stora
            polisutbyggnad som vi nu genomför. Vi är på väg mot 10 000 fler
            poliser fram till 2024. Vi har redan nått halvvägs till det målet.
            Just nu har vi fler poliser i Sverige än vi någonsin har haft.
          </note>
          <note>
            Vi har gjort en lång rad straffskärpningar. Sedan vi tillträdde
            har vi genomfört ett femtiotal straffskärpningar och nykriminaliseringar
            – grov misshandel, grov utpressning, grovt rån, grovt våld mot
            tjänsteman, grov våldtäkt, grovt vapenbrott, allvarliga narkotikabrott,
            grovt olaga hot. Mord har vi skärpt straffen för. Jag skulle kunna
            fortsätta hela anförandet ut med att räkna upp alla straffskärpningar
            som vi har gjort och allt vi har arbetat med på straffrättens
            område.
          </note>
          <note>
            Louise Meijer säger att det inte får någon effekt, men det är
            ju precis det vi har sett de senaste åren. Antalet fängelseår
            som svenska domstolar dömer ut har ökat kraftigt bara de senaste
            två åren, med nästan 25 procent. Förra året dömdes det ut över
            10 000 fängelseår, vilket var en ökning. Nu dömer vi alltså fler,
            och vi dömer också fler till längre fängelsestraff än tidigare.
            Det ser man i kriminalvården – ungefär 1 000 fler frihetsberövade
            på två år. Vi har 100 procents beläggning på både fängelser och
            häkten de senaste åren.
          </note>
          <note>
            Ingen regering har alltså skärpt straffen mer och utökat straffrätten
            mer än vad vi har gjort – särskilt, skulle jag säga, med inriktning
            på gängkriminalitet. Och det fortsätter vi med nu, med 34-punktsprogrammet
            som botten.
          </note>
          <note>
            Då säger Moderaterna, som själva inte ens gjorde bråkdelen av
            allt som vi har gjort, att de vill göra ytterligare någon liten
            marginell straffrättsförändring här, som då tydligen ska göra
            underverk. Jag påstår att det förslag som ni nu kommer med inte
            skulle det. Så gott som allt som bidrar till ett kriminellt gängs
            verksamhet är ju redan kriminaliserat – naturligtvis brotten i
            sig men också förberedelse till brott, försök till brott, stämpling
            till brott och medverkan till brott. Allt det där är redan kriminaliserat.
          </note>
          <note>
            Dessutom skulle det ni föreslår kräva en grundlagsändring, och
            det kommer vi ändå inte att kunna genomföra före nästa val. Vad
            vi då talar om är någonting som skulle kunna träda i kraft 2027.
            Vi talar alltså om en marginell förändring, inte stort mer än
            ett slag i luften, som skulle träda i kraft om sju år. Det är
            den diskussionen som Moderaterna nu lyfter upp.
          </note>
          <note>
            Jag tror, fru talman, att vi måste agera mycket mer kraftfullt
            och mycket snabbare än så. Det är 34-punktsprogrammet ett exempel
            på.
          </note>
          <note type="speaker">
            Anf. 4 LOUISE MEIJER (M):
          </note>
          <note>
            Fru talman! Stolt men inte nöjd – så löd en summering från en
            tidigare socialdemokrat. I dag hör vi justitieministern vara både
            stolt och nöjd över vad han menar är åtgärder som hindrar den
            utveckling mot ökad otrygghet som vi ser i dag. Vi vet att otryggheten
            tidigare har legat stabilt, men i den senaste nationella trygghetsmätningen
            har den ökat. Då passar justitieministern på att i debatten rabbla
            upp allt man har gjort för att komma till rätta med situationen.
            Men inte kan man väl vara nöjd med hur det ser ut i Sverige i
            dag?
          </note>
          <note>
            Bland unga män i åldern 16–19 ökar oron för personrån. Sedan
            2017 har den ökat med 11 procent. Vi vet att var femte ung kille
            numera är rädd att bli rånad. Vi vet också att det hänger ihop
            med att det faktiskt finns en ökad utsatthet för personrånen.
            Och inte nog med att killar blir rånade, det är också barn som
            rånar andra barn. Den typen av anmälningar har ökat med 30 procent
            under 2019.
          </note>
          <note>
            Under justitieministerns tid har utvecklingen gått från att otryggheten
            varit något som präglat storstäder med utanförskapsområden till
            att nu nästan varje liten och medelstor svensk stad upplever att
            kriminalitet och otrygghet är en del av stadsbilden.
          </note>
          <note>
            Låt oss ta ett exempel från vår gemensamma hemstad Lund. I Lund
            hade vi problem med personrån i stadsparken för ett par år sedan
            – otroligt bekymmersamt! Numera ser vi hur tjejer inte vågar ta
            sig hem själva på kvällarna, till exempel från studentnationer,
            eftersom de är rädda för sin säkerhet. Man har till och med startat
            ett ideellt initiativ i Lund som heter Tjejskjutsen. Jag tycker
            att det är lovvärt – det är bra att tjejer kan hjälpa andra tjejer
            att komma hem sent på kvällarna – men att det ska behövas i dagens
            Sverige!
          </note>
          <note>
            Att i en sådan situation säga att man är nöjd och tycka att det
            man har gjort är tillräckligt och att allt redan är kriminaliserat
            kan man väl ändå inte göra.
          </note>
          <note>
            Jag tror också att det är fel att säga att Moderaternas förslag
            handlar om marginella förändringar. På totalen handlar det inte
            om marginella förändringar. På totalen handlar det om dubbla straff
            för gängkriminella – knappast en marginell förändring. Ett system
            med visitationszoner är knappast en marginell förändring. Anonyma
            vittnen är knappast en marginell förändring. Att kriminalisera
            deltagande så att man som gäng inte kan hålla möten mitt i centrala
            Göteborg – helt absurt – är inte en marginell förändring.
          </note>
          <note>
            Vi vill ge polisen kraftigt förstärkta möjligheter att avlyssna
            och övervaka gängmedlemmar. Vi vill att fler ska bli LVU-omhändertagna.
            Vi vill att sekretessen mellan myndigheter ska kunna brytas så
            att man kan dela med sig av relevant information för att förhindra
            att unga, men också vux ­ na, dras in i brottslighet. Vi vill
            se till att alla myndigheter bekämpar gängkriminalitet och att
            fler gängkriminella utvisas från Sverige.
          </note>
          <note>
            Det är synd att justitieministern säger att Moderaterna efter
            ett tag ger sig av från förhandlingsbordet. Det är inte riktigt
            med verkligheten överensstämmande. Det som händer efter ett tag
            är att Socialdemokraterna har pratat med Miljöpartiet och att
            Miljöpartiet då hotar med att utlysa en regeringskris. Därför
            kommer det helt plötsligt ett nytt förslag som kan leda till sämre
            möjligheter att låsa in unga brottslingar eller till att invandringen
            ökar, och så presenterar man det som ett nytt förslag till Moderaterna.
          </note>
          <note>
            Nej, Moderaterna kommer inte att förhandla om sämre förutsättningar
            att reda upp i den här röran som vi just nu ser i Sverige.
          </note>
          <note type="speaker">
            Anf. 5 Justitie- och migrationsminister MORGAN JOHANSSON (S):
          </note>
          <note>
            Fru talman! Så där var det inte alls när vi förhandlade om 34-punktsprogrammet.
            Vi förhandlade och lade fram tre eller till och med fyra bud för
            de övriga partierna, och sedan tog vi punkt efter punkt. När vi
            skulle få ihop ett slutresultat fick vi bara höra från Moderaterna
            att ni inte ville träffa oss mer, trots att ni inte ens hade sett
            slutbudet. Det var så det var. Det är ett typexempel på hur Moderaterna
            agerar nu för tiden. Moderaterna vill inte göra blocköverskridande
            överenskommelser längre. Det beror inte på att det är vi som inte
            eftersträvar det; tvärtom är vi angelägna om det.
          </note>
          <note>
            Detta är något nytt. Förra mandatperioden kunde vi göra sådana
            blocköverskridande överenskommelser. Vi gjorde upp med övriga
            partier i en lång rad ärenden – migrationspolitiken, åtgärder
            mot terrorism, mitt område krigsmaterielexporten och många andra
            saker. Nu är det dock någonting som har hänt hos Moderaterna så
            att ni inte vill göra upp.
          </note>
          <note>
            Det spelar kanske inte någon roll för sakfrågan just nu. Det
            34-punktsprogram som vi nu går fram med är ju fullödigt i den
            meningen att det flyttar fram positionerna ännu mer än vad vi
            redan har gjort. Vi gjorde mer än någon annan regering under den
            förra mandatperioden, och nu fullföljer vi det.
          </note>
          <note>
            Vi fokuserar på sådant som verkligen kan få effekt. Vi fullföljer
            polisutbyggnaden, som jag har sagt, och vi ser till att resurssätta
            polisen på ett sådant sätt att vi kommer att klara den uppgången.
            Vi utbildar nu tre gånger så många poliser som Moderaterna gjorde
            och startar två nya polisutbildningar: en i Borås och en i Malmö.
          </note>
          <note>
            Vi fullföljer den stora satsningen på kameraövervakning. 450
            nya kameror har satts upp bara de senaste åren, och det tillkommer
            ytterligare 150 nästa år. Det är full fart också på den delen.
            Poliser i yttre tjänst ska få uniformskameror. Det är 8 000 kameror
            som ska ut i den delen, och vi fullföljer det.
          </note>
          <note>
            Vi fullföljer det som vi talade om med ökade häktningsmöjligheter,
            det vill säga att se på de brott som de gängkriminella typiskt
            sett begår och öka möjligheten till häktning i väntan på rättegång
            så att de kriminella frihetsberövas.
          </note>
          <note>
            Vi ökar möjligheterna till hemlig avlyssning så att vi kan lyssna
            på kommunikationen mellan de gängkriminella. Det senaste vi gjort
            är detta med hemlig dataavläsning som vi nu har på plats och som
            innebär att man också kan lyssna på krypterad information.
          </note>
          <note>
            Vi inför vistelseförbud i en del avseenden. Det som trädde i
            kraft nu häromsistens var att villkorlig frigivning under sista
            tiden som straffet avtjänas också kan förenas med ett vistelseförbud
            som övervakas med fotboja. Man säger helt enkelt: Du får inte
            lov att uppehålla dig på vissa platser. Det kan vara på ett torg
            eller i närheten av ett tidigare brottsoffer. Det kan man styra
            över, och det inför vi.
          </note>
          <note>
            Vi inför också möjlighet till vistelseförbud för dem som döms
            till skyddstillsyn. De kommer också att övervakas med fotboja.
          </note>
          <note>
            Det här är bara ett axplock av allt det vi gör.
          </note>
          <note>
            Om jag skulle se framåt på vad vi behöver bli ännu bättre på
            handlar det om två saker som jag vill lyfta fram. Den ena är att
            jag tror att vi behöver bli ännu bättre på att gå på pengarna
            hos de kriminella gängen och ta deras klockor, bilar, guldkedjor
            och kontanter. Det är någonting som verkligen känns för de gängkriminella.
            Operation Rimfrost hade ett sådant element. Vi beslagtog då över
            10 miljoner i kontanter, över 30 bilar, ett antal fina klockor
            och mycket annat.
          </note>
          <note>
            Vi har en särskild utredning som tittar på att utvidga förverkandemöjligheterna
            ännu mer. Den delen vill vi lyfta fram.
          </note>
          <note>
            Den andra saken som jag vill lyfta fram – och här är dessvärre
            Moderaterna helt tomma på politik – är att förebygga brott och
            bryta nyrekryteringen till kriminella gäng. Där måste vi också
            bli betydligt bättre än vad vi är i dag.
          </note>
          <note type="speaker">
            Anf. 6 LOUISE MEIJER (M):
          </note>
          <note>
            Fru talman! Jag tycker att det är uppenbart att Socialdemokraterna
            inte klarar av att reda ut den här situationen. Justitieministern
            föreslår saker och är framåtsyftande i sitt inlägg, och det tycker
            jag är bra. Men farhågan är att det inte kommer att bli så som
            Socialdemokraterna vill, för man kommer att återvända efter förhandling
            med Miljöpartiet, Vänsterpartiet och Centerpartiet och inte ha
            landat där ministern nu säger att man vill landa. Det är det som
            är det tråkiga med den här regeringen och med styret i dagsläget.
            Man klarar inte att reda ut Sveriges stora problem.
          </note>
          <note>
            En sak som inte rör det nationella lika mycket som det kommunala
            är det här med kamerorna, som justitieministern själv lyfte fram
            i sitt inlägg.
          </note>
          <note>
            I Staffanstorps kommun, en grannkommun till Lund, ser man att
            när man lägger in en ansökan till Datainspektionen om att få inrätta
            och sätta upp kameror tar det inte längre bara sex månader utan
            tolv månader för Datainspektionen att fatta ett beslut. Då kan
            ju den hotspot som man vill bevaka redan ha eskalerat eller ha
            avvecklats, och brotten kan ha flyttat någon annanstans. Det finns
            alltså många skäl för justitieministern att se över hur man ska
            komma till rätta med de långa handläggningstiderna hos Datainspektionen.
          </note>
          <note>
            Samma sak är det när det gäller ordningsvakter, som också är
            ett kommunalt verktyg i den brottsbekämpande verksamheten. Där
            ser vi att vi har en förlegad lagstiftning. Man kan inte ansöka
            om att ordningsvakter ska få patrullera hela kommunen, utan det
            måste vara avgränsade områden. Man ser att ordningsvakter inte
            får ta in och transportera stökiga personer till exempelvis polisen.
            Det är också saker som behöver förändras.
          </note>
          <note>
            Kan justitieministern tänka sig att genomföra d e här två sakerna,
            alltså att minska handläggningstiderna och att förändra reglerna
            för ordningsvakter?
          </note>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <note>
            Fru talman! I båda de frågorna slår Louise Meijer in öppna dörrar.
            När det gäller kameraövervakningen har vi redan satt till ökade
            resurser till Datainspektionen. Vi har dessutom sett till att
            brottsbekämpande myndigheter inte längre behöver ha tillstånd,
            vilket innebär att arbetsbördan lättar för Datainspektionen. Nu
            minskar alltså handläggningstiderna på den myndigheten.
          </note>
          <note>
            När det gäller ordningsvakterna har vi också tillsatt en översyn
            just om befogenheter och hur ordningsvakter ska kunna jobba framöver.
          </note>
          <note>
            De frågorna är alltså också omhändertagna, skulle jag vilja säga.
          </note>
          <note>
            Huvudfrågan här är egentligen: Hur ska man göra brett för att
            komma åt den här typen av kriminalitet? När jag besöker de utsatta
            områdena, oftast i samverkan med polisen, säger polisen i de utsatta
            områdena ofta tre saker. De säger: ”Ja, vi behöver bli fler.”
            Det behövs fler poliser. Och så säger de: ”Vi behöver ha bättre
            verktyg.” Det kan handla om häktnings ­ möjligheter, hemliga tvångsmedel,
            kameror och annat. Men sedan säger de en sak till: ”Tänk på att
            det inte bara handlar om oss poliser.” Ska det här fungera och
            vi ska kunna bryta nyrekryteringen till de kriminella gäng ­ en
            måste socialtjänsten och fritidsverksamheten fungera på ett bra
            sätt, och skolan i det utsatta området måste vara av absolut toppklass.
            Då måste vi också vara beredda att avsätta pengar till det. Då
            måste man också ha ett bra samarbete med civilsamhället, med idrotten
            och föreningslivet i övrigt. Hela samhället måste dra åt rätt
            håll.
          </note>
          <note>
            Det är precis det helhetsintrycket som vi har i vår politik,
            menar jag, men som Moderaterna tyvärr saknar. Det finns inte särskilt
            mycket brottsförebyggande arbete, och i er senaste budget skär
            ni också ned på riktade statsbidrag just till skolan i de här
            områdena med 400 miljoner kronor.
          </note>
          <note>
            Helheten behövs – inte bara det brottsbekämpande arbetet utan
            faktiskt också det brottsförebyggande. Det är viktigt.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2020/21:29 om vård i livets slutskede
          </note>
          <note type="speaker">
            Anf. 8 Socialminister LENA HALLENGREN (S):
          </note>
          <note>
            Fru talman! Ann-Christine From Utterstedt har frågat mig om jag
            har för avsikt att låta utreda huruvida felaktiga beslut om att
            sätta in palliativ vård av äldre covid-19-patienter på äldreboenden
            tagits och vilka åtgärder jag avser att vidta om felaktiga bedömningar
            och beslut om palliativ vård konstateras i en sådan utredning.
          </note>
          <note>
            Jag vill börja med att understryka att hälso- och sjukvård ska
            ges på lika villkor i Sverige. Alla, oavsett ålder, har samma
            rätt till en individuell medicinsk bedömning. Om en viss behandling
            bedöms medicinskt lämplig ska personen också få den.
          </note>
          <note>
            Jag och regeringen tar därför möjliga missförhållanden på största
            allvar. Inspektionen för vård och omsorg, förkortat IVO, fick
            i uppdrag i april att särskilt analysera vad covid-19 innebär
            för kvaliteten och säkerheten inom vård och omsorg. I Sverige
            är det IVO som ansvarar för tillsyn över hälso- och sjukvård samt
            vård och omsorg, och u ppdraget syftar både till att granska eventuella
            felaktigheter och till att stärka kunskapen och beredskapen inför
            framtiden.
          </note>
          <note>
            IVO har genomfört en tillsyn av samtliga 1 700 särskilda boenden
            för äldre. Utifrån resultatet har myndigheten en pågående fördjupad
            granskning av ungefär 90 särskilda boenden.
          </note>
          <note>
            Fokus för IVO:s tillsyn har varit att dels undersöka om patienter
            som bor på landets särskilda boenden för äldre får individuell
            bedömning av läkare även under pågående pandemi , dels undersöka
            om patienterna får vård och behandling i enlighet med den bedömningen.
          </note>
          <note>
            IVO kommer att fortsätta med sitt uppdrag och delredovisar resultaten
            i december i år. Även C orona kommissionen granskar olika aktörers
            agerande under pandemin.
          </note>
          <note>
            Jag vill dock påminna om att vård- och omsorgspersonalen har
            gjort storartade insatser under pandemin, trots en ofta mycket
            pressad situation. På många håll i landet har smittan hållits
            utanför äldreboendena. IVO bedömer att förutsättningarna för individuell
            bedömning och behandling generellt är relativt goda, och framför
            allt har läget förbättrats under pandemins gång.
          </note>
          <note>
            Granskning och lärande inför framtiden är viktigt. Regeringen
            följer kunskapsläget noggrant och tar tillsammans med expertmyndigheterna
            fram eventuella åtgärder. Jag vill påpeka att granskningen inleddes
            för flera månader sedan och att åtgärder vidtas vid behov.
          </note>
          <note type="speaker">
            Anf. 9 ANN-CHRISTINE FROM UTTERSTEDT (SD):
          </note>
          <note>
            Fru talman! Jag vill tacka socialministern för svaret, även om
            det med tanke på frågans dignitet var lite knapphändigt.
          </note>
          <note>
            Närmare 6 000 personer har hittills fallit offer för covid-19.
            En stor mängd av dessa har bott på äldreboenden. De som skulle
            skyddas mest blev de som drabbades allra hårdast när regeringen
            misslyckades med att isolera äldreboenden från smittan. Åtgärder
            som besöksförbud sattes in för sent, och beredskapen för en trygg
            och säker äldreomsorg i en samhällskris var obefintlig.
          </note>
          <note>
            Styren med Socialdemokraterna i spetsen har under lång tid nedmonterat
            vårt lands förmåga att såväl försvara oss som klara en kris. Samtidigt
            har vi tvingats bevittna en stadig försämring av äldreomsorgen.
            Medicinsk kunskap har förlorats, och personal utan utbildning
            inom varken vård eller omsorg av människor har anställts. I många
            fall har de inte ens kunnat kommunicera med våra äldre.
          </note>
          <note>
            Bristen på krisberedskap blev smärtsamt tydlig när de sjuka inte
            kunde erbjudas intensivvård och när personalen inte hade tillgång
            till fullgod skyddsutrustning. Bristen på kvalitet i äldreomsorgen
            blev smärtsamt tydlig när det uppdagades att kunskap om den mest
            grundläggande hygienen saknades. Smittan bredde okontrollerat
            ut sig, och de flesta äldre och sjuka lämnades att dö på sina
            boenden utan livsuppehållande åtgärder.
          </note>
          <note>
            Regeringens oförmåga att stoppa coronavirusets utbredning bland
            äldre resulterade i vår tids ättestupa i brist på intensivvårdsplatser.
            Generella, inte individuella, beslut om att inte ge livsuppehållande
            vård har fattats. Någons älskade mor, far, mormor eller farfar
            har inte fått en rättvis chans att överleva viruset. Men de gamla
            skulle ju ändå dö. Viruset gjorde bara att döden infann sig tidigare.
          </note>
          <note>
            Fru talman! Den synen ger mig kalla kårar. Det är facit på ett
            samhälle i fullständigt förfall. Det väcker starka känslor, tankar
            och många frågor. Hur kunde det bli så här? Exakt när blev våra
            äldre så lite värda? Varför accepteras att personal inom äldreomsorgen
            ofta varken är utbildade eller kan språket? Vem ska erbjuda den
            medicinska kompetens och utrustning som behövs inom äldreomsorgen?
          </note>
          <note>
            Fru talman! Hur ser regeringen på sitt ansvar för vår tids största
            vård ‑ och omsorgskatastrof? Vilka åtgärder avser regeringen att
            vidta för att det inte ska hända igen?
          </note>
          <note type="speaker">
            Anf. 10 Socialminister LENA HALLENGREN (S):
          </note>
          <note>
            Fru talman! Vi har gått igenom en pandemi av aldrig skådat slag
            och en hälso- och sjukvårdskris som är den mest omfattande sedan
            andra världskriget. Så många människor har fått förändra sitt
            sätt att leva. Det har man också gjort. Så många människor har
            upplevt smärtan det innebär att bli allvarligt sjuk eller att
            mista en anhörig. Jag tror kanske att det har varit allra svårast
            för dem som inte heller har kunnat sitta vid sina anhörigas sida
            när de vet att livet håller på att ta slut.
          </note>
          <note>
            Så många har kämpat och slitit hårt under förhållanden som varken
            Ann-Christine From Utterstedt, jag själv eller någon annan kunde
            förutse skulle inträffa så snabbt och slå över faktiskt inte ett
            helt land utan i väldigt stor utsträckning i den region där vi
            nu är, i några kringliggande regioner och även på andra håll i
            landet. Men framför allt delar vi smärtan, svårigheten, utmaningen
            och pandemin med en hel värld.
          </note>
          <note>
            Vi har gjort många insatser för att stärka en verksamhet som
            vi varje dag måste värna. Den välfärd som vi har byggt upp har
            gjort det möjligt för Sverige att under en pandemi fördubbla intensivvårdskapaciteten.
          </note>
          <note>
            Socialstyrelsen tvingades ta fram prioriteringsriktlinjer, om
            vi skulle hamna i en situation där resurserna inte räckte till.
            Det har inte funnits anledning att använda det prioriteringsdokumentet.
            Intensivvården har räckt till, på bekostnad av patienter som har
            fått stå tillbaka och som nu väntar på behandling, på operation
            och på ingrepp som är en del av den så kallade vårdskuld vi talar
            om. Intensivvården gjorde alltså ett enormt arbete. Hela sjukvården
            gjorde ett enormt arbete. Den generella bilden är att resurserna
            i sjukvården räckte till för att andra stod tillbaka.
          </note>
          <note>
            Allt det som Sverige har gjort under pandemin – regeringens arbete,
            myndigheternas arbete, regionernas arbete och kommunernas arbete
            – har förstås spelat stor roll. Vi har gemensamt sett till att
            inrätta nationella in ­ köpscentraler för att köpa in den skyddsutrustning
            som en hel värld sam ­ tidigt har skrikit efter. Många länder
            stängde också, mycket osolidariskt, gränser och sa att ”någon
            annan har visserligen beställt den här skydds ­ utrustningen,
            men den vill vi ha kvar i vårt land”.
          </note>
          <note>
            Det gjorde inte Sverige. Vi har gjort många ansträngningar för
            att se till att hålla gränser öppna. Jag tror att en öppen värld
            hade kunnat möta den här pandemin på ett bättre sätt. Låt oss
            hoppas att vi när vågen igen sveper över Europa har lärt oss av
            det som då hände. Det skapade nämligen enorma problem och utmaningar.
          </note>
          <note>
            Jag tycker att Ann-Christine From Utterstedt ska tänka tillbaka
            lite på den tiden som den var. Vi hade interpellationsdiskussioner
            och debatter; jag tycker att det är lämpligt att kalla det just
            diskussioner. Vi var i ett läge där alla kände stundens allvar.
            Vi visste svårigheterna.
          </note>
          <note>
            Vi såg hur alla inblandade aktörer slet, inte minst alla de i
            äldreomsorgen som Ann-Christine From Utterstedt beskriver. Många
            av dem är väldigt kompetenta. De är undersköterskeutbildade. De
            är specialistutbildade. De har slitit hårt. Att säga att undersköterskor,
            vårdbiträden och annan personal inte har kompetens att göra det
            jobb de gör till vardags tycker jag är oförskämt.
          </note>
          <note>
            Däremot är det helt riktigt att ingen var riktigt förberedd på
            den stört ­ våg som kom över hela Sverige och inte minst äldreomsorgen.
            Den personalen har nu fått möjlighet till utbildning i hygienrutiner,
            som har satt sig.
          </note>
          <note type="speaker">
            Anf. 11 ANN-CHRISTINE FROM UTTERSTEDT (SD):
          </note>
          <note>
            Fru talman! Det är viktigt att påpeka att jag inte talar om dem
            som är utbildade undersköterskor, som kan språket och som vet
            vad de ska göra på sitt arbete. Det som jag kritiserar är alla
            de som inte är utbildade, som inte kan språket och som tyvärr
            har bidragit till att smittan har spridit sig.
          </note>
          <note>
            Jag kan bara konstatera att socialministern och Socialdemokraterna
            återigen säger: ”Vi såg det inte komma.” Det gäller tyvärr även
            den här frågan.
          </note>
          <note>
            Ministern säger själv att ”h älso- och sjukvård ska ges på lika
            villkor i Sverige. Alla, oavsett ålder, har samma rätt till en
            individuell medicinsk bedömning. Om en viss behandling bedöms
            medicinskt lämplig ska personen också få den ”. Ändå har både
            personal och anhöriga bevittnat att beslut om palliativ vård har
            tagits bland annat via telefon utan att läkare ens har träffat
            den äldre eller via ett generellt beslut som alltså har gällt
            för äldre som insjuknat och inte bedömts behöva syrgas på boendet.
            Syrgas finns för övrigt inte ens som ordinär utrustning på äldreboenden.
            Besluten om palliativ vård har alltså fattats helt utan andra
            alternativ än ett öppet fönster att kippa efter luft genom.
          </note>
          <note>
            Besluten har inte alls fattats enligt den individuella bedömning
            som alla människor har rätt till. Det är beslut som inte alls
            har baserats på hälso ­ tillståndet hos var och en, tvärtemot
            vad socialministern har framfört. Detta är oerhört allvarligt.
          </note>
          <note>
            Ett hundratal anhöriga har hittills anmält den bristande vården
            till IVO, Inspektionen för vård och omsorg. De menar att de inte
            förstod vad pallia ­ tiv vård innebar. Beslutet om att sätta in
            vård i livets slutskede ska tas i samförstånd med anhöriga. Också
            det har brustit.
          </note>
          <note>
            IVO granskar just nu äldreomsorgens hantering av covid-19. Corona
            ­ kommissionen gör det likaså. Jag frågar återigen, fru talman,
            då jag saknar ett klart svar från minister Hallengren: Hur avser
            ministern att hantera det hela om någon av eller båda granskningarna
            visar att felaktiga beslut om palliativ vård har fattats?
          </note>
          <note type="speaker">
            Anf. 12 Socialminister LENA HALLENGREN (S):
          </note>
          <note>
            Fru talman! Jag konstaterar som vanligt att Sverigedemokraterna
            och Ann-Christine From Utterstedt alltid har vetat allting om
            vad som skulle hända och har haft allting på plats. Det vore kanske
            lämpligt om Corona ­ kommissionen ringde Ann-Christine From Utterstedt,
            för alla svar verkar redan finnas och alla slutsatser är redan
            dragna.
          </note>
          <note>
            Jag tycker att Ann-Christine From Utterstedt borde hålla sig
            för god för att i Sveriges riksdag dra slutsatser som egentligen
            ingen annan kan dra än. Inspektionen för vård och omsorg granskar
            1 700 äldreboenden, där det bor 85 000 personer och där det jobbar
            100 000 anställda. Men de svepande sammanfattningar som Ann-Christine
            From Utterstedt drar i denna talarstol tycker jag är mycket anmärkningsvärda.
            Men vi får väl se. Vi kan lägga Ann-Christine From Utterstedts
            manus bredvid Coronakommissionens rapport om en månad. Man ska
            alltid vara väldigt försiktig med att dra generella slutsatser
            av de enskilda fall man ser.
          </note>
          <note>
            Ann-Christine From Utterstedt citerade det inlägg jag precis
            hade hållit, så det är ingenting som egentligen behöver citeras.
            Det handlar ju om hälso- och sjukvårdslagen. Regeringen har inte
            gjort några undantag från hälso- och sjukvårdslagen. Socialstyrelsen
            har inte gjort några undantag från hälso- och sjukvårdslagen.
            Men vi har haft en pandemi, och vi misstänker att det finns sammanhang,
            fall, kanske regioner, kanske kommuner och kanske boenden där
            man inte har gjort det man borde göra.
          </note>
          <note>
            Därför har Inspektionen för vård och omsorg, som är regeringens
            tillsynsmyndighet, fått regeringens uppdrag att inte bara generellt
            följa vård och omsorg utan specifikt också följa hur rätten att
            få individuella bedömningar skett under pandemin. Det är precis
            detta som granskas. Ingen sopar någonting under mattan. Inspektionen
            har identifierat ett nittiotal äldreboenden där brister upptäckts.
            Man går där vidare för att klargöra vad som har hänt. Jag tycker
            inte att man då ska säga att 1 700 äldreboenden har gjort på ett
            eller annat sätt.
          </note>
          <note>
            Om vi menar allvar med att personalen inom svensk äldreomsorg
            gör ett bra jobb och att vi vill att fler ska arbeta där och ha
            rätt förutsättningar tror jag att vi gör äldreomsorgen en stor
            otjänst inför framtiden om vi drar sådana väldigt säkra slutsatser.
            Ett nittiotal äldreboenden är väldigt mycket. Ingen säger att
            det inte är allvarligt, men vi behöver också veta vilka slags
            brister som har förekommit och varför de har skett.
          </note>
          <note>
            Inte minst har diskussionen i Stockholm kommit att bli väldigt
            uppmärksammad. Jag kan inte i dag svara på vad som har att göra
            med att man har väldigt många aktörer, att man inte har växlat
            hemtjänsten till den kommunala nivån eller att man har upphandlat
            olika verksamheter. Kanske har Ann-Christine From Utterstedt en
            idé också om det?
          </note>
          <note>
            Jag tycker att vi ska invänta rapporten från Inspektionen för
            vård och omsorg innan vi drar alltför starka slutsatser. När den
            kommer ska vi självklart dra slutsatser. Kan vi agera på nationell
            nivå ska vi göra det. Bör man åtgärda det på regional eller kommunal
            nivå måste man göra det.
          </note>
          <note>
            Socialstyrelsens riktlinjer ligger fast. Hälso- och sjukvårdslagen
            gäller också i en pandemi.
          </note>
          <note type="speaker">
            Anf. 13 ANN-CHRISTINE FROM UTTERSTEDT (SD):
          </note>
          <note>
            Fru talman! Med tanke på vårt lands krisberedskap – eller en
            icke-existerande sådan – har heller inte regeringen utfört sitt
            arbete korrekt.
          </note>
          <note>
            Vi står inför det faktum att närmare 6 000 personer i Sverige
            har avlidit i sviterna av covid-19. I jämförelse med våra nordiska
            grannländer är vi helt unika, och våra dödstal är bland de högsta
            i världen. Samtidigt ökar återigen smittspridningen. Klumpen i
            magen växer, och osäkerheten ska ­ par ännu fler frågor. Hur förberedd
            är regeringen den här gången, det vill säga inför den andra vågen?
            Har vi tillräckligt med skyddsutrustning att tillgå? Är personalen
            inom äldreomsorgen nu tillräckligt utbildad för att klara den
            basala hygienen, såsom att tvätta och sprita händerna, och klara
            av att hantera skyddsutrustningen korrekt?
          </note>
          <note>
            Fru talman! Hur kommer våra äldre att skyddas denna gång när
            nu den andra vågen breder ut sig? Står de återigen vid kanten
            av ättestupan eller kommer de den här gången att erbjudas den
            vård som de förtjänar och, vilket vi har konstaterat här i debatten,
            har rätt till?
          </note>
          <note type="speaker">
            Anf. 14 Socialminister LENA HALLENGREN (S):
          </note>
          <note>
            Fru talman! Det är glädjande att Ann-Christine From Utterstedt
            ändå pekar på allvaret i sitt sista inlägg och inte enbart raljerar.
            Vi befinner oss ju mitt i en pandemi. Vi ska lära allt som är
            möjligt att lära av det som har hänt i Sverige och i andra länder.
            Dessvärre finns inget facit. Det finns inte något land som har
            hanterat smittan utan negativa konsekvenser.
          </note>
          <note>
            Jag tror att jag har besvarat ett flertal interpellationer och
            skriftliga frågor från Ann-Christine From Utterstedt då jag har
            försökt att beskriva, så långt som vi kan dra slutsatser, att
            det kan vara på det viset att vi blev väldigt olika träffade från
            början. Vi fick väldigt mycket smitta under ett fåtal veckor innan
            pandemin riktigt bröt ut och innan den var känd runt om i Europa.
            Det skedde under den tid då svenska folket reste mycket och vi
            hade en samhällsspridning, något man i våra grannländer inte hade
            på samma sätt.
          </note>
          <note>
            Den geografiska närheten ger inte alltid alla svar. Det kan Spanien
            och Portugal vittna om, liksom Tyskland, Belgien, Österrike och
            Italien. Många av EU:s nya medlemsländer från det forna östblocket
            får nu också se hur smittan sprids.
          </note>
          <note>
            Låt oss hoppas att vi som befolkning kan ta nya tag att fortsätta
            hålla i de restriktioner som gäller och att vi inte gör vårt yttersta
            för att hitta olika kryphål. Naturligtvis har den personal som
            slet hårt under hela våren haft otroligt stor nytta av den hygienutbildning
            som har erbjudits. 200 000 har tagit del av den. Man har såklart
            helt andra rutiner på plats när man vet att man har att göra med
            en pandemi vid namn covid-19 än vad man hade i mars.
          </note>
          <note>
            Det handlar dock om oss alla. Vi måste följa rekommendationer
            och restriktioner. Kommuner och regioner måste vara snabba med
            att uppmärksamma utbrott och vidta de åtgärder som de har möjlighet
            att vidta. I detta arbete ska vi även fortsättningsvis hjälpas
            åt.
          </note>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2020/21:30 om myndigheters samverkan
            med islamistkopplade organisationer
          </note>
          <note type="speaker">
            Anf. 15 Kultur- och demokratiminister AMANDA LIND (MP):
          </note>
          <note>
            Fru talman! Jonas Andersson har frågat mig vilka initiativ jag
            avser att ta för att myndigheter som jag ansvarar för inte ska
            samarbeta med aktörer som har omfattande kopplingar till islamism,
            samt om jag avser att ta några initiativ för att granska vilka
            effekter det får för genomförandet av reger ­ ingens demokratistrategi
            att myndigheter i genomförandet av uppdrag som är en del av strategin
            samverkar med aktörer som har omfattande kopplingar till islamism.
          </note>
          <note>
            Låt mig börja med att poängtera att allmänna medel endast ska
            gå till verksamheter som är förenliga med samhällets grundläggande
            värdering ­ ar, så som de formuleras i grundlagen och i de internationella
            konventio ­ nerna om mänskliga rättigheter.
          </note>
          <note>
            Fru talman! Det ligger i allas intresse att värna legitimiteten
            för myndigheters kontakter med det civila samhället. Därför har
            också regeringen vidtagit ett antal åtgärder.
          </note>
          <note>
            Regeringen har i beslutet om riktlinjer för Folkbildningsrådet
            för 2020 angett att rådet i samband med redovisningen av 2020
            års verksamhet ska lämna en fördjupad bedömning av det så kallade
            demokratisyftet, som anger att statsbidraget ska stödja verksamhet
            som bidrar till att stärka och utveckla demokratin.
          </note>
          <note>
            Utöver det pågår ett arbete med att se över demokrativillkoren
            i statsbi ­ dragsförordningar och tillämpningen av dessa villkor.
            Demokrativillkors ­ utredningen lämnade 2019 sitt betänkande till
            regeringen. Betänkandet innehåller förslag till ett förtydligat
            och enhetligt demokrativillkor för den statliga bidragsgivningen
            till civilsamhällets organisationer. Förslagen omfattar även förordningen
            om statsbidrag till folkbildningen. Betänkan ­ det har remitterats
            och bereds för närvarande inom Regeringskansliet.
          </note>
          <note>
            Vad gäller Statens medieråds uppdrag som bland annat avser att
            utveckla formerna för en förstärkt samverkan av insatser för medie-
            och informationskunnighet , så kallat MIK -arbete, utformar myndigheten
            genomförandet av uppdraget självständigt.
          </note>
          <note>
            Anf. 16 JONAS ANDERSSON i Linköping (SD):
          </note>
          <note>
            Fru talman! Tack, Amanda Lind, för svaret på interpellationen!
          </note>
          <note>
            Sverigedemokraterna har om och om igen i denna kammare tagit
            upp frågan om statliga aktörer som regeringen styr över och hur
            de bidrar till att legitimera organisationer med koppling till
            islamism i Sverige.
          </note>
          <note>
            Studieförbundet Ibn Rushd, som omnämns i denna interpellation,
            är en sådan organisation. Den har kopplingar till det islamistiska
            Muslimska brödraskapet, kopplingar som bland annat framgår av
            studieförbundets stadgar och av var dess tillgångar ska hamna
            vid en eventuell upplösning. Dessutom har Ibn Rushd återkommande
            bjudit in olika islamistiska hatpredikanter och skapat en plattform
            för dem på olika sätt. Man har också på andra sätt samverkat med
            aktörer som ingår i Muslimska brödraskapets nätverk. Det borde
            vara tydligt för regeringen, tycker jag, vad det är man håller
            på med från Ibn Rushds sida. Sverige har inte råd med en regering
            som är så trögstartad och naiv att den inte tar krafttag mot detta
            i tid.
          </note>
          <note>
            Fru talman! Trots alla Ibn Rushds kopplingar till islamism –
            och med regeringens goda minne – delar Folkbildningsrådet ut tiotals
            miljoner kronor om året i statsbidrag till denna islamistkopplade
            organisation. För detta ifrågasätts Folkbildningsrådet och regeringen
            kraftigt, inte bara här i Sveriges riksdag utan också av etablerade
            forskare såsom Magnus Ranstorp, Aje Carlbom med flera. Även en
            rad kommuner har förstått problemet med Ibn Rushds kopplingar
            till islamism. I år har bland annat Göteborgs s tad och Eskilstuna
            kommun stoppat bidragen på kommunal nivå av det här skälet.
          </note>
          <note>
            Regeringen försöker nu, med mycket begränsad trovärdighet, signalera
            en skärpning av vilka organisationer som ska få statsbidrag avsedda
            för folkbildning. I sitt svar på min interpellation lyfter Amanda
            Lind fram att Folkbildningsrådet i år har fattat beslut om att
            skärpa statsbidragsvillkoren och att Folkbildningsrådets kansli
            ska förstärkas med särskilt fokus på att utveckla kontroll och
            uppföljning. Det handlar om den typen av åtgärder. Detta är bra.
            Men det är inte säkert att det kommer att leda till någon reell
            förändring när det gäller samverkan med och stödet till islamistkopplade
            organisationer.
          </note>
          <note>
            Fru talman! Om regeringen menar allvar med att extremister inte
            ska få statsbidrag borde det rimligen följas av ett konsekvent
            och trovärdigt agerande. När allt fler kommuner drar in bidragen
            till Ibn Rushd och etablerade forskare återkommande larmar om
            studieförbundets islamism, vad gör myndigheter som regeringen
            ansvarar för då? Jo, som jag lyfter fram i interpellationen fördjupar
            man i år i stället samarbetet med Ibn Rushd genom Statens medieråd,
            en myndighet som Amanda Lind är ansvarig för. Jag undrar därför:
            Varför fördjupar Statens medieråd, en myndighet som Amanda Lind
            är ansvarig för, sitt samarbete med en islamistkopplad organisation
            i stället för att stanna upp och kolla vad det är man egentligen
            sysslar med?
          </note>
          <note type="speaker">
            Anf. 17 Kultur- och demokratiminister AMANDA LIND (MP):
          </note>
          <note>
            Fru talman! Jag har även tidigare stått här i kammaren och debatterat
            med Jonas Andersson i frågor som rör vikten av demokrativillkor
            för vårt civilsamhälle och vikten av att vi har en god uppföljning
            av vart de statliga bidragen och alla andra offentliga medel går.
            Jag vill också understryka att arbetet med förstärkta och förtydligade
            demokrativillkor, som vi nu bedriver från regeringens sida, är
            väldigt viktigt. Jag tar det på absolut största allvar. Jag ser
            nämligen att ett levande civilsamhälle är en viktig ingrediens
            i vår demokrati. Det är också skälet till att vi har ett statligt
            stöd till civilsamhället och skälet till att många kommuner stöttar
            civilsamhället.
          </note>
          <note>
            Här tror jag att det finns en skiljelinje mellan å ena sidan
            Sverigedemokraterna och å andra sidan regeringen och huvuddelen
            av partierna i den här kammaren. Sverigedemokraterna vill göra
            drakoniska nedskärningar på stödet till folkbildningen i sin budget.
            Jag menar tvärtom att vi ska värna stödet till folkbildningen.
            Studieförbunden gör en viktig insats i att inkludera olika röster
            i vår demokrati.
          </note>
          <note>
            Men då är det extra viktigt att vi säkrar att stöden inte går
            till extremistiska krafter. De som får stöd, exempelvis studieförbunden,
            ska ha en verksamhet som uppfyller de demokratiska värderingar
            vi har i samhället. Vi har inte haft tillräckligt tydliga och
            enhetliga demokrativillkor. Uppföljningen har med all säkerhet
            brustit. Jag är glad för att vi nu har skjutit till pengar till
            museer, så att de ska kunna stärka sitt arbete med bidragsgivningen,
            och för att vi nu jobbar intensivt med demokrativillkoren. För
            mig är det här skäl att värna de statliga stöden och att värna
            det rika civilsamhället. Vi ska också värna legitimiteten för
            de statliga stöden; det ska aldrig råda några tvivel om att de
            statliga stöden inte ska kunna gå till antidemokratiska krafter
            och att man ska följa de mänskliga rättigheterna.
          </note>
          <note>
            Granskning är bra, och jag välkomnar debatten. Det hänger ihop
            med att vi ska kunna ha ett öppet demokratiskt samhälle. Man ska
            kunna ifråga ­ ­ sätta saker, som Sverigedemokraterna gör. Men
            då får man vara beredd på mothugg också.
          </note>
          <note>
            Jag tycker att det är viktigt att peka på att Folkbildningsrådet
            är en sammanslutning som fördelar det statliga stödet till folkbildningen
            och har ett stort ansvar för uppföljningen. Man har granskat Ibn
            Rushd i det här fallet. Man har pekat på ett antal utvecklingsområden
            som detta studieförbund behöver jobba med. Det tycker jag är bra.
            Det är ett ganska ungt studieförbund som behöver ta steg vidare.
            Även om jag inte är ansvarig för studieförbunden i regeringen
            följer jag det här arbetet noga. Jag tycker att det är viktiga
            saker man har pekat på. Det finns utvecklingsområden som jag verkligen
            hoppas och förutsätter att Ibn Rushd tar på största allvar.
          </note>
          <note>
            Men jag vill inte som Sverigedemokraterna använda detta som ett
            skäl att dra undan benen för folkbildningen, för vi behöver den
            i vårt samhälle. Vi behöver också inkludera det muslimska civilsamhället
            i det demokratiska samtalet och i folkbildningen. Det förutsätter
            jag att även Jonas Andersson vill.
          </note>
          <note>
            Anf. 18 JONAS ANDERSSON i Linköping (SD):
          </note>
          <note>
            Fru talman! Vi kan konstatera att en myndighet som Amanda Lind
            ansvarar för, Statens medieråd, i år har inlett ett samarbete
            med det islamistkopplade studieförbundet Ibn Rushd, som jag sa
            i föregående inlägg. Det här gör man inom ramen för ett nätverk
            som arbetar med medie- och informationskunnighet, MIK. Eftersom
            Statens medieråd genomfört denna samverkan inom ramen för ett
            regeringsuppdrag som ska bidra till att genomföra regeringens
            demokratistrategi är detta särskilt värt att uppmärksamma här
            i kammaren, tycker jag. Regeringens demokratistrategi ska alltså
            genomföras med hjälp av islamistkopplade organisationer. Det är
            ju galenskap, Amanda Lind.
          </note>
          <note>
            Fru talman! År 2018 framkom det att Ibn Rushd inlett ett samarbete
            med mediehuset al-Jazira, som är baserat i Qatar. Bland annat
            erbjöds deltagare under den Ibn Rushd-stödda konferensen Muslimska
            familjedagar ­ na ett slags journalistisk utbildning i samverkan
            med mediehuset. al-Jazira är i sin tur en plattform för Muslimska
            brödraskapets idéer och för dess andlige ledare, Yusuf al-Qaradawi
            , personligen. al-Qaradawi har haft ett eget programformat på
            al-Jaziras arabiskspråkiga del, fullt med olika isla ­ mistiska
            utspel. Det är väldigt anmärkningsvärt att regeringen nu genom
            Statens medieråd på sätt och vis tar hjälp av de här islamisterna
            för att genomföra sin demokratistrategi.
          </note>
          <note>
            Fru talman! Jag och min partikollega Björn Söder har i skriftliga
            frågor till Amanda Lind tagit upp Statens medieråds samverkan
            med Ibn Rushd. Det har lett till att Statens medieråd i ett nyhetsbrev
            kring MIK påstått att det är falskt att Ibn Rushd har kopplingar
            till Muslimska brödraskapet, trots att kopplingarna är väldokumenterade
            och har påvisats om och om igen av etablerade forskare. Än mer
            allvarligt med nyhetsbrevet är att myndigheten problematiserar
            att det ställs kritiska skriftliga frågor i riksdagen om Statens
            medieråd och Ibn Rushd från riksdagsledamöter som mig och Björn
            Söder.
          </note>
          <note>
            Därför har jag två frågor. Hur ser Amanda Lind på att regeringens
            demokratistrategi via Statens medieråd genomförs med hjälp av
            en organisa ­ tion som har klarlagda kopplingar till islamism?
            Ser Amanda Lind hur allvarligt det är att en statlig myndighet
            som hon ansvarar för problematiserar riksdagsledamöters fullgörande
            av sina demokratiska uppdrag?
          </note>
          <note type="speaker">
            Anf. 19 Kultur- och demokratiminister AMANDA LIND (MP):
          </note>
          <note>
            Fru talman! Som jag sa tidigare välkomnar jag all typ av debatt.
            När man framför en åsikt får man naturligtvis också vara beredd
            på mothugg. Det gäller även diskussionen om Ibn Rushds verksamhet,
            där olika röster har höjts.
          </note>
          <note>
            Folkbildningsrådet har genomfört en granskning och hittat ett
            antal utvecklingsområden som detta studieförbund behöver ta itu
            med. Med det sagt är det ett bidragsberättigat studieförbund.
          </note>
          <note>
            Statens medieråd är en myndighet som har att agera självständigt.
            Jag kommer inte här i talarstolen att kommentera vare sig skrivningar
            i nyhetsbrev eller att man inom ramen för medie- och informationskunnighetsarbetet
            väljer att samarbeta med ett av de bidragsberättigade studieförbund
            som finns i Sverige. Det står myndigheten fritt att göra detta.
          </note>
          <note>
            Återigen vill jag peka på regeringens beslut om riktlinjer till
            Folkbild ­ ningsrådet för 2020. Man ska i redovisningen lämna
            en fördjupad bedöm ­ ning av det så kallade demokratisyftet. Man
            har också själv på ett styrelse ­ möte för inte så länge sedan
            fattat beslut om att fortsätta granskningen och se över kriterierna.
          </note>
          <note>
            Det är bra. Vi behöver säkra att det finns en trygghet i att
            de medel som staten delar ut går till aktörer som uppfyller de
            samhälleliga och demokratiska värderingarna. Med det sagt värnar
            jag också ett levande, fritt och självständigt civilsamhälle.
          </note>
          <note>
            Jag noterar att Jonas Andersson inte svarar på min fråga. Är
            det viktigt att inkludera det muslimska civilsamhället i den demokratiska
            debatten i studieförbundens verksamhet? Hur ser Jonas Andersson
            på det?
          </note>
          <note>
            Är inte det också en viktig komponent i det demokratiska samtalet
            och att stärka civilsamhället genom studieförbundens viktiga roll
            att möta många olika människor i vårt land och att stötta dem
            i en demokratisk organisering och gemenskap?
          </note>
          <note>
            Anf. 20 JONAS ANDERSSON i Linköping (SD):
          </note>
          <note>
            Fru talman! Det var inte tydligt för mig att Amanda Lind ställde
            en fråga till mig i förra inlägget. Det var därför jag inte svarade
            på det.
          </note>
          <note>
            Nu är problemet att det är islamism som vi har att göra med här.
            Det är inte något slags moderat version av islam. Den här regeringen
            är med och finansierar en organisation som har väl belagda kopplingar
            till islamism och islamistiska Muslimska brödraskapet. Det är
            problemet.
          </note>
          <note>
            I en interpellationsdebatt i september med Amanda Linds regeringskollega
            Anna Ekström frågade jag hur regeringen ser på det islamistiska
            Muslimska brödraskapet. Svaret uteblev då. Jag fick inget svar
            på min fråga. Frågan blev helt ignorerad av regeringen.
          </note>
          <note>
            Jag tycker inte att vi kan ha det så att regeringen duckar för
            sådana viktiga frågor när myndigheter som regeringen ansvarar
            för samarbetar med organisationer i Muslimska brödraskapets nätverk.
          </note>
          <note>
            Fru talman! Jag vill ge regeringen ännu en chans att svara på
            frågan. Hur ser regeringen på Muslimska brödraskapet? Är det en
            rimlig sam ­ arbetspartner för svenska myndigheter?
          </note>
          <note type="speaker">
            Anf. 21 Kultur- och demokratiminister AMANDA LIND (MP):
          </note>
          <note>
            Fru talman! Jag kan svara på den frågan. Nej, jag ser inte Muslimska
            brödraskapet som en rimlig samarbetspart för svenska myndigheter.
          </note>
          <note>
            Jag vill återupprepa det jag är tydlig med. Vi måste värna det
            statliga stödet till civilsamhället. Det ska enbart gå till de
            organisationer som uppfyller de demokratiska värderingar som finns
            i vårt samhälle.
          </note>
          <note>
            Vi jobbar nu för att ta fram enhetliga skärpta demokrativillkor.
            Vi stärker möjligheten till kontroll via ökat stöd till museer
            för att de ska kunna jobba med sin bidragsgivning. Folkbildningsrådet
            skärper sina rutiner. Jag tror att det är helt nödvändigt.
          </note>
          <note>
            Det är inte för att göra det som Sverigedemokraterna vill, dra
            undan benen för folkbildningen brett i Sverige och nedvärdera
            värdet av att inkludera även det muslimska civilsamhället och
            muslimska organisationer i arbetet.
          </note>
          <note>
            Med det sagt är det oerhört viktigt att det inte går fel. Det
            kommer jag att stå upp för till hundra procent i denna kammare
            även framåt.
          </note>
          <note>
            Interpellationsdebatten var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.03 på förslag av tredje vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 10 Frågestund
          </note>
          <note type="speaker">
            Anf. 22 FÖRSTE VICE TALMANNEN:
          </note>
          <note>
            Jag vill hälsa statsråden välkomna. Frågor besvaras i dag av
            statsrådet Mikael Damberg, näringsminister Ibrahim Baylan, utbildningsminister
            Anna Ekström och statsrådet Anna Hallberg.
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänste ­ utövning. Statsrådet Mikael Damberg besvarar
            såväl allmänpolitiska frå ­ gor som frågor inom sitt eget ansvarsområde.
          </note>
          <note>
            Skolenhetsregistret och regeringens agerande
          </note>
          <note type="speaker">
            Anf. 23 LARS PÜSS (M):
          </note>
          <note>
            Fru talman! I ett pressmeddelande från förra veckan säger utbildningsminister
            Anna Ekström följande: ” Tack vare en snabb process kan jag nu
            meddela att skolenhetsregistret kommer att bli tillgängligt igen
            i november. ”
          </note>
          <note>
            Allvarligt talat – en snabb process? Kammarrätten i Göteborg
            slog i december förra året fast att SCB inte kan publicera skolresultat
            på skolnivå längre, vilket ledde till att Skolverket slutade publicera
            data den 1 septem ­ ber i år. Det här har lett till att Skolinspektionen
            inte längre vet vilka skolor som finns i landet, vilket är ett
            närmast absurt tillstånd.
          </note>
          <note>
            Den 17 juni i år gav regeringen Skolverket i uppdrag att försöka
            lösa problemet. Från att domen kungjordes gick det alltså över
            fem månader innan något hände. Därför undrar jag varför statsrådet
            inte agerade i december förra året när domen kom.
          </note>
          <note type="speaker">
            Anf. 24 Utbildningsminister ANNA EKSTRÖM (S):
          </note>
          <note>
            Fru talman! Ska man vara riktigt noga kom det en dom i december,
            men det dröjde några månader innan den domen vann laga kraft.
          </note>
          <note>
            Jag kan försäkra Lars Püss om att det här är en fråga som regeringen
            har tagit på allra största allvar. Vi har arbetat mycket intensivt.
            Under en vår där vi i ärlighetens namn lagt annat åt sidan för
            att hantera en förfärlig pandemi har frågan om skolstatistiken
            stått väldigt högt upp på dagordningen.
          </note>
          <note>
            Vi har agerat genom att se till att Skolverket och SCB har fått
            uppdrag. Innan dess gjorde vi förstås undersökningar på departementet
            för att säker ­ ställa att det här uppdraget verkligen behövdes.
            Vi har redan för någon vecka sedan, fru talman, kunnat komma med
            en mycket snabbt framtagen förordning som innebär att vi har ett
            skolenhetsregister på plats – allt det här på grund av att vi
            har ett skolsystem i Sverige där skolresultat, barns betyg, är
            affärshemligheter.
          </note>
          <note type="speaker">
            Anf. 25 LARS PÜSS (M):
          </note>
          <note>
            Fru talman! Jag får snarare en känsla av att ni har försökt att
            lägga skulden just på friskolorna, som Morgan Johansson gjorde
            på Twitter för några månader sedan, när det i själva verket är
            så att just friskolorna har varit väldigt tydligt kritiska mot
            domen från kammarrätten.
          </note>
          <note>
            Vore det då inte mer lämpligt att ni erkänner att ni har missbedömt
            effekten av domen och nu agerat i panik för att till exempel Skolinspek
            ­ tio ­ nen ska kunna veta vilka skolor som finns?
          </note>
          <note type="speaker">
            Anf. 26 Utbildningsminister ANNA EKSTRÖM (S):
          </note>
          <note>
            Fru talman! Jag råder Lars Püss att bestämma sig: Har vi agerat
            i panik eller har vi segat?
          </note>
          <note>
            Det system som vi har att agera efter är ett system som ibland
            leder till fullkomligt orimliga resultat. Det leder till att vi
            får betygsinflation, och det leder till att vi hemlighåller skolstatistik.
          </note>
          <note>
            Jag är djupt kritisk till detta system, och jag kritiserar systemet
            och den riksdag som upprätthåller detta system snarare än de enskilda
            friskolorna.
          </note>
          <note>
            (Applåder)
          </note>
          <note>
            Polisyrkets attraktivitet
          </note>
          <note type="speaker">
            Anf. 27 KATJA NYBERG (SD):
          </note>
          <note>
            Fru talman! ” Stoppa undan den fucking batongen annars kör jag
            upp den i dig .” Detta är inte från en gangsterfilm, utan det
            är vad en kvinnlig polis fick höra i det mångkulturella Angered
            under ett ingripande.
          </note>
          <note>
            Trots att fler poliser anställs har låga löner, dåliga arbetsvillkor
            och en otrygg tillvaro att jobba i lett till att allt färre poliser
            arbetar i yttre tjänst. År 2015 var siffran 9 226. I slutet av
            2019 var den 9 049.
          </note>
          <note>
            Inte nog med det: Fyra av tio platser på Polishögskolan står
            tomma. Antalet poliser per capita i Sverige är mindre än två tredjedelar
            av EU-genomsnittet, samtidigt som Brås senaste trygghetsundersökning
            visar att nästan varannan svensk känner oro över brottsligheten
            i samhället.
          </note>
          <note>
            Sverigedemokraterna har sedan 2018 föreslagit en riktad lönesatsning
            på 6 000 kronor extra i månaden till varje enskild polis. Regeringen
            och övriga partier i den här kammaren har dock röstat nej. Min
            fråga till inrikesministern är: När kommer regeringen att uppdatera
            polisyrket till den grad som krävs för att behålla poliser i yttre
            tjänst och få kompetenta sökande till Polishögskolan?
          </note>
          <note type="speaker">
            Anf. 28 Statsrådet MIKAEL DAMBERG (S):
          </note>
          <note>
            Fru talman! En av de viktigaste frågorna som regeringen jobbar
            med är att öka antalet poliser och polisanställda. Vi öppnar två
            nya polishög ­ skolor. Vid den senaste antagningen antogs 1 300
            personer till polisutbild ­ ningen. Det är rekordmånga. Vi har
            aldrig haft så många som söker till polisutbildningen.
          </note>
          <note>
            Men det här tar tid. Vi kommer från en situation när vi utbildade
            väldigt få poliser i Sverige. Nu har vi utökat detta kraftfullt,
            och även om vi bara är halvvägs till målet att få 10 000 fler
            polisanställda till 2024 ligger vi före prognosen.
          </note>
          <note>
            För att lyckas med det här måste vi fortsätta att satsa på polisen
            som vi gör. Vi måste fortsätta att jobba med bra arbetsvillkor.
            Glädjande nog kan man säga att genomsnittslönen för en polis har
            ökat med 5 000 kronor i månaden sedan den här regeringen tillträdde.
            Men arbetet kommer att fortsätta. Vi ska nå målet om 10 000 fler
            anställda. Vi ska öka tryggheten i hela landet med fler kollegor
            men också bra arbetsvillkor för de poliser som jobbar till exempel
            i yttre tjänst.
          </note>
          <note type="speaker">
            Anf. 29 KATJA NYBERG (SD):
          </note>
          <note>
            Fru talman! Det gläder mig att höra att regeringen satsar på
            polisen, och jag hoppas att det är något vi kommer att få se i
            den kommande budgeten.
          </note>
          <note>
            En annan sak som jag undrar över är att polisen i dag har en
            väldig stor kommunikationsavdelning med 200 anställda. Det kan
            jämföras med Svenska Dagbladet som har totalt 160 anställda. Utöver
            den stora kommunikationsavdelningen köper polisen även in pr-tjänster.
          </note>
          <note>
            Det jag undrar är varför inte kärnverksamheten prioriteras fullt
            ut, för det är väl ändå inrikesministerns ansvar att se till att
            polisen använder sina resurser på ett adekvat sätt.
          </note>
          <note type="speaker">
            Anf. 30 Statsrådet MIKAEL DAMBERG (S):
          </note>
          <note>
            Fru talman! Jag kan konstatera att Polismyndigheten aldrig har
            haft så många anställda som i dag. Man har aldrig haft så många
            poliser anställda som vid halvårsskiftet, och vi kommer att fortsätta
            att öka antalet poliser i Sverige.
          </note>
          <note>
            När det gäller frågan om hur polisen använder sina resurser får
            de 1,9 miljarder kronor nästa år för att fortsätta utbyggnaden
            av polisen. Det är polisen som måste avgöra hur man använder resurserna.
            Jag trodde att det fanns en bred politisk enighet om att vi inte
            ska politisera användningen av polisresurserna utan att Polismyndigheten
            är bäst lämpad att avgöra hur resurserna används.
          </note>
          <note>
            Tillväxtverkets rapport Förenklingsresan
          </note>
          <note type="speaker">
            Anf. 31 JONNY CATO (C):
          </note>
          <note>
            Fru talman! Jag har en fråga till statsrådet Ibrahim Baylan.
          </note>
          <note>
            Ett bra företagsklimat är avgörande för vårt lands välstånd,
            och en viktig fråga är tillämpningen av landets lagar och regler.
            Här har myndigheterna och regeringen med sina instruktioner till
            myndigheterna ett stort ansvar för att arbetet sker med rättssäkerhet,
            kvalitet och en god grad av service med mera.
          </note>
          <note>
            Tillväxtverket lämnade nyligen rapporten Förenklingsresan till
            reger ­ ingen. Den innehåller många viktiga och användbara iakttagelser,
            bland annat angående personalliggare och hotelltillstånd. Vad
            vi kan se adresserar dock inte Tillväxtverket frågor som styrning,
            ledning, ledarskap och regelförenklingar som en hållbarhets- och
            kulturfråga i sin rapport.
          </note>
          <note>
            Min fråga är hur statsrådet och regeringen konkret kommer att
            arbeta vidare med Tillväxtverkets rapport Förenklingsresan för
            bättre styrning, service och ökat företagande.
          </note>
          <note type="speaker">
            Anf. 32 Näringsminister IBRAHIM BAYLAN (S):
          </note>
          <note>
            Fru talman! Jag tackar Jonny Cato för en viktig fråga.
          </note>
          <note>
            Under förra året, som nybliven näringsminister, initierade jag
            just denna förenklingsresa genom att åka runt i landet och träffa
            företagare, organisationer och forskare för att just se var problemet
            ligger i det regelverk som vi har och hur vi ska jobba tillsammans
            för att försöka se till att förbättra ett redan enligt internationella
            mätningar mycket gott företagsklimat och se till att det blir
            ännu bättre.
          </note>
          <note>
            Detta utmynnade i just det uppdrag till Tillväxtverket, som Jonny
            Cato talade om, att konkretisera och återkomma till regeringen
            med förslag. Nu har de gjort det. Vi håller på att analysera Tillväxtverkets
            rapport, och jag ser framför mig att vi också går vidare och kommer
            med konkreta förslag till förändringar både i förordningar och
            kanske också i lagar. Jag gör det mer än gärna, både med Centerpartiet
            och med andra partier här i riksdagen, så att bolagen får långsiktiga
            förutsättningar.
          </note>
          <note type="speaker">
            Anf. 33 JONNY CATO (C):
          </note>
          <note>
            Fru talman! Jag tackar så mycket för svaret. Det är ett bra initiativ
            som regeringen har tagit. Men det måste också leda till konkreta
            resultat och förändringar för landets företagare.
          </note>
          <note>
            Vi i Centerpartiet undrar hur statsrådet ser på att tillskriva
            Regelrådet större mandat och befogenheter för att stärka regelförenklingsarbetet.
          </note>
          <note type="speaker">
            Anf. 34 Näringsminister IBRAHIM BAYLAN (S):
          </note>
          <note>
            Fru talman! Det har jag absolut ingenting emot – tvärtom. Vi
            för en sådan diskussion, och det finns också en del konkreta förslag.
          </note>
          <note>
            Dock har vi, som Jonny Cato vet, varit med om den värsta krisen
            i vår moderna historia , och väldigt mycket av arbetet har fått
            stå åt sidan för att just rädda företag och jobb och därmed löntagarna
            i vårt land. Detta arbete kommer naturligtvis också att fortsätta
            eftersom vi fortfarande är mitt i krisen. Men, tro mig, vi kommer
            tillsammans med näringslivsorganisa ­ tio ­ ner och fackföreningar
            att fortsätta att se till att förbättra företagsklimat ­ et i
            vårt land.
          </note>
          <note>
            Färdplaner för fossilfrihet
          </note>
          <note type="speaker">
            Anf. 35 JENS HOLM (V):
          </note>
          <note>
            Fru talman! Jag har också en fråga till Ibrahim Baylan.
          </note>
          <note>
            Häromdagen inkom nio nya färdplaner för fossilfrihet till regeringens
            initiativ Fossilfritt Sverige. Målet är nollutsläpp i Sverige
            senast 2045. Nu finns totalt 21 färdplaner för fossilfrihet, bland
            annat från byggsektorn, flyget, lantbruket, skogsindustrin, betongindustrin,
            stålindustrin och nu senast från transportbranschen. I dag arrangerades
            ett seminarium på temat En fossilfri transportsektor.
          </note>
          <note>
            Allt detta är väldigt viktigt. Men färdplanerna spretar åt lite
            olika håll. Bland annat vill man enligt många färdplaner ha väldigt
            mycket biobränslen, vilket vi vet är en begränsad resurs som vi
            inte enbart kan förlita oss på.
          </note>
          <note>
            Nu undrar alla: Vad händer nu? Vad tänker regeringen göra med
            alla dessa färdplaner? Blir det bara seminarier, eller ska det
            också bli verkstad så att vi får minskade utsläpp på riktigt?
          </note>
          <note type="speaker">
            Anf. 36 Näringsminister IBRAHIM BAYLAN (S):
          </note>
          <note>
            Fru talman! Jag tackar Jens Holm för en angelägen fråga. Det
            är klart att det måste bli verkstad, och det är verkstad. Jag
            måste säga att jag är stolt över det sätt som det svenska näringslivet
            och den svenska industrin har svarat upp mot denna utmaning på
            , att se till att vi blir världens första fossilfria välfärdsland
            och blir av med utsläppen och samtidigt skapar hållbar tillväxt
            och därmed också hållbara jobb.
          </note>
          <note>
            Dessa färdplaner tar vi naturligtvis in i regeringens arbete,
            och vi tar fram förändrade regelverk och nya resurser men också
            nya samverkansformer för att få fram nya innovationer. Om vi kan
            visa att detta är fullt möjligt att göra – att bli av med utsläppen
            och samtidigt stärka ekonomin – blir vi också ett föregångsland.
          </note>
          <note>
            Fru talman! Det pågår så oerhört mycket som är så lovande. Ta
            bara stål utan kol. Det ansågs tidigare vara orealistiskt. Men
            det håller på att bli verklighet tack vare samarbetet mellan regeringen
            och den svenska industrin.
          </note>
          <note type="speaker">
            Anf. 37 JENS HOLM (V):
          </note>
          <note>
            Fru talman! Det är bra att näringsministern nämner just resurser.
            Vi i Vänsterpartiet har avsatt 4,5 miljarder kronor för de kommande
            tre åren för att se till att dessa färdplaner just ska bli verkstad
            och att det ska bli minskade utsläpp på riktigt.
          </note>
          <note>
            Jag ser att det är väldigt många seminarier kring dessa färdplaner,
            och det är väl bra. Men vi behöver inte fler seminarier, utan
            vi behöver hand ­ ling på riktigt. Därför vill jag nu veta vad
            regeringen gör med dessa 21 färdplaner för fossilfrihet som nu
            finns i Regeringskansliet. Det kan väl inte vara så att man bara
            ska arrangera seminarier om dem?
          </note>
          <note type="speaker">
            Anf. 38 Näringsminister IBRAHIM BAYLAN (S):
          </note>
          <note>
            Fru talman! Jag tror att dialogen är väldigt viktig för att hitta
            en gemensam väg framåt i en mycket komplicerad men nödvändig fråga
            att lösa.
          </note>
          <note>
            Vi jobbar och har lagt fram den största budgeten och den största
            satsningen på klimatåtgärder någonsin. Många av dessa åtgärder
            går just ut på konkreta åtgärder för att se till att hjälpa den
            svenska industrin och det svenska samhället att förändras i en
            sådan takt att vi blir världens första fossilfria välfärdsland.
            Det är inte bara snack, det är också verkstad här och nu.
          </note>
          <note>
            Anslaget till Åklagarmyndigheten
          </note>
          <note type="speaker">
            Anf. 39 ANDREAS CARLSON (KD):
          </note>
          <note>
            Fru talman! Äntligen kom beskedet i helgen om att åklagarna får
            de pengar som de har begärt. Det aviseras i alla fall att det
            ska komma i en tilläggsbudget. Det är oerhört anmärkningsvärt
            att regeringen inte kunde skaka fram 50 miljoner kronor i ett
            reformutrymme på 105 miljarder kronor. Men det är fortfarande
            anmärkningsvärt att det krävdes ett hårt tryck från oppositionen
            i riksdagen för att regeringen till slut skulle inse detta, och
            man kom med beskedet bara några timmar före partiledardebatten
            i SVT:s Agenda .
          </note>
          <note>
            Nu är branden släckt tillfälligt. Men regeringen saknar fortfarande
            en långsiktig plan för hur man ska bygga ut Åklagarmyndigheten,
            som är en viktig del av svenskt rättsväsen.
          </note>
          <note>
            Att det blev fel är belagt med tanke på att regeringen nu har
            ändrat sig. Men jag vill fråga statsrådet Damberg: Glömde ni bort
            åklagarna, eller struntade ni i deras äskande i den budget där
            det fanns noll kronor till just Åklagarmyndigheten?
          </note>
          <note type="speaker">
            Anf. 40 Statsrådet MIKAEL DAMBERG (S):
          </note>
          <note>
            Fru talman! Åklagarmyndigheten får 1,7 miljarder kronor varje
            år i anslag, så det är inte så att det är noll kronor till Åklagarmyndigheten.
          </note>
          <note>
            Vi har sedan 2014 byggt ut Åklagarmyndigheten långsiktigt med
            30 procent. Man har alltså ökat sin verksamhet med i princip en
            tredjedel under åren. Det har alltså varit en kraftig utbyggnad
            av Åklagarmyndigheten.
          </note>
          <note>
            Men det är sant att vi behöver en långsiktig plan för utvecklingen
            av hela rättsväsendet. Det får inte bli så att Åklagarmyndigheten
            blir en flaskhals för de stora investeringar som vi nu gör på
            till exempel Polismyndigheten. När vi bygger ut Polismyndigheten
            blir det fler människor som jobbar med att bekämpa brott. Då måste
            också åklagarväsendet, kriminalvården och domstolsväsendet följa
            med, och det krävs ett långsiktigt engage ­ mang. Jag menar att
            denna regering har visat att man menar allvar med stora satsningar
            på hela rättskedjan för att bekämpa brott i Sverige.
          </note>
          <note type="speaker">
            Anf. 41 ANDREAS CARLSON (KD):
          </note>
          <note>
            Fru talman! Jag är inte enig med inrikesministern i det som han
            avslutningsvis säger i sitt anförande. Med det vill jag också
            påpeka en annan brist i regeringens budget. Det är ju så att en
            olycka sällan kommer ensam. Det finns en myndighet till där det
            finns många åklagare som gör ett oerhört viktigt arbete, inte
            minst kopplat till den ekonomiska brottsligheten, nämligen Ekobrottsmyndigheten.
            De fick också noll kronor i ökat utrym ­ me, trots att de begärde
            70 miljoner kronor och sa att det är av avgörande betydelse. Kommer
            det en tilläggsbudget där också, Mikael Damberg?
          </note>
          <note type="speaker">
            Anf. 42 Statsrådet MIKAEL DAMBERG (S):
          </note>
          <note>
            Fru talman! Jag kan till Andreas Carlson säga att vi kommer att
            fortsätta satsa på hela rättskedjan. Då blir både Åklagarmyndigheten
            och Eko ­ brottsmyndigheten viktiga delar i en sådan långsiktig
            strategi för att slå tillbaka kriminaliteten i Sverige.
          </note>
          <note>
            Jag kan konstatera att denna budget är mycket stor – 105 miljarder
            kronor – för att återstarta svensk ekonomi, skapa 75 000 nya jobb
            och göra stora satsningar på rättsväsendet men också på andra
            delar av samhället som krävs mitt i en pandemi. Det är också viktigt
            att säga att vi är i ett speciellt läge där det krävs stora investeringar
            för att klara coronapandemin.
          </note>
          <note>
            Kompetensen i särskolan
          </note>
          <note type="speaker">
            Anf. 43 ROGER HADDAD (L):
          </note>
          <note>
            Fru talman! Jag har en fråga till utbildningsminister Anna Ekström
            som gäller utvecklingen och situationen inom särskolan.
          </note>
          <note>
            Jag besökte Linköping häromdagen, där man har en fantastisk verksamhet
            kring gymnasiesärskolan och det individuella programmet. Men vi
            kom snabbt in på bristen på behöriga lärare och bristen på erfarna
            pedagoger som kan särskolans pedagogik och att många av de statliga
            satsningarna inte riktigt träffar denna målgrupp av personal i
            skolväsendet.
          </note>
          <note>
            Detta bekräftar också tyvärr den nationella bild som Skolinspektionen,
            Riksrevisionen och andra har pekat på under lång tid, nämligen
            att kvaliteten brister, att stödet brister och att fortbildningsmöjligheterna
            brister.
          </note>
          <note>
            Frågan till regeringen är: Hur ska vi säkra kompetensen inom
            särskolan för att även eleverna där ska möta de bästa lärarna?
          </note>
          <note type="speaker">
            Anf. 44 Utbildningsminister ANNA EKSTRÖM (S):
          </note>
          <note>
            Fru talman! Tack för att du i den här frågestunden lyfter en
            skolform som vi talar alldeles för lite om, Roger Haddad!
          </note>
          <note>
            Den svenska skolan ska finnas för alla barn, också för de barn
            som behöver gå i det vi i dag kallar särskola. Regeringen är väldigt
            medveten om de olika låt oss säga utmaningar och problem som vi
            har framför oss när det gäller just det specialpedagogiska området
            och särskolan i allmänhet.
          </note>
          <note>
            Vad har vi då gjort? Ja, tack vare det samarbete vi har med Centern
            och Liberalerna har vi fortsatt en stor satsning på specialpedagogiskt
            stöd i form av både kompetensutveckling av befintlig personal
            och särskilda satsningar på speciallärare och specialpedagogutbildningar.
            Vi har också tillsatt en stor utredning som har lämnat ett förslag
            som handlar om att öka möjligheterna att se till att det finns
            resursskolor i Sverige för barn som verkligen behöver det. Det
            handlar också om att säkerställa att det finns möjlighet till
            särskilda undervisningsgrupper.
          </note>
          <note>
            Jag vill ta tillfället i akt att tacka Roger Haddad för ett gott
            samarbete på det här området.
          </note>
          <note type="speaker">
            Anf. 45 ROGER HADDAD (L):
          </note>
          <note>
            Fru talman! Tack, statsrådet!
          </note>
          <note>
            Många av dessa förslag har Liberalerna självklart arbetat för
            under lång tid, till exempel att se över inkluderingen och säkra
            rätten till resursskola och undervisningsgrupper. F ör några år
            sedan medverkade vi också till att speciallärarutbildningen återinfördes
            inom högre utbildning. Tyvärr ser vi fortfarande konsekvenserna
            av den gamla politiken, men i det här fallet handlar det om den
            personal som kanske inte är lärare men behöver särskolekompetens.
            Många av de nationella satsningarna omfattar inte den målgruppen.
          </note>
          <note type="speaker">
            Anf. 46 Utbildningsminister ANNA EKSTRÖM (S):
          </note>
          <note>
            Fru talman! Jag tar med mig den frågan, Roger Haddad. Vi får
            väl fortsätta att diskutera dessa frågor i vårt gemensamma samarbete
            kring skolans finansiering.
          </note>
          <note>
            Jag vill passa på att inte bara tacka Roger Haddad utan också
            nämna en ung elev som har gått i särskolan. Han heter Rasmus Westlund
            och för en envis kamp för att vi ska sluta säga ”särskola” och
            börja kalla skolan vad den är, nämligen en skola. Tack, Roger
            Haddad, för att frågorna om särskolans betydelse hamnar på riksdagens
            bord! Där hör de hemma.
          </note>
          <note>
            Åtgärder mot organiserad välfärdsbrottslighet
          </note>
          <note type="speaker">
            Anf. 47 FREDRIK LUNDH SAMMELI (S):
          </note>
          <note>
            Fru talman! Min fråga går till inrikesministern.
          </note>
          <note>
            Sedan drygt tio år samarbetar tolv myndigheter för att bekämpa
            organiserad brottslighet. Sedan 2018 har ytterligare nio myndigheter
            tillkommit, och i rapporten Myndighetsgemensam lägesbild om organiserad
            brottslighet från 2019 beskrivs både arbetet och utvecklingen.
            Brottslighe ­ ten mot utbetalande delar av välfärdssystemet är
            stor och visar inga tecken på avmattning. Flera av de samverkande
            myndigheterna beskriver att brott mot välfärdssystemen är den
            allvarligaste brottsligheten här och nu.
          </note>
          <note>
            Min fråga till statsrådet är vilka åtgärder regeringen ser behövs
            för att bekämpa denna typ av kriminalitet.
          </note>
          <note type="speaker">
            Anf. 48 Statsrådet MIKAEL DAMBERG (S):
          </note>
          <note>
            Fru talman! För att komma åt gängkriminaliteten i Sverige är
            det helt nödvändigt att flera myndigheter jobbar tillsammans.
            Det är också därför regeringen har ändrat instruktionen till alla
            dessa tolv myndigheter så att det nu ingår i deras instruktioner
            att jobba tillsammans mot grov organiserad brottslighet i Sverige.
          </note>
          <note>
            Ett av fokusområdena är välfärdsbrottslighet. Vi ser att dessa
            gäng inte bara tjänar pengar på narkotika utan att många av gängen
            också har ett ben i välfärdsbrottslighet. Därför har vi gett de
            här myndigheterna i uppdrag att göra ett pilotprojekt kopplat
            till felaktig folkbokföring, för grunden för välfärdsbrottslighet
            är ofta felaktig folkbokföring. Det är Skatteverket som leder
            det arbetet.
          </note>
          <note type="speaker">
            Anf. 49 FREDRIK LUNDH SAMMELI (S):
          </note>
          <note>
            Fru talman! Tack, statsrådet!
          </note>
          <note>
            De här kriminella letar efter alla luckor som kan finnas i vårt
            gemensamma samhällsbygge. Det leder mig till övertygelsen att
            vi behöver jobba på ett helt annat sätt när vi bygger systemen,
            transfereringarna och bidragen – alltså välfärdssystemet. Enkelheten
            och smidigheten får aldrig bli en inbjudande arena för finansiering
            av kriminalitet. Hur ser statsrådet på behovet av att än tydligare
            gå på pengarna för att strypa finansieringen av kriminalitet?
          </note>
          <note type="speaker">
            Anf. 50 Statsrådet MIKAEL DAMBERG (S):
          </note>
          <note>
            Fru talman! Jag tror att pengarna är en väldigt viktig väg för
            att strypa och försvaga gängkriminella miljöer i Sverige, och
            det menar också Polismyndigheten. Därför måste vi fortsätta jobba
            inte bara med de statliga myndigheterna utan också tillsammans
            med kommunerna. Ta en kommun som Södertälje, som konsekvent och
            tydligt jobbar med att se till att kriminella inte kan utnyttja
            välfärdstjänsterna. Man gör det i syfte att skapa inte bara en
            tryggare stad utan också en bättre förutsättning för alla barn
            och ungdomar som växer upp i Södertälje. Vi har mycket att lära
            av Södertäljes arbete på detta område.
          </note>
          <note>
            Ordningslagen och restriktioner för restauranger
          </note>
          <note type="speaker">
            Anf. 51 MARIA GARDFJELL (MP):
          </note>
          <note>
            Fru talman! På grund av covid-19 måste vi alla förändra våra
            liv och bidra till att minska smittan. Pandemin påverkar olika
            samhällssektorer olika, och ett exempel är att rekommendationerna
            för antal besökare skiljer sig åt för olika näringsidkare. Somliga
            kan ha flera hundra besökare medan andra, särskilt inom kultur-
            och idrottssektorn, har mycket tydliga begränsningar till 50.
            Skillnaderna mellan å ena sidan kultur- och idrottsevenemang,
            nöjesparker och loppisar och å andra sidan restauranger och stor
            ­ marknader är obegripliga och ologiska. Vi ser nu också att smittspridningen
            ökar, bland annat i min hemstad Uppsala.
          </note>
          <note>
            Jag vill ställa frågan om det är ordningslagen som behöver förändras
            för att reglerna om smittspridning på restaurangerna ska bli konsekventa
            – alltså inte 200 gäster utan trubadur och 50 med trubadur.
          </note>
          <note type="speaker">
            Anf. 52 Statsrådet MIKAEL DAMBERG (S):
          </note>
          <note>
            Fru talman! Just detta har vi redan ändrat, så numera är det
            samma regler som gäller för restaurangverksamhet och trubadurer.
            Den ologiskheten har vi tagit bort. Däremot kvarstår flera ologiskheter
            i systemet där ­ för att svensk lagstiftning i dag bygger på ordningslagen.
            Den är inte upp ­ byggd för att hantera en situation där vi ska
            minska smittspridning i samhället.
          </note>
          <note>
            Folkhälsomyndigheten har fått i uppdrag att titta över en lång
            rad exempel på undantag för verksamheter där man har sträckt upp
            handen och sagt att man kan bedriva verksamheten på ett smittsäkert
            sätt. Folkhälsomyndigheten har nu fått vårt uppdrag att bedöma
            om det finns ytterligare undantag att göra från ordningslagen.
            Dessutom kommer regeringen att utreda om vi helt ska gå ifrån
            ordningslagen som bas för en lagstiftning på detta område. Det
            kommer att ta lite längre tid, men för att få en mer logisk lagstiftning
            på plats tror jag att det är helt nödvändigt att genomföra en
            översyn av lagstiftningen.
          </note>
          <note type="speaker">
            Anf. 53 MARIA GARDFJELL (MP):
          </note>
          <note>
            Fru talman! Tack, statsrådet!
          </note>
          <note>
            Det är uppenbart att rättvisa och jämlikhet är viktigt även i
            arbetet mot pandemin. Det är också uppenbart att vi har haft stort
            fokus på och mycket diskussion om just vissa av aktörerna, som
            kulturen och idrotten, medan andra har varit helt bortglömda.
            Till exempel loppisar är en sådan aktör.
          </note>
          <note type="speaker">
            Anf. 54 Statsrådet MIKAEL DAMBERG (S):
          </note>
          <note>
            Fru talman! När det gäller kultur och idrott vet vi ju att det
            ligger ett förslag och väntar som rör sittande publik . Egentligen
            väntar det på Folkhälsomyndighetens bedömning – man har tidigare
            sagt att det är möjligt att genomföra evenemang med sittande publik
            upp till 500 personer. Folkhälsomyndigheten bad oss vänta med
            att genomföra de undantagen, och därför har vi inte fattat det
            beslutet. Vi har dock gett Folkhälsomyndigheten i uppdrag att
            analysera till exempel just loppisverksamhet för att komma fram
            till om det finns ytterligare undantag att göra så att verksamheten
            kan bedrivas på ett smittsäkert sätt.
          </note>
          <note>
            EU:s inre marknad
          </note>
          <note type="speaker">
            Anf. 55 HELENA BOUVENG (M):
          </note>
          <note>
            Fru talman! Vi ser i år en exempellös tillbakagång i den europeiska
            och svenska ekonomin. Som svar på detta har EU-länderna och inte
            minst Sverige skjutit till väldigt mycket stimulansmedel.
          </note>
          <note>
            Tyvärr görs det mindre för att förbättra grundförutsättningarna
            för ekonomisk tillväxt; tvärtom har vi till och med sett försämringar
            av till exempel EU:s inre marknad under coronapandemin. Det är
            allvarligt, för det är extra viktigt att den fria rörligheten
            för varor och tjänster fungerar nu när ekonomin är i ett väldigt
            behov av återhämtning – och förhoppningsvis utveckling. Regeringen
            brukar, med rätta, återkommande lyfta fram just den inre marknaden
            som en av EU-medlemskapets verkliga förtjänster och bland annat
            motivera Sveriges relativt höga medlemsavgift med tillgången till
            den inre marknaden. Att få den att fungera bättre måste vara en
            av de absolut mest prioriterade EU-frågorna för en svensk regering.
          </note>
          <note type="speaker">
            Anf. 56 Statsrådet ANNA HALLBERG (S):
          </note>
          <note>
            Fru talman! Det är absolut en av de högst prioriterade frågorna,
            framför allt under den senaste perioden av pandemin. Den svenska
            regeringen, och inte minst jag som handelsminister, har deltagit
            väldigt aktivt i att få den inre marknaden att fungera. När den
            stängde ned så pass mycket som den gjorde i början av pandemin
            var Sverige en av de mest högljudda rösterna för att få den inre
            marknaden att fungera igen.
          </note>
          <note>
            Nu är den mer fungerande, men vi är inte nöjda. Vi måste ständigt
            jobba för detta. Sverige är kanske en av de starkaste rösterna
            för att få den inre marknaden att ta nästa kliv, inte bara i pandemin
            utan också till exempel när det gäller att få e-handel att fungera
            samt när det gäller digitala tjänster och hela tjänstesektorn.
            Sverige är beroende av detta, och vi driver utvecklingen framåt.
          </note>
          <note>
            Jag skulle vilja säga att pandemin har gjort att vi har vaknat
            upp när det gäller den inre marknadens betydelse och att vi nu
            tar stora och viktiga kliv framåt för att få den att fungera bättre,
            inte minst med digitaliseringens förtecken.
          </note>
          <note>
            Utbytesstudenter och otrygghet
          </note>
          <note type="speaker">
            Anf. 57 JÖRGEN GRUBB (SD):
          </note>
          <note>
            Fru talman! Jag har en fråga till utbildningsminister Anna Ekström.
          </note>
          <note>
            Dalarnas studentkår krävde i förra veckan i ett brev att internationella
            utbytesstudenter ska flyttas från utanförskapet i Tjärna Ängar
            i Borlänge med anledning av den omfattande otrygghet som råder
            i området. Det har gått så långt att studenter har avslutat sina
            utbildningar i förtid och lämnat Sverige för att de inte känt
            sig trygga.
          </note>
          <note>
            Man tänker sig Sverige som ett i-land och förväntar sig att ta
            del av svenska traditioner och svensk kultur och att få bo i en
            bra miljö, har en utbytesstudent kommenterat i medier. Hur ser
            utbildningsministern på att studenter vänder ryggen åt Sverige
            på grund av den bedrivna politiken, som gör att man inte längre
            uppfattar Sverige som ett i-land?
          </note>
          <note type="speaker">
            Anf. 58 Utbildningsminister ANNA EKSTRÖM (S):
          </note>
          <note>
            Fru talman! Den här frågan skulle egentligen besvaras av högskole
            ­ minister Matilda Ernkrans, och man kan dessutom ifrågasätta
            hur mycket den egentligen har att göra med högskolepolitik. Jag
            ska gärna svara ändå.
          </note>
          <note>
            Hade Matilda Ernkrans varit här hade hon antagligen sagt något
            i stil med att Sverige är ett land som är väldigt attraktivt för
            studenter som kommer utomlands ifrån. Vi har många som vill komma
            hit, och vi har många som vill läsa på våra utbildningar. Det
            faktum att Sverige har en högre grad av öppenhet på campus än
            många andra länder – vi har valt att under coronapandemin välkomna
            människor till campus i den mån det går när det gäller att hantera
            smittspridningen – gör också att Sverige är ett öppet och attraktivt
            land.
          </note>
          <note>
            Vi har inte sett några som helst problem med att rekrytera studenter
            utomlands ifrån. Det kanske beror på att Sverige är ett bra land
            att bo i, att Sverige är ett land att vara stolt över och att
            våra högskolor och campus är något att vara rejält stolt över.
          </note>
          <note>
            (Applåder)
          </note>
          <note>
            Fri rörlighet i pandemitider
          </note>
          <note type="speaker">
            Anf. 59 ANNIKA QARLSSON (C):
          </note>
          <note>
            Fru talman! Min fråga går till statsrådet Anna Hallberg.
          </note>
          <note>
            Nu när smittspridningen åter ökar inom EU och medlemsstaterna
            åter inför interna och regionala nedstängningar och restriktioner
            är det av stor vikt att gränserna mellan medlemsstaterna fortsätter
            att vara öppna så långt som det är möjligt. Det är centralt att
            EU drar lärdom av mars och april i år, när gränserna stängdes
            väldigt fort och såväl varor som var viktiga för hanteringen av
            covid-19 som all annan handel hindrades. Den fria rörligheten
            som grundfundament i EU hindrades rent konkret i våras.
          </note>
          <note>
            EU fick utstå kritik för passivitet och för långsamt agerande
            men har nu goda möjligheter att agera mer proaktivt och säkerställa
            ett effektivt smittbekämpande utan att detta går ut över de fria
            rörligheterna och den inre marknaden samt, såklart, utan att riskera
            smittspridning.
          </note>
          <note>
            På vilket sätt agerar nu statsrådet och den svenska regeringen
            för att inte göra samma misstag som i våras?
          </note>
          <note type="speaker">
            Anf. 60 Statsrådet ANNA HALLBERG (S):
          </note>
          <note>
            Fru talman! Tack, Annika Qarlsson, för en mycket angelägen fråga!
          </note>
          <note>
            Vi ska inte upprepa det misstag som skedde i våras. Vi har från
            Sveriges sida, som jag nämnde tidigare, konsekvent varit för öppenhet
            vad gäller gränser. Vi lutar oss också mot det evidensbaserade
            underlag som finns från Europeiska smittskyddsmyndigheten och
            från vår egen folkhälsomyndighet, där man säger att gränsstängningar
            inte är ett effektivt sätt att bekämpa smittspridningen.
          </note>
          <note>
            Detta har också kommissionen sagt. Kommissionen säger att man
            om man nu ska stänga gränser måste hitta ett gemensamt synsätt
            när det gäller restriktioner och vilken nivå man ska lägga sig
            på.
          </note>
          <note>
            Från Sveriges sida driver vi på för att det över huvud taget
            inte ska ske några gränsstängningar. Vi har inte en lockdown ännu.
            Vi har dock nya nedstängningar som är oroande, även om vi inte
            har produktionsenheter som stänger ned. Vad vi gör nu är att försöka
            få industrin och produktionsanläggningarna att vara öppna och
            att hitta lösningar för detta.
          </note>
          <note>
            Tullverkets utökade befogenheter
          </note>
          <note type="speaker">
            Anf. 61 INGEMAR KIHLSTRÖM (KD):
          </note>
          <note>
            Fru talman! Jag vill rikta min fråga till inrikesminister Mikael
            Damberg.
          </note>
          <note>
            Vi kristdemokrater har länge kämpat för att ändra lagen så att
            Tullverket ska få beslagta stöldgods på väg ut ur landet. Vid
            riksdagens frågestund i maj angav inrikesministern att regeringen
            arbetade med att ge Tullverket utökade befogenheter att stoppa
            stöldgods. När kommer detta att bli verklighet?
          </note>
          <note>
            Bland planerade propositioner under hösten 2020 finns endast
            en proposition relaterad till Tullverket. Den säger att det ska
            ges utökade befogenheter för Tullverket att besluta om kvarhållande
            av försändelser. Det tolkar jag som att Tullverket ska få ytterligare
            möjligheter att stoppa till exempel postförsändelser, vilket är
            något som jag inte tror att stöldligor använder i första hand.
            Uppdraget bör i stället handla om att stoppa stöldgods i bilar
            eller lastbilar på väg ut ur Sverige.
          </note>
          <note>
            Fru talman! Jag undrar därför: När har regeringen arbetat färdigt,
            och när kommer man med en proposition gällande Tullverkets utökade
            uppdrag att stoppa stöldgods? Inrikesministern utlovade redan
            i februari att befogenheterna skulle komma.
          </note>
          <note type="speaker">
            Anf. 62 Statsrådet MIKAEL DAMBERG (S):
          </note>
          <note>
            Fru talman! Kanske snabbare än någon kan ana.
          </note>
          <note>
            Industrins klimatomställning
          </note>
          <note type="speaker">
            Anf. 63 MATTIAS JONSSON (S):
          </note>
          <note>
            Fru talman! Min fråga går till näringsminister Ibrahim Baylan.
          </note>
          <note>
            Sverige har en lång och stolt historia av en stark och konkurrenskraftig
            industri. Samtidigt som den nuvarande pandemin innebär utmaningar
            för svensk industri och export finns ju en enorm möjlighet till
            fortsatt utveck ­ ling av just den svenska industrin.
          </note>
          <note>
            Samtidigt befinner sig världen i en klimatkris som också förpliktar.
            Svensk industri har en unik möjlighet att inte bara bidra till
            den globala omställningen utan också att i många fall leda till
            en stark omställning.
          </note>
          <note>
            Min fråga till statsrådet är: Hur ser statsrådet på industrins
            klimatomställning, och vilka stimulanser, mått och steg kan regeringen
            stötta upp med i denna frågeställning?
          </note>
          <note type="speaker">
            Anf. 64 Näringsminister IBRAHIM BAYLAN (S):
          </note>
          <note>
            Fru talman! Tack, Mattias Jonsson, för en viktig fråga!
          </note>
          <note>
            Svensk industri är viktig. Den har varit viktig, den är viktig
            och den kommer att bli än viktigare framöver. Den tillhör inte
            historien.
          </note>
          <note>
            En av de viktigaste roller som jag tror att vi har är att tillsammans
            lösa en del av mänsklighetens stora utmaningar. Nu under pandemin
            har vi hjälpts åt för att se till att svenska löntagare i industrin
            har fått vara kvar på jobbet genom korttidsarbete – till skillnad
            från hur det var i finanskrisen har detta räddat ett par hundra
            tusen jobb.
          </note>
          <note>
            När vi tittar framåt handlar det om hur vi stärker vår konkurrenskraft
            samtidigt som vi ställer om. Då blir omställningen väldigt central.
            Vi jobbar väldigt tätt med den svenska industrin för att visa
            att detta inte bara är möjligt utan också ett naturligt steg som
            innebär att vi blir effektivare och renare. Det skapar dessutom
            exportmöjligheter för vårt land och därmed också nya, hållbara
            jobb och en ny, hållbar tillväxt.
          </note>
          <note>
            Sverige ska ju bli det första fossilfria välfärdslandet i världen.
            Där har industrin en väldigt viktig roll, och jag är väldigt glad
            att industrin vill vara med och ha den rollen.
          </note>
          <note>
            Stärkande av moder s målsundervisningen
          </note>
          <note type="speaker">
            Anf. 65 ANNIKA HIRVONEN FALK (MP):
          </note>
          <note>
            Fru talman! När mina föräldrar kom med mig till BVC rekommenderades
            de att inte tala finska. Man visste inte bättre då, men gud så
            glad jag är att de inte lyssnade till det rådet – jag hade varit
            så mycket fattigare i dag om jag inte hade fått med mig mitt andra
            modersmål.
          </note>
          <note>
            Nyligen såg vi i debatten hur denna gamla okunskap återuppväcktes
            när Kristdemokraternas styrelse föreslog att modersmålsundervisningen
            skulle avskaffas med hänvisning till att kvaliteten inte håller
            måttet.
          </note>
          <note>
            Jag håller med om att kvaliteten i modersmålsundervisningen behöver
            bli bättre. Inte minst måste vi säkerställa att våra nationella
            minoriteter får med sig ett fullgott språk som det går att arbeta
            med och utbilda sig med även i högre utbildning.
          </note>
          <note>
            Jag vill därför fråga utbildningsministern vad regeringen tänker
            göra för att stärka modersmålsundervisningen och för nationella
            minoriteter.
          </note>
          <note type="speaker">
            Anf. 66 Utbildningsminister ANNA EKSTRÖM (S):
          </note>
          <note>
            Fru talman! Det vanliga är att man lite drar en skrytvals och
            talar om hur mycket bra man har gjort på olika områden.
          </note>
          <note>
            När det gäller just modersmålet är jag otroligt stolt över att
            vi i Sverige har en rätt till modersmålsundervisning. Det är precis
            av de skäl, fru talman, som Annika Hirvonen Falk lyfter fram.
          </note>
          <note>
            Elever får en möjlighet att utveckla sitt modersmål, det språk
            man talar hemma, det språk som man ska tala med mormor och morfar,
            farmor och farfar. Men elever får också en större möjlighet att
            lära sig och utvecklas i det svenska språket om de väl behärskar
            det modersmål de har därhemma.
          </note>
          <note>
            Den svenska modersmålsundervisningen är väl motiverad. Den fyller
            en viktig roll, och den har en stor betydelse i svensk skola.
            Regeringen har absolut inga som helst planer på att minska den
            betydelsen. Men, fru talman, vi har problem. Vi har en stor brist
            på lärare, också på detta område. Regeringen arbetar hårt för
            att stärka tillgången på utbildade lärare på detta område och
            på andra. Den tilltagande digitaliseringen ger oss en möjlighet
            att utöka tillgången för barn till behöriga lärare. Men mer måste
            göras.
          </note>
          <note>
            Direktstöd till resebranschen
          </note>
          <note type="speaker">
            Anf. 67 ANNICKA ENGBLOM (M):
          </note>
          <note>
            Fru talman! Min fråga riktar sig till näringsminister Ibrahim
            Baylan.
          </note>
          <note>
            I återverkningarna av den pågående epidemin är det många branscher
            som kämpar för sin överlevnad. Vi har här tidigare bland annat
            tagit upp kulturevenemangsbranschen, som egentligen har fått direkt
            näringsförbud eller fått direkta följdverkningar på grund av politiska
            beslut.
          </note>
          <note>
            En annan bransch som jag skulle vilja lägga i samma korg är resebranschen,
            som jag betraktar som en del av den nationella och globala infrastrukturen.
            83 procent permitteringar och 50 procent uppsägningar var siffrorna
            förra veckan. För att undvika konkurser för alla dessa företagare
            undrar jag om näringsministern är beredd att, liksom till kultur-
            och evenemangsbranschen, rikta direkta stöd till resebranschen.
          </note>
          <note type="speaker">
            Anf. 68 Näringsminister IBRAHIM BAYLAN (S):
          </note>
          <note>
            Fru talman! Tack, Annicka Engblom, för frågan!
          </note>
          <note>
            Sedan pandemin började har regeringen, ofta i tät dialog med
            näringslivet, tagit fram ett stort antal program för att stötta
            det svenska näringslivet, därför att vi vill rädda livskraftiga
            företag men naturligtvis också svenska jobb. Det innebär att vi
            i över dussinet ändringsbudgetar har sjösatt stödprogram av olika
            slag, krediter, garantier med mera på närmare 800 miljarder. För
            ett land av vår storlek är det en enorm ansträngning som det svenska
            folket tillsammans som skattebetalare nu gör.
          </note>
          <note>
            Vi har naturligtvis riktat en del av detta stöd till de företag
            som haft det svårast, och just resebranschen och reseföretagen
            har haft svårt. De har fått korttidsstöd för att kunna permittera
            sina anställda. Nu har vi dessutom gått fram med en förlängning
            av det anställningsstöd som är så viktigt för flera av dessa företag.
          </note>
          <note>
            Vi hjälps åt, även om det är tuffa tider.
          </note>
          <note>
            Skyddet av äldre under pandemin
          </note>
          <note type="speaker">
            Anf. 69 ANN-CHRISTINE FROM UTTERSTEDT (SD):
          </note>
          <note>
            Fru talman! Närmare 6 000 personer har hittills avlidit i Sverige
            i sviterna av covid-19. En stor del av dessa har bott på äldreboenden.
            De som skulle skyddas mest värnades minst – detta för att regeringen
            varit oförmögen att stoppa smittspridningen. I jämförelse med
            våra nordiska grannländer är vi helt unika, och våra dödstal är
            bland världens högsta.
          </note>
          <note>
            Nu står vi inför en andra våg, och oron växer. Därför vill jag
            fråga statsrådet Damberg: Hur ska våra äldre skyddas denna gång?
            Står de återigen vid kanten av ättestupan eller kommer de att
            erbjudas den vård de förtjänar och faktiskt har rätt till?
          </note>
          <note type="speaker">
            Anf. 70 Statsrådet MIKAEL DAMBERG (S):
          </note>
          <note>
            Fru talman! En av de mest plågsamma effekterna av coronapandemin
            är de dödsfall vi har sett i äldreomsorg och kopplat till hemtjänsten
            i vissa delar av Sverige, inte överallt men i vissa län som drabbades
            väldigt hårt av smittspridningen i början.
          </note>
          <note>
            Vi gjort ett väldigt stort jobb genom att stötta kommunerna ekonomiskt
            så att de har resurser och muskler att göra investeringar och
            kompetensutveckla personal så att man inte får in smittan i verksamheten.
            Vi har också byggt upp lagerhållning och verksamhet som gör att
            man får stöd i skyddsutrustning, som var ett problem. Vi har byggt
            ut provtagningsverksamheten över hela landet.
          </note>
          <note>
            Vi är mycket bättre rustade nu än tidigare, men faran är inte
            över. Om vi inte pressar tillbaka smittspridningen i samhället
            nu riskerar vi att återigen få in smittan i äldreomsorg och hemtjänst.
            Det är något som vi gemensamt har ett ansvar för att motverka.
          </note>
          <note>
            Likvärdigheten i skolan
          </note>
          <note type="speaker">
            Anf. 71 PIA NILSSON (S):
          </note>
          <note>
            Fru talman! Likvärdigheten är svensk skolas viktigaste utmaning.
            Alla elever ska ges möjlighet att lyckas i skolan utifrån sina
            förutsättningar och behov, oavsett bakgrund. Där är vi inte än.
          </note>
          <note>
            Föräldrarnas utbildningsnivå är fortfarande den faktor som till
            stor del avgör om eleverna kommer att lyckas i skolan eller inte,
            och det kan vi socialdemokrater aldrig acceptera. Därför är det
            så bra att regeringens bud ­ getsatsning på likvärdigheten i skolan
            ökar till 6,2 miljarder – pengar som exempelvis kan användas till
            att anställa fler specialpedagoger.
          </note>
          <note>
            Även om vi nu med glädje ser att kunskapsresultaten ökar i svensk
            skola måste jämlikheten följa med. Min fråga till utbildningsminister
            Anna Ekström är därför vilka ytterligare reformer som krävs för
            att Sverige återigen ska ha det mest högpresterande och jämlika
            skolsystemet i världen, för det är ju dit vi ska igen.
          </note>
          <note type="speaker">
            Anf. 72 Utbildningsminister ANNA EKSTRÖM (S):
          </note>
          <note>
            Fru talman! Där har vi faktiskt en gång varit, och det är klart
            att dit ska vi tillbaka.
          </note>
          <note>
            Precis som Pia Nilsson är jag väldigt glad över att vi i budgeten
            har lyckats fortsätta bygga ut likvärdighetsbidraget, som nu är
            på 6,2 miljarder. Vi satsar på lärarlöner, inte minst i utsatta
            områden, och vi satsar på läxhjälp och lovskola i dessa coronatider.
          </note>
          <note>
            Jag är också väldigt glad att vi i Sverige i så stor utsträckning
            har lyckats hålla våra skolor öppna under den förfärliga pandemin.
            Pandemin har slagit hårt mot alla i vårt land. Men vi har, tack
            vare våra öppna skolor, lyckats se till att många barn och elever
            både har fått en trygg uppväxt och fått med sig kunskaper.
          </note>
          <note>
            Framöver måste vi dock bli bättre på att motverka den skolsegregation
            som leder till den bristande jämlikheten. Riksdagen kommer snart
            att på sitt bord få ett antal förslag som handlar om att motverka
            orsakerna till skolsegregationen. Då blir det upp till bevis.
          </note>
          <note>
            Tack för frågan, Pia Nilsson, och tack för kommande samarbete,
            kära Sveriges riksdag!
          </note>
          <note>
            Stöd till reseföretagen
          </note>
          <note type="speaker">
            Anf. 73 ALEXANDRA ANSTRELL (M):
          </note>
          <note>
            Fru talman! Resebranschens omsättning har minskat med 90 procent.
            3 500 jobb har gått förlorade, och många är korttidspermitterade.
            De är oroliga, och de går på knäna.
          </note>
          <note>
            År 2019 gjordes 10 000 miljoner utrikesresor. Men nu är det en
            döende resebransch, och det ser verkligen ut att bli värre. Utan
            turism kan man se att många länder, fattiga länder, försvagas.
            Det här borde vara en prioriterad fråga.
          </note>
          <note>
            En pandemi utan stöd har försatt många reseföretag i konkurs,
            och väldigt många har förlorat sina jobb. Näringsministern sa
            alldeles nyss att man vill rädda företag och jobb. Men resebranschen
            kämpar för att överleva.
          </note>
          <note>
            Min fråga till näringsministern är därför varför regeringen inte
            ger en större del till resebranschen? Varför tar ni inte den här
            kampen på allvar? Eller har ni något emot just resebranschen?
          </note>
          <note type="speaker">
            Anf. 74 Näringsminister IBRAHIM BAYLAN (S):
          </note>
          <note>
            Fru talman! Ja, det är utan tvekan en svår tid. Det är den för
            resebranschen. Det är den egentligen för varje verksamhet i vårt
            land som bygger på att människor har med varandra att göra. Och
            det beror på att vi är mitt i en global pandemi, som tyvärr i
            inledningen av hösten är på väg att öka ganska kraftigt igen.
            Det innebär att människor kommer att resa mindre.
          </note>
          <note>
            Det är mot denna bakgrund som vi har meddelat att vi kommer att
            förlänga en del av de stöd som Alexandra Anstrell talade om. Omställningsstödet
            är just till för att mildra effekterna.
          </note>
          <note>
            Det blir dock lite ologiskt, fru talman, när Moderaterna, när
            vi presenterar vår budget, säger att vi slösar med pengar, att
            det är en alldeles för stor budget och alldeles för mycket pengar
            och nu står i riksdagens talarstol och säger att det görs alldeles
            för lite. Hur ska ni ha det? Är det för mycket eller är det för
            lite?
          </note>
          <note>
            Jag menar att vi hjälps åt i en väldigt svår situation, och det
            kommer vi att fortsätta göra, oavsett bransch.
          </note>
          <note>
            Utvisning av dömda brottslingar
          </note>
          <note type="speaker">
            Anf. 75 BO BROMAN (SD):
          </note>
          <note>
            Fru talman! Min fråga går till inrikesminister Mikael Damberg.
          </note>
          <note>
            I tidningarna kan vi läsa om somaliska medborgaren Abdulhakim
            som under åratal riktat in sig på att råna och bedra svenska pensionärer,
            om en syrisk 36-årig medborgare som förde bort och utsatte en
            9-årig flicka i Timrå för sexuella övergrepp och om Adan, också
            somalisk medborgare, som sexuellt ofredat minderåriga pojkar i
            Upplands Väsby vid olika tillfällen. Ingen av dessa har dömts
            till utvisning.
          </note>
          <note>
            I sex år har denna regering suttit vid makten. Att utländska
            medborgare inte utvisas i tillräcklig omfattning då de begår brott
            är ingen nyhet. Ni har haft sex år på er att förändra hur det
            ser ut. Att det tillsatts en utredning är bra men alldeles för
            sent. Detta borde ha gjorts för flera år sedan. Endast 20 procent
            av dömda utländska våldtäktsmän utvisas. Inte ens när det kommer
            till dömda utländska mördare kan man utgå från att de utvisas.
          </note>
          <note>
            Hur motiverar regeringen för offren och deras anhöriga att dessa
            människor är kvar i vårt land?
          </note>
          <note type="speaker">
            Anf. 76 Statsrådet MIKAEL DAMBERG (S):
          </note>
          <note>
            Fru talman! Svensk lagstiftning är tydlig: När det gäller grova
            brott kan man dömas till utvisning.
          </note>
          <note>
            Tyvärr kan inte alla utvisningar verkställas eftersom Sverige
            är bundet av internationella konventioner eller det finns verkställighetshinder.
            Det är inte bra men inget som Sverige ensamt kan påverka. Vi jobbar
            dock hårt med att förmå länder som kan ta emot att också göra
            det vid utvisningar.
          </note>
          <note>
            Det är sant att regeringen har tillsatt en utredning. Ambitionen
            är att få till en skärpning av lagstiftningen, som gör att vi
            kan utvisa fler människor som begår brott i vårt land. Regeringen
            väntar nu på utredningsresultatet.
          </note>
          <note>
            Obligatorisk förskola från två års ålder
          </note>
          <note type="speaker">
            Anf. 77 MIKAEL OSCARSSON (KD):
          </note>
          <note>
            Fru talman! Jag riktar min fråga till utbildningsminister Anna
            Ekström.
          </note>
          <note>
            Det finns en utredning som har föreslagit att det ska vara obligatorisk
            förskola från tre års ålder.
          </note>
          <note>
            Många småbarnsföräldrar satte dock kaffet i vrångstrupen i veckan
            när de läste i tidningen att elva socialdemokratiska riksdagsledamöter,
            däribland två som sitter i partistyrelsen, kräver att förskola
            ska vara obligatoriskt från två års ålder. Många undrar vad detta
            är, och det har varit många kommentarer på olika håll.
          </note>
          <note>
            Alla vi som har förmånen att ha barn vet att barn är olika. Vissa
            barn passar inte alls in i stora förskolegrupper, och särskilt
            de svaga barnen får problem.
          </note>
          <note>
            Är detta något som utbildningsministern kan avskriva, eller finns
            det på riktigt en tanke om att göra det obligatoriskt och tvinga
            alla tvååringar till förskolan?
          </note>
          <note type="speaker">
            Anf. 78 Utbildningsminister ANNA EKSTRÖM (S):
          </note>
          <note>
            Fru talman! Svensk förskola är fantastisk. Till en början byggdes
            den ut för att säkerställa att både mamma och pappa skulle kunna
            jobba, men numera handlar det framför allt om att ge barn en trygg
            uppväxt och en bra start på det livslånga lärandet.
          </note>
          <note>
            Men tänk att varje gång Kristdemokraterna tar upp förskolan handlar
            det om att den inte funkar och att den inte ska vara för alla
            !
          </note>
          <note>
            Jag tycker att svensk förskola ska vara för alla. Jag vill se
            en allmän förskola där man har rätt till förskola från två års
            ålder – precis som vi har det i dag. Jag vill också se hur vi
            kan säkra att de grupper som i dag inte utnyttjar förskolan får
            större möjlighet att göra det.
          </note>
          <note>
            En obligatorisk förskola finns dock inte på regeringens dagordning,
            och det är inget regeringen arbetar med.
          </note>
          <note>
            Coronarestriktionernas följder för idrottsklubbar
          </note>
          <note type="speaker">
            Anf. 79 ELISABETH BJÖRNSDOTTER RAHM (M):
          </note>
          <note>
            Fru talman! Min fråga går till näringsminister Ibrahim Baylan.
            Denna fråga har vi diskuterat tidigare, och den har varit uppe
            tidigare under frågestunden.
          </note>
          <note>
            Den pandemi vi nu har levt med under en längre tid genomsyras
            i min värld av ett ord: inkonsekvens. Vi tillåter stora samlingar
            i köpcentrum och butiker, men vi kan absolut inte tillåta fler
            än 50 personer i publiken i stora arenor som Tele 2, Friends eller
            Skellefteå Kraft. De ska dock fixa detta utan bistånd. Regeringen
            har tillskjutit 1 ½ miljard för att försäkra sig om att alla klubbar
            ska klara sin ekonomi, men vi ser en folkrörelse och en ishockeybransch
            i fritt fall.
          </note>
          <note type="speaker">
            Anf. 80 Näringsminister IBRAHIM BAYLAN (S):
          </note>
          <note>
            Fru talman! Ja, situationen är allvarlig. Vi befinner oss mitt
            i en global pandemi. Det är viktigt att påminna sig om det. Jag
            tror att vi alla innerst inne önskar att pandemin vore över. Den
            plågar människor och tar männi ­ skoliv. Den förhindrar oss också
            att leva våra liv på det sätt vi vill, till exempel besöka en
            hockeymatch, gärna där det egna laget vinner. Tyvärr är vi inte
            där, utan vi är fortfarande i ett oroväckande läge där smittan
            dessutom ökar.
          </note>
          <note>
            Vi gör vårt yttersta, både genom de lagar vi har och, när de
            inte passar, genom att förändra dem och göra dem mer flexibla,
            på ett sätt som går att kombinera med att hindra smittan. Vi går
            också in med stora resurser av skattebetalarnas pengar för att
            mildra effekterna, men jag tror inte att någon här tror att vi
            kommer att kunna ta bort alla effekter. Det är tyvärr inte möjligt,
            hur mycket vi än skulle vilja det.
          </note>
          <note>
            Migrationskommitténs förslag och remissförfarandet
          </note>
          <note>
            Anf. 81 JONAS ANDERSSON i Skellefteå (SD):
          </note>
          <note>
            Fru talman! Förra veckan remitterade regeringen Migrationskommitténs
            betänkande. Bland remissinstanserna finns organisationer som Asylrättscentrum,
            Amnesty International, Flyktinggruppernas riksråd och Ensamkommandes
            Förbund.
          </note>
          <note>
            Mer än ett dussintal av dem som har bjudits in att tycka till
            är organisa ­ tioner som öppet har drivit en agenda för en mer
            generös migrationspolitik.
          </note>
          <note>
            En annan instans som regeringen utsett i remissförfarandet är
            SMR, alltså Sveriges muslimska råd. SMR har tidigare fått skarp
            kritik för samröre med Muslimska brödraskapet, islamister som
            bland annat förespråkar särlagstiftning enligt sharia.
          </note>
          <note>
            Detta gör mig lite nyfiken. Vilket inflytande anser regeringen
            att denna typ av organisationer ska ha över svensk utlänningslagstiftning?
          </note>
          <note type="speaker">
            Anf. 82 Statsrådet MIKAEL DAMBERG (S):
          </note>
          <note>
            Fru talman! Vem som helst får svara på remisser som regeringen
            skickar ut. Jag är helt säker på att riksdagsledamöterna inte
            på något sätt vill begränsa möjligheten att få in synpunkter från
            olika organisationer med olika perspektiv innan beslut fattas.
          </note>
          <note>
            Det förslag vi nu skickar ut på remiss har väldigt viktiga beståndsdelar.
            Vi övergår till att tidsbegränsade uppehållstillstånd ska vara
            huvudregel. Vi föreslår att permanenta uppehållstillstånd ska
            kunna beviljas först efter tre år och endast om vissa krav uppfylls,
            exempelvis försörjningskrav och språkkrav. Också vid anhöriginvandring
            ska försörjningskrav gälla. Det är stora förändringar i svensk
            migrationspolitik.
          </note>
          <note>
            Vi gör också förändringar för de ensamkommande flyktingbarn som
            befinner sig här och har drabbats mitt i en pandemi så att de
            lite lättare ska kunna stanna i Sverige om de får ett jobb. Då
            är det rimligt att organisa ­ tioner som har kunskap om deras
            verklighet också har möjlighet att yttra sig.
          </note>
          <note>
            Exportsektorns roll i den ekonomiska återhämtningen
          </note>
          <note type="speaker">
            Anf. 83 ÅSA ERIKSSON (S):
          </note>
          <note>
            Fru talman! Min fråga går till utrikeshandelsminister Anna Hallberg,
            och nu ska vi tala lite om export igen.
          </note>
          <note>
            Sverige är ett mycket exportberoende land. Inte mindre än 1,4
            miljoner svenskar har ett jobb att gå till tack vare vår utrikeshandel.
            Men den rådande pandemin och de tyvärr protektionistiska strömningarna
            i EU och världen som vi har hört om tidigare i dag har gjort att
            exporten minskar. Vi ser tyvärr också ett ökande antal varsel
            i flera branscher. I till exempel min grannkommun Fagersta är
            industrin relativt hårt drabbad.
          </note>
          <note>
            Nu måste vi återstarta ekonomin och Sverige och se till att öka
            exporten igen. Vi måste också göra som OECD:s generalsekreterare
            sa i förra veckan: building back better, alltså inte bara göra
            som förut utan bli ännu bättre.
          </note>
          <note>
            Hur kan svensk export bidra till vår ekonomiska återhämtning
            och göra världen bättre?
          </note>
          <note type="speaker">
            Anf. 84 Statsrådet ANNA HALLBERG (S):
          </note>
          <note>
            Fru talman! Nu har vi en fantastisk möjlighet – ett fönster.
            Sverige ska jobba sig ur krisen och bygga något nytt. Med den
            industri vi har och det hållbarhetsfokus som finns i vårt näringsliv
            har vi fantastiska möjligheter att dels komma ut med våra produkter
            och tjänster på den internationella marknaden, dels locka hit
            investeringar. Export och investeringar är helt avgörande för
            att skapa jobb och välfärd och trygga välfärden i hela landet.
          </note>
          <note>
            Vi gör nu en extra satsning från regeringens sida. Vi sätter
            av extra medel för investeringsfrämjande. Vi har också stora satsningar
            på Vinnova och Rise, för vi behöver jobba bredare för att locka
            hit investeringar, med fokus på akademin och näringslivet i samverkan.
            Jag ser en fantastisk möjlighet att svensk industri och svenska
            hållbara lösningar kommer att bli vinnare under nästa år, med
            de satsningar som regeringen nu gör i den budget som vi har lagt
            fram.
          </note>
          <note>
            Medel till Kustbevakningen
          </note>
          <note type="speaker">
            Anf. 85 MALIN HÖGLUND (M):
          </note>
          <note>
            Fru talman! Jag vill ställa min fråga till inrikesminister Mikael
            Damberg.
          </note>
          <note>
            Kustbevakningen gör ett fantastiskt arbete både här hemma i Sverige
            och på Frontexuppdrag. När Kustbevakningen åker på Frontexuppdrag
            innebär det att färre kustbevakare finns kvar i Sverige, och det
            kan bli så att någon enhet blir stillastående.
          </note>
          <note>
            Kustbevakningen har precis fått nya brottsbekämpande uppgifter.
            De har äskat mer pengar för att kunna lösa uppdraget med nya uppgifter
            och bemanna både inom Frontex och här hemma, men i regeringens
            proposi ­ tion finns inget resurstillskott. Hur tycker minister
            Damberg att Kustbe ­ vakningen ska klara sina uppgifter utan extra
            medel?
          </note>
          <note type="speaker">
            Anf. 86 Statsrådet MIKAEL DAMBERG (S):
          </note>
          <note>
            Fru talman! Kustbevakningen har i dag en stabil ekonomi. Så har
            det inte alltid varit. Jag har gjort flera besök hos Kustbevakningen,
            och de uppskattar verkligen sina internationella missioner därför
            att de känner att de gör stor skillnad till exempel för att upprätthålla
            EU:s yttre gräns. De hanterar också frågan om personalutveckling
            på ett väldigt avancerat sätt i de internationella missionerna.
            Det är ett sätt att både locka och bibehålla personal och bli
            ännu bättre på sitt uppdrag i Sverige. Jag har inte hört några
            signaler från Kustbevakningen om att de skulle vilja avstå från
            sina internationella missioner i detta läge.
          </note>
          <note>
            Jag kommer att följa Kustbevakningens roll framöver. Vi har just
            lagt fram ett nytt förslag kopplat till civilt försvar, där Kustbevakningen
            får ytterligare befogenheter men också viktiga roller, inte minst
            för att garantera svensk gräns i händelse av krig eller höjd beredskap.
          </note>
          <note>
            En nationell folkräkning
          </note>
          <note type="speaker">
            Anf. 87 BORIANA ÅBERG (M):
          </note>
          <note>
            Fru talman! Ingen vet hur många personer som vistas illegalt
            i Sverige. Kriminella använder påhittade identiteter och falska
            adresser för att tillskansa sig bidrag och begå diverse brott.
            Problemen kopplade till bristande kontroll över folkbokföringen
            har blivit enormt stora, och en nationell folkräkning behövs för
            att stävja detta.
          </note>
          <note>
            Pilotprojekt inom Skatteverket, som statsrådet Damberg refererade
            till, räcker inte. Myndigheterna måste få veta hur många och vilka
            som befinner sig i landet. Ändå säger regeringen och samarbetspartierna
            nej till en nationell folkräkning. Varför?
          </note>
          <note type="speaker">
            Anf. 88 Statsrådet MIKAEL DAMBERG (S):
          </note>
          <note>
            Fru talman! Det är riktigt att regeringen gör stora insatser
            för att ge Skatteverket mer resurser för att jobba med dessa frågor
            och bidra till pilotprojekt. Man jobbar hårt för att få ordning
            på samordningsnumren, som missbrukas i samhället. Det görs alltså
            mycket på detta område för att bringa klarhet i dessa frågor.
          </note>
          <note>
            Till saken hör att jag har läst en del av Moderaternas förslag
            i denna fråga, och jag har fortfarande inte förstått hur Moderaternas
            förslag på något sätt skulle lösa de frågor som frågeställaren
            lyfter upp. På vilket sätt skulle detta förslag lösa frågan att
            veta exakt vilka som bor i Sverige? Jag har inte sett sådana förslag
            från Moderaterna, men jag ser fram emot att få ytterligare klarhet
            längre fram.
          </note>
          <note>
            Vi jobbar hårt med denna fråga, och vi kommer att göra det ihop
            med flera myndigheter men också ihop med våra kommuner, som har
            väldigt stora problem med till exempel folkbokföringsbrott. Det
            finns ny lagstiftning på detta område som regeringen har infört.
          </note>
          <note>
            Skolmaterial om sexuellt våld mot barn
          </note>
          <note type="speaker">
            Anf. 89 MARIE-LOUISE HÄNEL SANDSTRÖM (M):
          </note>
          <note>
            Fru talman! Min fråga går till utbildningsminister Anna Ekström.
          </note>
          <note>
            Ministern sa att det sexuella våldet mot barn ökar alltmer. Det
            går också ned i åldrarna och sker både fysiskt, med för barnen
            kända förövare, och på nätet, där det ökar katastrofalt. Det finns
            nästan ingen gräns för vad förövare kan hitta på för att få kontakt
            med barn. Det sker via chattar, spel och Snapchat – det finns
            hur mycket som helst.
          </note>
          <note>
            Det finns många organisationer som jobbar emot detta tillsammans
            med polisen. Under metoo-rörelsen fick Rädda Barnen 1 miljon kronor
            från Skolverket för att ta fram material som ska användas i skolan.
            Mate ­ rialet togs fram av elever, forskare och pedagoger för
            att bli så bra som möjligt. Det behöver komma till elever, föräldrar
            och pedagoger. Tyvärr kom detta material inte fram, och man kan
            fråga sig varför. Är det för dyrt, eller vad kan bekymret vara?
          </note>
          <note>
            Min fråga till utbildningsministern är: Varför kommer materialet
            inte fram? Det går att få gratis digitalt, och det går att få
            lärarhandlett. Men ändå kommer det inte fram, och jag tycker att
            det måste komma fram.
          </note>
          <note type="speaker">
            Anf. 90 Utbildningsminister ANNA EKSTRÖM (S):
          </note>
          <note>
            Fru talman! Tack, Marie-Louise Hänel Sandström, för frågan!
          </note>
          <note>
            Sexuellt våld mot barn ska inte förekomma, inte i skolan och
            inte på något annat ställe heller. Här finns viktiga uppgifter
            för elevhälsan. Här finns också ett viktigt läroplansuppdrag för
            skolan att via kunskaper om källkritik, hur man beter sig på nätet,
            netikett och annat se till att barn kan undvika att hamna i situationer
            där de blir utsatta och att de också får vetskap om hur övergrepp
            och saker som skett felaktigt ska anmälas.
          </note>
          <note>
            Det är alldeles riktigt som Marie-Louise Hänel Sandström säger
            att vi gav i uppdrag till flera olika organisationer att ta fram
            olika insatser i samband med metoo. Nu står jag i den pinsamma
            belägenheten att jag inte kan svara direkt på Marie-Louise Hänel
            Sandströms fråga. Jag borde förstås låta bli att svara – jag vet
            ju att Marie-Louise Hänel Sandström inte har någon replikrätt
            – men jag säger som det är: Jag återkommer till Marie-Louise Hänel
            Sandström, antingen genom att ledamoten skickar en skriftlig fråga
            till mig eller på annat sätt.
          </note>
          <note>
            Tack för frågan, och förlåt för det dåliga svaret!
          </note>
          <note>
            Den svenska modellen och EU:s sociala pelare
          </note>
          <note type="speaker">
            Anf. 91 ANN-SOFIE LIFVENHAGE (M):
          </note>
          <note>
            Fru talman! Jag oroar mig för utvecklingen till följd av den
            sociala pelaren och de mer eller mindre stora myrsteg som EU tar
            inom områden som Sverige har en väl fungerande modell för.
          </note>
          <note>
            Diskussioner förs om gemensamma minimilöner, där jag anser att
            det är viktigt att vi gemensamt värnar den svenska modellen. Nu
            senast gäller det transparens i lönesättningen. Även här har Sverige
            kommit långt. För svensk del finns det risk att parternas autonomi
            och självbestämmande sätts ur spel av EU-lagstiftning. Lönebildning
            och arbetsgivares skyldighe ­ ter till lönekartläggning bör regleras
            på nationell nivå, inte av direktiv på EU-nivå.
          </note>
          <note>
            Min fråga med anledning av detta är: Kommer Sveriges regering
            att stå upp för den svenska modellen och aktivt arbeta mot direktiv
            från EU som sätter densamma ur spel?
          </note>
          <note type="speaker">
            Anf. 92 Statsrådet MIKAEL DAMBERG (S):
          </note>
          <note>
            Fru talman! Det enkla svaret på frågan är att den här svenska
            reger ­ ingen alltid kommer att agera för att försvara den svenska
            modellen i EU-sammanhang.
          </note>
          <note>
            Jag kan konstatera att Moderaterna alltid oroas över alla diskussioner
            om ytterligare sociala rättigheter, oavsett om det gäller i Sverige
            eller i Europa.
          </note>
          <note>
            (Applåder)
          </note>
          <note>
            Undantag från inreseförbud et för elitidrottare
          </note>
          <note type="speaker">
            Anf. 93 LOTTA FINSTORP (M):
          </note>
          <note>
            Fru talman! Jag vill ställa min fråga till statsrådet Damberg.
          </note>
          <note>
            Vi ser nu en ökning av pandemin, vilket kultur- och evenemangs
            ­ sektorn och idrottssektorn är mycket medvetna om. De har arbetat
            länge med fullt fokus på säkerheten mot smittspridning. De här
            sektorerna blöder kraftigt ekonomiskt; de har i princip fått näringsförbud.
            De tvingas ta ett stort ekonomiskt samhällsansvar för att hindra
            pandemins spridning, me ­ dan köpcentrum och kollektivtrafik är
            överfyllda med människor.
          </note>
          <note>
            Regeringens saktfärdighet riskerar att för många år framöver
            slå sönder sektorernas ekosystem. Idrotten i Sverige har påtagliga
            problem med att undantaget från inreseförbudet inte omfattar elitidrottare.
            Minst 20 EU - medlemsstater har i praktiken undantag. Det får
            en mängd följdverk ­ ningar för Sverige, inte minst när det gäller
            möjligheterna att arrangera internatio ­ nella evenemang framöver.
          </note>
          <note>
            När kommer undantag i Sverige som nästan sista EU-land för elitidrottare
            avseende inreseförbudet?
          </note>
          <note type="speaker">
            Anf. 94 Statsrådet MIKAEL DAMBERG (S):
          </note>
          <note>
            Fru talman! Det är inte så att regeringen agerar senfärdigt när
            det gäller kultur och idrott. Vi agerar på rekommendationer från
            Folkhälsomyndigheten, som inte vill att vi öppnar upp för verksamhet
            just i det här läget.
          </note>
          <note>
            Vi har ett liggande förslag som jag hoppas att vi kan verkställa
            inom kort. Vi har också gett stora stöd till sektorerna för att
            hjälpa dem i den svåra situation som det här innebär.
          </note>
          <note>
            När det gäller inreseförbudet agerar Sverige kraftfullt inom
            EU för att vi ska ha tydliga gemensamma regler när det gäller
            EU:s yttre gräns. Det är någonting väldigt viktigt. Om det inte
            skulle fungera är Sverige berett att agera på egen hand för att
            förtydliga regelverket, men det kan vi återkomma till vid ett
            senare tillfälle.
          </note>
          <note>
            Frågestunden var härmed avslutad.
          </note>
          <note>
            § 11 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2020/21:21 Fortsatt svenskt deltagande i den militära utbildningsinsatsen
            i Irak
          </note>
          <note>
            2020/21:22 Fortsatt svenskt deltagande i Natos utbildnings- och
            rådgivningsinsats Resolute Support Mission i Afghanistan
          </note>
          <note>
            2020/21:30 Totalförsvaret 2021–2025
          </note>
          <note>
            EU-dokument
          </note>
          <note>
            COM(2020) 642 Förslag till Europaparlamentets och rådets förordning
            om ändring av Europaparlamentets och rådets förordning (EG) nr
            1367/2006 av den 6 september 2006 om tillämpning av bestämmelser
            ­ na i Århuskonventionen om tillgång till information, allmänhetens
            deltagande i beslutsprocesser och tillgång till rättslig prövning
            i miljöfrågor på gemenskapens institutioner och organ
          </note>
          <note>
            Motioner
          </note>
          <note>
            med anledning av prop. 2020/21:13 Åtgärder till skydd för Sveriges
            säkerhet vid överlåtelser av säkerhetskänslig verksamhet
          </note>
          <note>
            2020/21:3724 av Johan Hedin (C)
          </note>
          <note>
            2020/21:3729 av Johan Forssell m.fl. (M)
          </note>
          <note>
            med anledning av prop. 2020/21:14 Bestämmelserna om nedsättning
            av arbetsgivaravgifterna för den först anställda görs permanenta
          </note>
          <note>
            2020/21:3719 av Ulla Andersson m.fl. (V)
          </note>
          <note>
            med anledning av prop. 2020/21:16 Elcertifikat – stoppregel och
            kontrollstation 2019
          </note>
          <note>
            2020/21:3717 av Birger Lahti m.fl. (V)
          </note>
          <note>
            2020/21:3721 av Arman Teimouri m.fl. (L)
          </note>
          <note>
            2020/21:3726 av Mattias Bäckström Johansson m.fl. (SD)
          </note>
          <note>
            med anledning av prop. 2020/21:18 En tydligare koppling mellan
            villkorlig frigivning och deltagande i återfallsförebyggande åtgärder
          </note>
          <note>
            2020/21:3718 av Linda Westerlund Snecker m.fl. (V)
          </note>
          <note>
            2020/21:3725 av Andreas Carlson m.fl. (KD)
          </note>
          <note>
            2020/21:3727 av Adam Marttinen m.fl. (SD)
          </note>
          <note>
            2020/21:3730 av Johan Forssell m.fl. (M)
          </note>
          <note>
            § 12 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 14 oktober
          </note>
          <note>
            2020/21:55 Elitidrottens villkor under pandemin
          </note>
          <note>
            av Martin Kinnunen (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:56 Infranord
          </note>
          <note>
            av Ali Esbati (V)
          </note>
          <note>
            till näringsminister Ibrahim Baylan (S)
          </note>
          <note>
            2020/21:57 Bullerregler och Sverigeförhandlingen
          </note>
          <note>
            av Maria Stockhaus (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:58 Akademiska spökskrivare
          </note>
          <note>
            av Robert Stenkvist (SD)
          </note>
          <note>
            till statsrådet Matilda Ernkrans (S)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 14 oktober
          </note>
          <note>
            2020/21:195 Tullens befogenheter att ingripa mot organiserad
            brottslighet
          </note>
          <note>
            av Anders Åkesson (C)
          </note>
          <note>
            till finansminister Magdalena Andersson (S)
          </note>
          <note>
            2020/21:196 Tillstånd att starta friskolor
          </note>
          <note>
            av Mikael Larsson (C)
          </note>
          <note>
            till utbildningsminister Anna Ekström (S)
          </note>
          <note>
            2020/21:197 Godstransportstrategin
          </note>
          <note>
            av Anders Åkesson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:198 Bidrag till föräldrar till barn med funktionsnedsättning
          </note>
          <note>
            av Carina Ståhl Herrstedt (SD)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:199 Övergreppen mot mänskliga fri- och rättigheter i
            Vietnam
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:200 Konflikten i Nagorno-Karabach
          </note>
          <note>
            av Håkan Svenneling (V)
          </note>
          <note>
            till utrikesminister Ann Linde (S)
          </note>
          <note>
            2020/21:201 Uppgifter om illegala vapenförhandlingar på Nordkoreas
            ambassad
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:202 Norges gränsstängningar
          </note>
          <note>
            av Kjell-Arne Ottosson (KD)
          </note>
          <note>
            till statsrådet Anna Hallberg (S)
          </note>
          <note>
            2020/21:203 Skademinimering gällande tobak
          </note>
          <note>
            av John Weinerhall (M)
          </note>
          <note>
            till socialminister Lena Hallengren (S)
          </note>
          <note>
            2020/21:204 Lantmäteriets roll vid uppförande av laddmöjligheter
            inom samfälligheter
          </note>
          <note>
            av Rickard Nordin (C)
          </note>
          <note>
            till statsrådet Per Bolund (MP)
          </note>
          <note>
            2020/21:205 Bidrag till organisationer som förmedlar internationella
            adoptioner
          </note>
          <note>
            av Linda Lindberg (SD)
          </note>
          <note>
            till socialminister Lena Hallengren (S)
          </note>
          <note>
            2020/21:206 Förändrade regler för motionslopp
          </note>
          <note>
            av David Josefsson (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:207 Ordningslagen och motionslopp
          </note>
          <note>
            av David Josefsson (M)
          </note>
          <note>
            till statsrådet Mikael Damberg (S)
          </note>
          <note>
            2020/21:208 Sänkta bidrag för familjer till barn med funktionsnedsättning
          </note>
          <note>
            av Linda Lindberg (SD)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:209 Omvårdnadsbidraget
          </note>
          <note>
            av Maria Malmer Stenergard (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:210 Asylinvandringen och integrationsförmågan
          </note>
          <note>
            av Maria Malmer Stenergard (M)
          </note>
          <note>
            till statsminister Stefan Löfven (S)
          </note>
          <note>
            § 14 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 14 oktober
          </note>
          <note>
            2020/21:117 Utnyttjandet av personlig assistans
          </note>
          <note>
            av Maria Malmer Stenergard (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:127 Remittering av Migrationskommitténs betänkande
          </note>
          <note>
            av Maria Malmer Stenergard (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:141 Anonymisering av vissa rättighetsbegränsande beslut
          </note>
          <note>
            av Anders Österberg (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:146 Stöd till idrottsrörelsen
          </note>
          <note>
            av Elisabeth Björnsdotter Rahm (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:144 Politiska fångar
          </note>
          <note>
            av Petter Löberg (S)
          </note>
          <note>
            till utrikesminister Ann Linde (S)
          </note>
          <note>
            2020/21:145 Sanningen om M/S Estonia
          </note>
          <note>
            av Tobias Andersson (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:147 Fördröjd utbetalning av stödpengar till företag
          </note>
          <note>
            av Sten Bergheden (M)
          </note>
          <note>
            till finansminister Magdalena Andersson (S)
          </note>
          <note>
            2020/21:152 Familjedaghem
          </note>
          <note>
            av Malin Höglund (M)
          </note>
          <note>
            till utbildningsminister Anna Ekström (S)
          </note>
          <note>
            2020/21:150 Säkrad kontanthantering
          </note>
          <note>
            av Ann-Sofie Lifvenhage (M)
          </note>
          <note>
            till statsrådet Per Bolund (MP)
          </note>
          <note>
            2020/21:149 Mål för konsumtionsbaserade utsläpp
          </note>
          <note>
            av Jens Holm (V)
          </note>
          <note>
            till miljö- och klimatminister Isabella Lövin (MP)
          </note>
          <note>
            2020/21:151 Antal platser på Sis ungdomshem
          </note>
          <note>
            av Ann-Sofie Lifvenhage (M)
          </note>
          <note>
            till socialminister Lena Hallengren (S)
          </note>
          <note>
            2020/21:154 Konflikten i Nagorno-Karabach
          </note>
          <note>
            av Robert Hannah (L)
          </note>
          <note>
            till utrikesminister Ann Linde (S)
          </note>
          <note>
            2020/21:164 Azerbajdzjans och Turkiets agerande mot Artsach och
            Armenien
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:167 Åtgärder mot den turkiska regimen
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:187 EU:s uttalande mot bakgrund av Azerbajdzjans anfallskrig
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:148 Skogsreservat som gynnar granbarkborren
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:153 Kriminalitet och droger bland unga
          </note>
          <note>
            av Malin Höglund (M)
          </note>
          <note>
            till statsrådet Mikael Damberg (S)
          </note>
          <note>
            2020/21:165 Uttalanden från palestinska företrädare angående
            fredsavtal
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:158 En utökad sorgepeng
          </note>
          <note>
            av Linda Lindberg (SD)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:163 Säkerhetskrav för leksaker
          </note>
          <note>
            av Angelica Lundberg (SD)
          </note>
          <note>
            till statsrådet Lena Micko (S)
          </note>
          <note>
            2020/21:155 Uppföljning av pandemin inom gymnasieskolan
          </note>
          <note>
            av Maria Nilsson (L)
          </note>
          <note>
            till utbildningsminister Anna Ekström (S)
          </note>
          <note>
            2020/21:161 Sveriges bistånd till Palestina
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Peter Eriksson (MP)
          </note>
          <note>
            2020/21:160 Ett samhällsekonomiskt perspektiv i Svenska kraftnäts
            arbete
          </note>
          <note>
            av Arman Teimouri (L)
          </note>
          <note>
            till statsrådet Anders Ygeman (S)
          </note>
          <note>
            2020/21:157 Torvbrytning på dikade torvmarker
          </note>
          <note>
            av Rickard Nordin (C)
          </note>
          <note>
            till miljö- och klimatminister Isabella Lövin (MP)
          </note>
          <note>
            2020/21:166 Ny utredning om M/S Estonia
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:175 Upprättelse kring Estonia
          </note>
          <note>
            av Angelica Lundberg (SD)
          </note>
          <note>
            till statsrådet Mikael Damberg (S)
          </note>
          <note>
            2020/21:169 Medel till excellenscentrum
          </note>
          <note>
            av Betty Malmberg (M)
          </note>
          <note>
            till statsrådet Matilda Ernkrans (S)
          </note>
          <note>
            2020/21:162 Nedskräpning vid bärplockarläger
          </note>
          <note>
            av Lars Beckman (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:156 Gamla samlingar i skolor
          </note>
          <note>
            av Maria Nilsson (L)
          </note>
          <note>
            till utbildningsminister Anna Ekström (S)
          </note>
          <note>
            2020/21:171 Minsta avstånd på 1,5 meter vid omkörning av cyklist
          </note>
          <note>
            av Nina Lundström (L)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:159 Kränkningar av kristna ungdomar i skolan
          </note>
          <note>
            av Staffan Eklöf (SD)
          </note>
          <note>
            till utbildningsminister Anna Ekström (S)
          </note>
          <note>
            2020/21:170 Återanvändning av it-produkter
          </note>
          <note>
            av Betty Malmberg (M)
          </note>
          <note>
            till finansminister Magdalena Andersson (S)
          </note>
          <note>
            2020/21:172 Åtgärder mot den ökande trångboddheten
          </note>
          <note>
            av Roger Hedlund (SD)
          </note>
          <note>
            till statsrådet Per Bolund (MP)
          </note>
          <note>
            2020/21:168 Graviditet och covid-19
          </note>
          <note>
            av Linda Lindberg (SD)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:178 Behovs- och solidaritetsprincipen i vården
          </note>
          <note>
            av Karin Rågsjö (V)
          </note>
          <note>
            till socialminister Lena Hallengren (S)
          </note>
          <note>
            2020/21:179 Sidas flytt till Botkyrka
          </note>
          <note>
            av Serkan Köse (S)
          </note>
          <note>
            till statsrådet Peter Eriksson (MP)
          </note>
          <note>
            2020/21:180 Lagstiftning för drönare vid brandbekämpning
          </note>
          <note>
            av Jörgen Berglund (M)
          </note>
          <note>
            till statsrådet Mikael Damberg (S)
          </note>
          <note>
            2020/21:176 Förbifart Örnsköldsvik och Förbifart Härnösand
          </note>
          <note>
            av Jörgen Berglund (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:177 Intyg läs- och skrivsvårigheter
          </note>
          <note>
            av Fredrik Christensson (C)
          </note>
          <note>
            till socialminister Lena Hallengren (S)
          </note>
          <note>
            § 15 Kammaren åtskildes kl. 15 . 11 .
          </note>
          <note>
            Sammanträdet leddes
          </note>
          <note>
            av tredje vice talmannen från dess början till ajourneringen
            kl. 13.03 och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelse
          </note>
          <note>
            § 3 Anmälan om fördröjt svar på interpellation
          </note>
          <note>
            § 4 Anmälan om faktapromemoria
          </note>
          <note>
            § 5 Anmälan om återkallelse av proposition
          </note>
          <note>
            § 6 Ärenden för hänvisning till utskott
          </note>
          <note>
            § 7 Svar på interpellation 2020/21:22 om gängkriminaliteten
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 LOUISE MEIJER (M)
          </note>
          <note>
            Anf. 3 Justitie- och migrationsminister MORGAN JOHANSSON (S)
          </note>
          <note>
            Anf. 4 LOUISE MEIJER (M)
          </note>
          <note>
            Anf. 5 Justitie- och migrationsminister MORGAN JOHANSSON (S)
          </note>
          <note>
            Anf. 6 LOUISE MEIJER (M)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            § 8 Svar på interpellation 2020/21:29 om vård i livets slutskede
          </note>
          <note>
            Anf. 8 Socialminister LENA HALLENGREN (S)
          </note>
          <note>
            Anf. 9 ANN-CHRISTINE FROM UTTERSTEDT (SD)
          </note>
          <note>
            Anf. 10 Socialminister LENA HALLENGREN (S)
          </note>
          <note>
            Anf. 11 ANN-CHRISTINE FROM UTTERSTEDT (SD)
          </note>
          <note>
            Anf. 12 Socialminister LENA HALLENGREN (S)
          </note>
          <note>
            Anf. 13 ANN-CHRISTINE FROM UTTERSTEDT (SD)
          </note>
          <note>
            Anf. 14 Socialminister LENA HALLENGREN (S)
          </note>
          <note>
            § 9 Svar på interpellation 2020/21:30 om myndigheters samverkan
            med islamistkopplade organisationer
          </note>
          <note>
            Anf. 15 Kultur- och demokratiminister AMANDA LIND (MP)
          </note>
          <note>
            Anf. 16 JONAS ANDERSSON i Linköping (SD)
          </note>
          <note>
            Anf. 17 Kultur- och demokratiminister AMANDA LIND (MP)
          </note>
          <note>
            Anf. 18 JONAS ANDERSSON i Linköping (SD)
          </note>
          <note>
            Anf. 19 Kultur- och demokratiminister AMANDA LIND (MP)
          </note>
          <note>
            Anf. 20 JONAS ANDERSSON i Linköping (SD)
          </note>
          <note>
            Anf. 21 Kultur- och demokratiminister AMANDA LIND (MP)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Frågestund
          </note>
          <note>
            Anf. 22 FÖRSTE VICE TALMANNEN
          </note>
          <note>
            Skolenhetsregistret och regeringens agerande
          </note>
          <note>
            Anf. 23 LARS PÜSS (M)
          </note>
          <note>
            Anf. 24 Utbildningsminister ANNA EKSTRÖM (S)
          </note>
          <note>
            Anf. 25 LARS PÜSS (M)
          </note>
          <note>
            Anf. 26 Utbildningsminister ANNA EKSTRÖM (S)
          </note>
          <note>
            Polisyrkets attraktivitet
          </note>
          <note>
            Anf. 27 KATJA NYBERG (SD)
          </note>
          <note>
            Anf. 28 Statsrådet MIKAEL DAMBERG (S)
          </note>
          <note>
            Anf. 29 KATJA NYBERG (SD)
          </note>
          <note>
            Anf. 30 Statsrådet MIKAEL DAMBERG (S)
          </note>
          <note>
            Tillväxtverkets rapport Förenklingsresan
          </note>
          <note>
            Anf. 31 JONNY CATO (C)
          </note>
          <note>
            Anf. 32 Näringsminister IBRAHIM BAYLAN (S)
          </note>
          <note>
            Anf. 33 JONNY CATO (C)
          </note>
          <note>
            Anf. 34 Näringsminister IBRAHIM BAYLAN (S)
          </note>
          <note>
            Färdplaner för fossilfrihet
          </note>
          <note>
            Anf. 35 JENS HOLM (V)
          </note>
          <note>
            Anf. 36 Näringsminister IBRAHIM BAYLAN (S)
          </note>
          <note>
            Anf. 37 JENS HOLM (V)
          </note>
          <note>
            Anf. 38 Näringsminister IBRAHIM BAYLAN (S)
          </note>
          <note>
            Anslaget till Åklagarmyndigheten
          </note>
          <note>
            Anf. 39 ANDREAS CARLSON (KD)
          </note>
          <note>
            Anf. 40 Statsrådet MIKAEL DAMBERG (S)
          </note>
          <note>
            Anf. 41 ANDREAS CARLSON (KD)
          </note>
          <note>
            Anf. 42 Statsrådet MIKAEL DAMBERG (S)
          </note>
          <note>
            Kompetensen i särskolan
          </note>
          <note>
            Anf. 43 ROGER HADDAD (L)
          </note>
          <note>
            Anf. 44 Utbildningsminister ANNA EKSTRÖM (S)
          </note>
          <note>
            Anf. 45 ROGER HADDAD (L)
          </note>
          <note>
            Anf. 46 Utbildningsminister ANNA EKSTRÖM (S)
          </note>
          <note>
            Åtgärder mot organiserad välfärdsbrottslighet
          </note>
          <note>
            Anf. 47 FREDRIK LUNDH SAMMELI (S)
          </note>
          <note>
            Anf. 48 Statsrådet MIKAEL DAMBERG (S)
          </note>
          <note>
            Anf. 49 FREDRIK LUNDH SAMMELI (S)
          </note>
          <note>
            Anf. 50 Statsrådet MIKAEL DAMBERG (S)
          </note>
          <note>
            Ordningslagen och restriktioner för restauranger
          </note>
          <note>
            Anf. 51 MARIA GARDFJELL (MP)
          </note>
          <note>
            Anf. 52 Statsrådet MIKAEL DAMBERG (S)
          </note>
          <note>
            Anf. 53 MARIA GARDFJELL (MP)
          </note>
          <note>
            Anf. 54 Statsrådet MIKAEL DAMBERG (S)
          </note>
          <note>
            EU:s inre marknad
          </note>
          <note>
            Anf. 55 HELENA BOUVENG (M)
          </note>
          <note>
            Anf. 56 Statsrådet ANNA HALLBERG (S)
          </note>
          <note>
            Utbytesstudenter och otrygghet
          </note>
          <note>
            Anf. 57 JÖRGEN GRUBB (SD)
          </note>
          <note>
            Anf. 58 Utbildningsminister ANNA EKSTRÖM (S)
          </note>
          <note>
            Fri rörlighet i pandemitider
          </note>
          <note>
            Anf. 59 ANNIKA QARLSSON (C)
          </note>
          <note>
            Anf. 60 Statsrådet ANNA HALLBERG (S)
          </note>
          <note>
            Tullverkets utökade befogenheter
          </note>
          <note>
            Anf. 61 INGEMAR KIHLSTRÖM (KD)
          </note>
          <note>
            Anf. 62 Statsrådet MIKAEL DAMBERG (S)
          </note>
          <note>
            Industrins klimatomställning
          </note>
          <note>
            Anf. 63 MATTIAS JONSSON (S)
          </note>
          <note>
            Anf. 64 Näringsminister IBRAHIM BAYLAN (S)
          </note>
          <note>
            Stärkande av modersmålsundervisningen
          </note>
          <note>
            Anf. 65 ANNIKA HIRVONEN FALK (MP)
          </note>
          <note>
            Anf. 66 Utbildningsminister ANNA EKSTRÖM (S)
          </note>
          <note>
            Direktstöd till resebranschen
          </note>
          <note>
            Anf. 67 ANNICKA ENGBLOM (M)
          </note>
          <note>
            Anf. 68 Näringsminister IBRAHIM BAYLAN (S)
          </note>
          <note>
            Skyddet av äldre under pandemin
          </note>
          <note>
            Anf. 69 ANN-CHRISTINE FROM UTTERSTEDT (SD)
          </note>
          <note>
            Anf. 70 Statsrådet MIKAEL DAMBERG (S)
          </note>
          <note>
            Likvärdigheten i skolan
          </note>
          <note>
            Anf. 71 PIA NILSSON (S)
          </note>
          <note>
            Anf. 72 Utbildningsminister ANNA EKSTRÖM (S)
          </note>
          <note>
            Stöd till reseföretagen
          </note>
          <note>
            Anf. 73 ALEXANDRA ANSTRELL (M)
          </note>
          <note>
            Anf. 74 Näringsminister IBRAHIM BAYLAN (S)
          </note>
          <note>
            Utvisning av dömda brottslingar
          </note>
          <note>
            Anf. 75 BO BROMAN (SD)
          </note>
          <note>
            Anf. 76 Statsrådet MIKAEL DAMBERG (S)
          </note>
          <note>
            Obligatorisk förskola från två års ålder
          </note>
          <note>
            Anf. 77 MIKAEL OSCARSSON (KD)
          </note>
          <note>
            Anf. 78 Utbildningsminister ANNA EKSTRÖM (S)
          </note>
          <note>
            Coronarestriktionernas följder för idrottsklubbar
          </note>
          <note>
            Anf. 79 ELISABETH BJÖRNSDOTTER RAHM (M)
          </note>
          <note>
            Anf. 80 Näringsminister IBRAHIM BAYLAN (S)
          </note>
          <note>
            Migrationskommitténs förslag och remissförfarandet
          </note>
          <note>
            Anf. 81 JONAS ANDERSSON i Skellefteå (SD)
          </note>
          <note>
            Anf. 82 Statsrådet MIKAEL DAMBERG (S)
          </note>
          <note>
            Exportsektorns roll i den ekonomiska återhämtningen
          </note>
          <note>
            Anf. 83 ÅSA ERIKSSON (S)
          </note>
          <note>
            Anf. 84 Statsrådet ANNA HALLBERG (S)
          </note>
          <note>
            Medel till Kustbevakningen
          </note>
          <note>
            Anf. 85 MALIN HÖGLUND (M)
          </note>
          <note>
            Anf. 86 Statsrådet MIKAEL DAMBERG (S)
          </note>
          <note>
            En nationell folkräkning
          </note>
          <note>
            Anf. 87 BORIANA ÅBERG (M)
          </note>
          <note>
            Anf. 88 Statsrådet MIKAEL DAMBERG (S)
          </note>
          <note>
            Skolmaterial om sexuellt våld mot barn
          </note>
          <note>
            Anf. 89 MARIE-LOUISE HÄNEL SANDSTRÖM (M)
          </note>
          <note>
            Anf. 90 Utbildningsminister ANNA EKSTRÖM (S)
          </note>
          <note>
            Den svenska modellen och EU:s sociala pelare
          </note>
          <note>
            Anf. 91 ANN-SOFIE LIFVENHAGE (M)
          </note>
          <note>
            Anf. 92 Statsrådet MIKAEL DAMBERG (S)
          </note>
          <note>
            Undantag från inreseförbudet för elitidrottare
          </note>
          <note>
            Anf. 93 LOTTA FINSTORP (M)
          </note>
          <note>
            Anf. 94 Statsrådet MIKAEL DAMBERG (S)
          </note>
          <note>
            § 11 Bordläggning
          </note>
          <note>
            § 12 Anmälan om interpellationer
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 15.11.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
