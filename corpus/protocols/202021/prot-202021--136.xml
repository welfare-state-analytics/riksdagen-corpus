<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--136</head>
          <docDate when="2021-06-08">2021-06-08</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 18 maj justerades.
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2020/21: 784
          </note>
          <note>
            Till riksdagen
          </note>
          <u>
            <seg>
              Interpellation 2020/21:784 Förare av tunga fordon som kör drogpåverkade
            </seg>
          </u>
          <note>
            av Thomas Morell (SD)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
          </u>
          <note>
            Interpellationen kommer att besvaras den 28 juni 2021.
          </note>
          <note>
            Stockholm den 7 juni 2021
          </note>
          <u>
            <seg>
              Justitiedepartementet
            </seg>
          </u>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2020/21: 788
          </note>
          <note>
            Till riksdagen
          </note>
          <note>
            Interpellation 2020/21:788 Brandskydd hos äldre och personer
            med funktionsnedsättning
          </note>
          <note>
            av Marléne Lund Kopparklint (M)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
          </u>
          <note>
            Interpellationen kommer att besvaras den 28 juni 2021.
          </note>
          <note>
            Stockholm den 7 juni 2021
          </note>
          <u>
            <seg>
              Justitiedepartementet
            </seg>
          </u>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            Interpellation 2020/21: 797
          </note>
          <note>
            Till riksdagen
          </note>
          <note>
            Interpellation 2020/21:797 Sexualbrott mot barn
          </note>
          <note>
            av Marléne Lund Kopparklint (M)
          </note>
          <u>
            <seg>
              Interpellationen kommer inte hinna besvaras inom tidsfristen.
            </seg>
          </u>
          <u>
            <seg>
              Skälet till dröjsmålet är andra sedan tidigare inbokade arrangemang.
            </seg>
          </u>
          <note>
            Interpellationen kommer att besvaras den 9 september 2021.
          </note>
          <note>
            Stockholm den 7 juni 2021
          </note>
          <u>
            <seg>
              Justitiedepartementet
            </seg>
          </u>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2020/21:206 till finansutskottet
          </note>
          <note>
            2020/21:207 till skatteutskottet
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Konstitutionsutskottets betänkanden
          </note>
          <note>
            2020/21:KU26 Kommittéberättelse – kommittéernas verksamhet under
            2020, m.m.
          </note>
          <note>
            2020/21:KU27 Indelning i utgiftsområden
          </note>
          <note>
            2020/21:KU29 Riksrevisionens rapport om granskningsnämndens granskning
            av public service
          </note>
          <u>
            <seg>
              2020/21:KU33 Ett institut för mänskliga rättigheter
            </seg>
          </u>
          <note>
            Utrikesutskottets betänkanden
          </note>
          <note>
            2020/21:UU10 Verksamheten i Europeiska unionen under 2020
          </note>
          <u>
            <seg>
              2020/21:UU12 Organisationen för säkerhet och samarbete i Europa
              (OSSE)
            </seg>
          </u>
          <u>
            <seg>
              2020/21:UU9 Strategisk exportkontroll 2020 – krigsmateriel och
              produkter med dubbla användningsområden
            </seg>
          </u>
          <note>
            Finansutskottets betänkande
          </note>
          <note>
            2020/21:FiU51 Riksrevisionens rapport om statliga stöd med delat
            myndighetsansvar
          </note>
          <note>
            § 5 Riksrevisionens rapport om granskning av statens styrning
            av äldreomsorgen
          </note>
          <note>
            Socialutskottets betänkande 2020/21:SoU27
          </note>
          <note>
            Riksrevisionens rapport om granskning av statens styrning av
            äldreomsorgen (skr. 2020/21:89)
          </note>
          <note>
            föredrogs.
          </note>
          <note>
            Anf. 1 ACKO ANKARBERG JOHANSSON (KD):
          </note>
          <u>
            <seg>
              Fru talman! Jag är glad över att vi har en gemensamt finansierad
              äldreomsorg som ger hjälp och stöd när man inte klarar sig själv.
              Jag är också glad över att vi numera, efter initiativ från den
              dåvarande kristdemokratiska äldreministern Maria Larsson, i socialtjänstlagen
              har en bestämmelse om att socialnämnderna ska verka för att äldre
              ska känna välbefinnande. Det signalerar livskvalitet hela livet.
              Men hur styr vi så att verksamheten blir på det sättet i hela
              landet?
            </seg>
          </u>
          <u>
            <seg>
              Äldreomsorgen är en av kommunernas viktigaste uppgifter. Verksamheten
              har genomgått stora förändringar de senaste åren, och även om
              förbättringar har gjorts konstaterade Coronakommissionen i december
              att äldreomsorgens brister är påtagliga och att förändringar krävs,
              men det ska vara uthålliga förändringar.
            </seg>
          </u>
          <u>
            <seg>
              Kristdemokraterna anser exempelvis att det är synnerligen angeläget
              att pengar som är avsatta till äldreomsorgen också går till äldreomsorgen.
              Vi menar också att den medicinska kompetensen i äldreomsorgen
              måste stärkas och att arbetsvillkoren måste förbättras. Dessa
              delar har varit centrala i vår äldreomsorgspolitik under lång
              tid, och glädjande nog har riksdagen nyligen stärkt äldreomsorgen
              genom resurstillskott för att åstadkomma just detta.
            </seg>
          </u>
          <u>
            <seg>
              Men hur styr vi för att politikens ambitioner ska förverkligas?
              Alltför ofta styr vi på fel sätt från det offentliga, såväl från
              nationell nivå som från den lokala nivån.
            </seg>
          </u>
          <u>
            <seg>
              Fru talman! Det är trender som styr vilken lednings- och styrfilosofi
              som ska råda. New public management har vi haft länge. I dag talar
              allt fler om tight-loose-tight – förlåt, fru talman, det var engelska
              och bör i stället heta tajt-löst-tajt på svenska.
            </seg>
          </u>
          <u>
            <seg>
              Det innebär att det vi föreslår ska förverkliga bättre arbetsvillkor
              och ökad medicinsk kompetens. Det ska vara tydligt vad man ska
              åstadkomma, men hur man genomför det måste man ha stort utrymme
              i professionen att bedöma, inte minst mot bakgrund av lokala förutsättningar.
              Sedan ska vi följa upp hur det blev: Ökade den medicinska kompetensen,
              och blev det bättre arbetsvillkor för personalen? Om inte behöver
              åtgärder vidtas.
            </seg>
          </u>
          <u>
            <seg>
              Riksrevisionens har granskat hur vi styr, och det handlar om
              en av de äldresatsningar som gjordes av alliansregeringen där
              kvalitetsregister var en viktig del i styrningen. Riksrevisionen
              lyfter fram att mycket tyder på att staten inte har lyckats förvalta
              de positiva resultat som hade uppnåtts vid Äldresatsningens avslut
              2015. Man konstaterar att regeringen – då som nu en socialdemokratisk
              sådan – saknade en plan för att förvalta resultaten.
            </seg>
          </u>
          <u>
            <seg>
              Fru talman! Riksrevisionens övergripande slutsats är ändå att
              Äldresatsningen har bidragit till ett välbehövligt fokus på arbetssätten
              i äldreomsorgen men att det huvudsakliga syftet med regeringens
              satsning på kvalitetsregister i äldreomsorgen inte har uppnåtts,
              det vill säga att få till stånd ett systematiskt förbättringsarbete
              som kommer alla till del.
            </seg>
          </u>
          <u>
            <seg>
              Att införa kvalitetsregister i äldreomsorgen har enligt Riksrevisionen
              bidragit till en bättre vård och omsorg för dem som bor i särskilt
              boende och registreras i kvalitetsregister. De som registreras
              får en bättre äldreomsorg, och det tycks inte vara på bekostnad
              av de äldre som inte registreras. Dessa positiva effekter skapar
              dock ändå ett dilemma för staten, efter ­ som användningen av
              beslutsstöd förbättrar verksamheten för dem som registreras men
              också bidrar till ojämlik vård och skapar likvärdighetsproblem.
              De personer som inte blir registrerade går miste om en förbättrad
              vård och omsorg som följer med en registrering, för registreringen
              ger uppmärksamhet och en strukturerad uppföljning från personalens
              sida.
            </seg>
          </u>
          <u>
            <seg>
              Regeringen har svarat på Riksrevisionens granskningsrapport.
              Man säger att man avser att göra en del av de förbättringar som
              föreslås men inte alla.
            </seg>
          </u>
          <u>
            <seg>
              Fru talman! Vi kristdemokrater saknade en del och skrev därför
              en följdmotion med fler förslag på åtgärder till följd av Riksrevisionens
              granskningsrapport. Jag är glad över att en majoritet i utskottet
              instämmer i ett av våra förslag, som nu blir ett tillkännagivande
              till regeringen.
            </seg>
          </u>
          <u>
            <seg>
              Utskottet anser att regeringen bör ta fram lagförslag för att
              säkerställa att personal inom äldreomsorgen får tillgång till
              samordnade digitala system för journalföring och dokumentation
              för de insatser en patient får utifrån såväl hälso- och sjukvårdslagen
              som socialtjänstlagen och återkomma till riksdagen med detta.
              Det är mycket glädjande att det uppdraget nu ges till regeringen.
              Det skulle underlätta personalens arbete och också medföra att
              merarbete kan undvikas och att patientsäkerheten kan stärkas.
            </seg>
          </u>
          <u>
            <seg>
              Vi kristdemokrater anser vidare att regeringen också borde ge
              Socialstyrelsen i uppdrag att stärka arbetet med analys, uppföljning
              och användning av kvalitetsregistren i äldreomsorgen, bland annat
              med de metoder som Riksrevisionen rekommenderar. Socialstyrelsen
              bör alltså, menar vi, få ett bredare uppdrag av regeringen som
              också inkluderar hur man vägleder kommunerna och hur man ska använda
              dessa kvalitetsregister i förbättringsarbetet. Men tyvärr finns
              det inte någon majoritet för det förslaget, så jag yrkar därför
              bifall till reservation nummer 3.
            </seg>
          </u>
          <u>
            <seg>
              Hur äldreomsorgen ska styras är föremål för en större översyn
              genom den utredning som regeringen har tillsatt. Vi vill alla
              att äldreomsorgen ska förbättras. Men ska det bli verklighet måste
              styrningen vara ändamålsenlig. Lagstiftning kanske behövs, men
              förmodligen är det andra former av styrning som är viktigare –
              styrning som ger utrymme för professionerna att arbeta på bästa
              sätt utifrån givna mål. Äldre ska kunna känna välbefinnande. Det
              är ett gott mål att arbeta för.
            </seg>
          </u>
          <note>
            Anf. 2 ANN-CHRISTIN AHLBERG (S):
          </note>
          <u>
            <seg>
              Fru talman! Den här debatten handlar om Riksrevisionens rapport
              om granskningen av statens styrning av äldreomsorgen. Vi socialdemokrater
              välkomnar att vi åter i denna kammare får debattera äldreomsorgen
              och de satsningar som görs och som behöver förbättras. Som tidigare
              talare sa tror jag att vi alla vill ha en bra äldreomsorg, och
              vi ser alla att det finns brister som man måste ta tag i.
            </seg>
          </u>
          <u>
            <seg>
              Vi välkomnar också att man granskar de satsningar som gjorts
              och görs. Det är viktigt att vi vet att pengarna går dit de är
              tänkta att gå, speciellt när vi har riktade pengar till äldreomsorgen.
              Det är ju tänkt att de ska utveckla, förbättra och höja kvaliteten
              i äldreomsorgen för dem som är i behov av det och för den personal
              som jobbar där.
            </seg>
          </u>
          <u>
            <seg>
              Riksrevisionen har granskat de riktade äldresatsningar som pågick
              2010–2014 och tittat på om det blev en varaktig förbättring. Det
              har gått några år sedan dess. Det var den moderatledda regeringen
              som styrde då och också gjorde detta. Tanken var att man skulle
              använda pengarna till kvalitetsregister för ett systematiskt förbättringsarbete
              i vården och omsorgen om de äldre.
            </seg>
          </u>
          <u>
            <seg>
              Enligt Riksrevisionen har satsningarna gett ett ökat fokus på
              arbetssätten i äldreomsorgen, som är väldigt bra. Men insatserna
              har inte gett tillräckligt stöd till kommunerna för just det systematiska
              förbättringsarbetet. Kommunerna behöver stöd i hur förbättringsarbetet
              ska bedrivas.
            </seg>
          </u>
          <u>
            <seg>
              Viktigt är också att kvalitetsregistret handlar om det systematiska
              och regelbundna, som gör att man faktiskt får förbättringsarbetet,
              och att man är noga med vilka uppgifter som finns registrerade
              där. Och det är givetvis viktigt att det är enligt gällande regelverk.
            </seg>
          </u>
          <u>
            <seg>
              Sedan rapporten togs fram har det gjorts en hel del förbättringar
              inom just äldreomsorgen. Många saker är faktiskt bra i äldreomsorgen
              – det får vi inte glömma. Men vi vet att det finns brister.
            </seg>
          </u>
          <u>
            <seg>
              Regeringen gör en hel del för att förbättra äldreomsorgen: historiska
              satsningar på välfärden och riktade satsningar på äldreomsorgen.
              Reger ­ ingen har också tillsatt en utredning för att få fram
              en äldreomsorgslag, vilket jag tror att väldigt många välkomnar.
            </seg>
          </u>
          <u>
            <seg>
              Vi har också blivit påminda om brister som fanns och finns inom
              äldreomsorgen under den tid som pandemin har pågått. Därför välkomnar
              vi socialdemokrater Äldreomsorgslyftet, som ger möjlighet för
              fast anställd personal att på betald arbetstid utbilda sig till
              undersköterska eller kanske vårdbiträde eller till första ledets
              chef, som vi också ser behöver en kompetensutbildning.
            </seg>
          </u>
          <u>
            <seg>
              Regeringen har tillsatt en utredning om en fast omsorgskontakt
              i hemtjänsten. Och i nästa vecka kommer vi åter att debattera
              en hel del. Vi kommer att debattera och besluta om en reglering
              av undersköterskeyrket. Det tror jag är väldigt välkommet för
              väldigt många.
            </seg>
          </u>
          <u>
            <seg>
              Det finns också en överenskommelse med SKR om en sammanhållen
              jämlik vård 2021. Där ska man utveckla den nära vården, och man
              ska ge goda förutsättningar för medarbete. Det finns också insatser
              när det gäller Vision e-hälsa med mera.
            </seg>
          </u>
          <u>
            <seg>
              Fru talman! I det betänkande som vi nu debatterar finns ett tillkännagivande
              till regeringen om samordnade digitala system för journalföring
              och dokumentation som kommer från ett motionsyrkande. Vi socialdemokrater
              delar uppfattningen att informationsöverföring mellan myndigheter
              behöver utvecklas. Det lämnades nyss ett delbetänkande från Utredningen
              om sammanhållen information inom vård och omsorg. Vi har också
              noterat att Riksrevisionen har rekommenderat regeringen att ge
              Socialstyrelsen i uppdrag att tillsammans med Sveriges Kommuner
              och Regioner ta fram förslag för hur man ska kunna utveckla kommunernas
              journalsystem så att det blir ett bra stöd för beslut om den vård
              som den enskilde behöver.
            </seg>
          </u>
          <u>
            <seg>
              Vi anser därmed att det inte behövs något tillkännagivande till
              regeringen. Av den anledningen har vi en reservation, nummer 4,
              tillsammans med Centerpartiet och Miljöpartiet som vi socialdemokrater
              yrkar bifall till.
            </seg>
          </u>
          <note>
            Anf. 3 CAMILLA WALTERSSON GRÖNVALL (M):
          </note>
          <u>
            <seg>
              Fru talman! Inledningsvis vill jag yrka bifall till reservation
              3, och till skillnad från föregående talare vill jag understryka
              det tillkännagivande, som Moderaterna står bakom, som gäller samordnade
              digitala system för journalföring och dokumentation. Det är ett
              väldigt viktigt tillkännagivande. Jag tror att alla där ute på
              golvet verkligen instämmer i att det är nödvändigt att detta påskyndas
              och underlättas för dem som arbetar men framför allt för patienterna.
            </seg>
          </u>
          <u>
            <seg>
              Fru talman! Ålderdomen är det hittills enda kända sättet att
              leva länge. Så sa den franske skalden och politikern Charles-Augustin
              Sainte-Beuve . Så är det. Att åldras och uppleva livet som årsrik
              är något som vi alla hoppas få göra. Om vi på ålderns höst kommer
              att vara pigga eller behöva omfattande omsorg vet vi inte i dag,
              vilket kanske på många sätt och vis är tur. Men om vi behöver
              omsorg som äldre ska vi kunna känna oss säkra på att den är av
              god kvalitet. Omhändertagandet av de mest sjuka och sköra får
              aldrig fallera. Vi moderater anser att äldreomsorgens utgångspunkt
              ska vara trygghet, mänsklighet, valfrihet och empati.
            </seg>
          </u>
          <u>
            <seg>
              Fru talman! I dag debatterar vi Riksrevisionens rapport om granskning
              av statens styrning av äldreomsorgen. Riksrevisionen har granskat
              den satsning som alliansregeringen gjorde 2010–2014 på äldreomsorgen
              och som kallades Äldresatsningen. Riksrevisionen konstaterar att
              satsningen har bidragit till ett välbehövligt fokus på arbetssätten
              i äldreomsorgen.
            </seg>
          </u>
          <u>
            <seg>
              I Äldresatsningen satsade man på kvalitetsregister i äldreomsorgen
              och på att öka användandet av dem. Riksrevisionen anser att ambitionen,
              att det systematiska förbättringsarbetet skulle komma alla till
              del, inte riktigt har uppnåtts. De konstaterar också att mycket
              tyder på att staten inte har lyckats förvalta de positiva resultat
              som hade uppnåtts vid Äldresatsningens avslut 2015. Detta är såklart
              mycket beklagligt.
            </seg>
          </u>
          <note>
            Fru talman! Äldresatsningen hade fem fokusområden: preventivt
            arbetssätt, god vård vid demenssjukdom, god vård i livets slutskede,
            god läkemedelsbehandling för äldre och sammanhållen vård och omsorg.
          </note>
          <note>
            Jag vill kort nämna några av Äldresatsningens resultat. Fallolyckorna
            minskade med 30 procent mellan 2011 och 2014. Antalet vårdcentraler
            registrerade i Svenska Demensregistret gick från 82 till 880 på
            tre år. Användningen av olämpliga läkemedel minskade med 10 procent
            årligen 2011–2014. Detta är tre av flera fantastiska resultat.
          </note>
          <u>
            <seg>
              Fru talman! Nu är det viktigt att förbättra äldreomsorgens samlade
              kvalitet. Vi moderater vill därför fastställa nationella kvalitetskrav,
              begränsa ­ de till antalet, för äldreomsorgens verksamheter. Dessa
              ska spegla en samlad bedömning av äldreomsorgens kvalitet. Kvaliteten
              ska vara hög och densamma oavsett vilken av landets 290 kommuner
              du bor i eller vilken av de 21 regionerna som du råkar vara bosatt
              i.
            </seg>
          </u>
          <u>
            <seg>
              Fru talman! Senior alert, Svedem, BPSD och Svenska palliativregistret
              – alla är namn på kvalitetsregister. Att det finns kvalitetsregister
              är grundläggande för att man ska kunna förbättra och utveckla
              vård och omsorg. Äldresatsningens utredare Eva Nilsson Bågenholm
              skriver i avslutningen i skriften Fyra år med fokus på de mest
              sjuka äldre : Med andra ord – om man inte vet var man befinner
              sig är det svårt att veta åt vilket håll man ska gå.
            </seg>
          </u>
          <u>
            <seg>
              Att vi ska ha kvalitetsregister är det ingen tvekan om.
            </seg>
          </u>
          <u>
            <seg>
              Fru talman! Att vi fokuserar på kvaliteten när det gäller äldreomsorgen,
              som är i fokus i dagens debatt, tror jag är bra och nödvändigt
              för att kunna fortsätta utveckla just densamma. Därför blir jag
              ganska uppgiven och till och med ledsen när debattens fokus handlar
              om vem som är utförare. Den debatten fördummar. När ideologiska
              skygglappar styr i stället för verkligheten blir debatten inte
              konstruktiv. Jag hoppas att vi ska ägna mer tid i denna kammare
              åt att debattera äldreomsorgens kvalitet i stället för att fokusera
              på vem som är utförare, för det behövs verkligen. Det visade inte
              minst Coronakommissionens delbetänkande i december.
            </seg>
          </u>
          <u>
            <seg>
              Fru talman! Riksrevisionen har två rekommendationer till regeringen.
              Den första är att säkerställa att det inför framtida överenskommelser
              med SKR finns en plan för hur den ansvariga förvaltningsmyndigheten
              långsiktigt ska förvalta uppnådda resultat. Den andra rekommendationen
              är att regeringen ska ge Socialstyrelsen i uppdrag att tillsammans
              med SKR ta fram ett förslag på hur kommunernas journalsystem kan
              utvecklas så att de ut g ör ett fullgott stöd för beslut om vård
              på individnivå.
            </seg>
          </u>
          <u>
            <seg>
              Just som jag sa inledningsvis har vi med anledning av den sista
              rekommendationen gett ett tillkännagivande till regeringen.
            </seg>
          </u>
          <u>
            <seg>
              Fru talman! Slutligen vill jag lyfta det särskilda yttrande som
              vi moderater har lämnat in. Vi vill påminna om de två tillkännagivanden
              som riksdagen beslutat om tidigare i år, dels tillkännagivandet
              om personalkontinuiteten inom äldreomsorgen, dels det om kunskapskrav
              i svenska språket för äldreomsorgens personal. Vi ser nu fram
              emot att regeringen kommer tillbaka till riksdagen i dessa frågor.
            </seg>
          </u>
          <u>
            <seg>
              Avslutningsvis, fru talman, vill jag citera vad en av våra moderata
              seniorer så klokt sa när det gäller vilket förhållningssätt vi
              ska ha till årsrika inom äldreomsorgen och samhället i stort.
              Hon sa: Jag önskar att samhället såg på de tio sista åren av en
              människas liv precis så som vi ser på de tio första åren – med
              förväntan, förhoppningar, framtidstro, engagemang och omtanke.
            </seg>
          </u>
          <note>
            Anf. 4 CARINA STÅHL HERRSTEDT (SD):
          </note>
          <u>
            <seg>
              Fru talman! ”Äldreomsorg” är ett ord som länge varit mer eller
              mindre på allas läppar nu, tyvärr inte i några särskilt positiva
              ordalag. Det har handlat om allt från höga smittotal till hög
              dödlighet. Det har handlat om personal som inte har utbildning
              i basal hygien. Det har handlat om hög personalomsättning, låg
              kompetensnivå och svårigheter att rekrytera, bara för att nämna
              något, och detta trots tidigare stora satsningar.
            </seg>
          </u>
          <u>
            <seg>
              Riksrevisionen har nu granskat hur vi har arbetat och om staten
              har bidragit till en varaktig förbättring av äldreomsorgen genom
              den så kallade äldreomsorgssatsningen som pågick mellan 2010 och
              2014 och omfattade riktade statsbidrag på totalt 4,3 miljarder
              kronor. Det var en satsning som i sak har gett positiva resultat.
            </seg>
          </u>
          <u>
            <seg>
              Som en central del av satsningen beslutade regeringen att ett
              så kallat kvalitetsregister skulle införas i kommunalt finansierad
              vård och omsorg om äldre. Regeringens avsikt var att kvalitetsregistret
              skulle användas som underlag för systematiskt förbättringsarbete
              i verksamheten. Denna satsning har enligt Riksrevisionen satt
              fokus på arbetssätten i äldreomsorgen, men det huvudsakliga syftet
              med satsningen menar man inte har uppnåtts, det vill säga att
              få till stånd ett systematiskt förbättringsarbete som kommer alla
              till del.
            </seg>
          </u>
          <u>
            <seg>
              Att införa kvalitetsregister i äldreomsorgen har enligt Riksrevisionen
              bidragit till en bättre vård och omsorg för dem som bor i särskilt
              boende och som finns registrerade i kvalitetsregistret. De som
              har blivit registrerade har således fått bättre äldreomsorg, men
              det har också skapat ett dilemma eftersom det leder till ojämlik
              vård och skapar likvärdighetsproblem. Detta kan låta märkligt,
              men de som är registrerade får alltså bättre vård samtidigt som
              de som inte är registrerade inte får sämre vård – men de får heller
              inte ta del av den förbättrade vården. Det vill säga det kommer
              inte alla till del, vilket var huvudsyftet.
            </seg>
          </u>
          <u>
            <seg>
              Fru talman! Riksrevisionen lyfter också fram att mycket tyder
              på att staten inte har lyckats förvalta de positiva resultat som
              hade uppnåtts när satsningen avslutades 2015 och att regeringen
              saknade en plan för att förvalta resultaten.
            </seg>
          </u>
          <u>
            <seg>
              Riksrevisionen anser också att statens insatser inte har gett
              tillräckligt stöd till kommunerna för det systematiska förbättringsarbetet
              och att kommunerna behöver ett tydligare stöd för hur arbetet
              ska bedrivas. Statens kunskapsstyrning till kommunalt finansierad
              hälso- och sjukvård behöver enligt Riksrevisionen utvecklas.
            </seg>
          </u>
          <u>
            <seg>
              Den rapport vi har framför oss nu är ett viktigt underlag som
              förtjänar att tas på största allvar. Sverigedemokraterna delar
              sammanfattningsvis betydande delar av de analyser och rekommendationer
              som framförs i rapporten. Utifrån Riksrevisionens rapport och
              den kritik som har framförts menar vi att en nationell åtgärdsplan
              behöver tillsättas, lämpligen i samråd med SKR.
            </seg>
          </u>
          <u>
            <seg>
              En sådan nationell åtgärdsplan behöver innehålla en tydlig riktning
              för hur kompetensen kan stärkas inom många områden kopplat till
              äldreomsorgen, inte minst hur kompetensförsörjningen ska säkras.
              Planen behöver också innehålla frågor kring personalkontinuitet
              för att skapa trygghet för vårdtagaren och för att bidra till
              en god arbetsmiljö. Därför är det ett självklart inslag i en nationell
              åtgärdsplan, som givetvis också måste innehålla en tydlig riktning
              för att stärka äldreomsorgens alla olika delar.
            </seg>
          </u>
          <u>
            <seg>
              Jag vill med detta yrka bifall till reservation 1, som handlar
              om just den nationella handlingsplanen.
            </seg>
          </u>
          <u>
            <seg>
              Fru talman! Riksrevisionen rekommenderar vidare regeringen att
              ge Socialstyrelsen i uppdrag att tillsammans med SKR utveckla
              ett förslag för hur kommunernas journalsystem kan utvecklas så
              att de utgör ett fullgott stöd för beslut om vård på individnivå.
            </seg>
          </u>
          <u>
            <seg>
              Det är gott så, men det viktigaste borde vara att dessa journalsystem
              också är kompatibla med varandra så att nödvändigt samarbete mellan
              re ­ gionerna och kommunerna inte försvåras och sätter patientsäkerheten
              ur spel. Här måste det säkerställas att personal inom äldreomsorgen
              får tillgång till samordnade digitala system vad gäller journalföring
              och annan viktig dokumentation för de insatser en patient har.
              Ett sådant system bor ­ de för övrigt finnas inom hela hälso-
              och sjukvården, men det är en annan fråga.
            </seg>
          </u>
          <u>
            <seg>
              Sammantaget, fru talman, görs för tillfället väldigt mycket och
              väldigt många satsningar. Men det är också viktigt att påpeka
              i sammanhanget att strukturella problem inte alltid kan överbryggas
              med mer pengar. Det måste jobbas på bred front med dessa frågor.
            </seg>
          </u>
          <u>
            <seg>
              Fru talman! Coronakommissionen, Inspektionen för vård och omsorg,
              experter och förståsigpåare – alla är vi överens om att någonting
              måste göras eller kanske snarare att något borde ha gjorts för
              länge sedan. Men nu är vi där vi är, och då gäller det att inte
              släppa fokus utan att jobba vidare med de här frågorna. De utredningar
              och rapporter som kommer, och som redan har kommit, måste vi också
              ta på allvar, inte minst för att säkerställa arbetsvillkor, medicinsk
              kompetens och, viktigast av allt, en trygg och god vård och omsorg
              av äldre.
            </seg>
          </u>
          <u>
            <seg>
              För att uppnå detta gäller det att lägga all prestige åt sidan
              och arbeta framåt snarare än att träta om vem som gjort vad, vilka
              som kunde gjort mer och hur vården är utformad. Det är precis
              så jag har uppfattat att debatten är här i dag. Än så länge känns
              den väldigt framåtsträvande snarare än anklagande. Detta är någonting
              som vi alla måste komma till rätta med.
            </seg>
          </u>
          <note>
            Anf. 5 ANDERS W JONSSON (C):
          </note>
          <u>
            <seg>
              Fru talman! Det är en spännande diskussion vi har i dag, föranledd
              av att Riksrevisionen har gjort en granskning. Rubriken talar
              om ”statens styrning av äldreomsorgen”, men i själva verket handlar
              det mer om en utvärdering av den stora satsning som alliansregeringen
              gjorde under åren 2010–2014 med mer än 4 miljarder kronor i specialriktade
              statsbidrag till just äldreomsorgen.
            </seg>
          </u>
          <u>
            <seg>
              Det är intressant att se sammanfattningen och utvärderingen,
              och en slutsats man kan dra är att specialriktade statsbidrag
              har sin begränsning när det handlar om att styra hur äldreomsorgen
              ser ut.
            </seg>
          </u>
          <u>
            <seg>
              Det kanske viktigaste staten kan göra för att få en bra äldreomsorg
              är att se till att kommunerna har tillräckligt med ekonomiska
              resurser. Alla som är kommunpolitiker vet att det inte handlar
              om framför allt statsbidragen utan att det handlar om att bedriva
              en vettig ekonomisk politik som gör att kommunerna får in stora
              skatteintäkter.
            </seg>
          </u>
          <u>
            <seg>
              Det andra som är viktigt att staten ser till, och det kommer
              vi att de ­ battera senare i dag, är kompetensförsörjningen. Även
              Riksrevisionens granskning kokar ned till att ett stort problem
              är just personalomsättningen och bristen på utbildad personal.
              Här har staten ett övergripande ansvar, och det är kanske viktigare
              än mycket av det andra vi diskuterar.
            </seg>
          </u>
          <u>
            <seg>
              Sedan är det också statens ansvar att se till att lagstiftningen
              är anpassad till äldreomsorgen. Här är en av anledningarna till
              att det finns bekymmer i den svenska äldreomsorgen. De beror på
              att de människor som arbetar i äldreomsorgen har två helt olika
              lagstiftningar att utgå från. Å ena sidan är det socialtjänstlagen,
              och å andra sidan är det hälso- och sjukvårdslagen. Det är två
              helt olika lagstiftningar som många gånger inte alls pratar med
              varandra. För en åtgärd enligt hälso- och sjukvårdslagen kan ansvarig
              sjuksköterska omedelbart fatta beslut om vad som ska göras. Men
              om det råkar vara en insats enligt socialtjänstlagen krävs en
              behovsbedömning, och så vidare.
            </seg>
          </u>
          <u>
            <seg>
              Centerpartiet har länge drivit att detta måste överbryggas. Staten
              måste se till att det finns en lagstiftning. Därför är vi glada
              över att regeringen har tillsatt en utredning som ska ta fram
              en lagstiftning för den svenska äldreomsorgen. Vi är helt övertygade
              om att det kommer att vara en viktig del i att minska problemen
              i äldreomsorgen.
            </seg>
          </u>
          <u>
            <seg>
              Ytterligare ett ansvar som staten har är att utifrån lagstiftningen
              se till att det sker en skarp tillsyn. Här har det skett betydande
              förbättringar under senare år med Inspektionen för vård och omsorg.
              Där kommer vi också att se ytterligare intressanta granskningar
              göras, inte minst att coronapandemin har satt den svenska äldreomsorgen
              i blixtbelysning och visat vilka fördelar som har funnits och
              framför allt vilka brister som finns. Där måste vi tillsammans
              se till att Inspektionen för vård och omsorg får ytterligare skarpa
              redskap att utöva tillsyn över den svenska äldreomsorgen.
            </seg>
          </u>
          <u>
            <seg>
              Sedan kommer vi till ett av de allra viktigaste redskapen, nämligen
              att mäta. Armand Duplantis skulle aldrig ha varit Sveriges eller
              världens främsta stav hoppare om han inte hade mätt. Alla som
              har försökt att gå ned i vikt vet att det är nog svårt, men om
              man inte skulle ställa sig på vågen skulle det vara ännu svårare.
              Vad Riksrevisionens granskning visar är att det faktum att man
              mäter och redovisar resultaten har en fantastisk effekt på att
              höja kvaliteten totalt sett. Det är inte så att en kommun är dålig
              och en annan är bra, utan man är bra på olika saker. Just där
              gör kvalitetsregistren att man faktiskt kan se hur bra man klarar
              något eller hur dålig man är på ett område. Precis som Riksrevisionen
              säger krävs mycket mer. Därför är det tråkigt att vi i utskottet
              inte har lyckats få majoritet för att ge Socialstyrelsen ett uppdrag.
            </seg>
          </u>
          <u>
            <seg>
              Fru talman! Vi har nu hört både Sverigedemokraterna och Socialdemokraterna
              tala sig varma för hur viktiga kvalitetsregister är. Men ändå
              har man inte ställt upp på Riksrevisionens krav, nämligen att
              ge ett uppdrag till Socialstyrelsen för att skärpa användningen
              av kvalitetsregister. Det beklagar jag, fru talman. Därför yrkar
              jag bifall till reservation 3, som handlar om detta.
            </seg>
          </u>
          <u>
            <seg>
              Jag tänker inte yrka bifall till reservation 4, men jag vill
              ändå lyfta upp den fråga som tas upp i reservationen. Här är det
              fråga om något som jag har svårt att förstå, nämligen förslaget
              till tillkännagivande om att få en samordnad digital journalföring
              i äldreomsorgen med både hälso- och sjukvård och socialtjänst.
              Det är en fråga som vi i Centerpartiet har drivit i många år eftersom
              frågan är ett stort bekymmer. Men det man glömmer är att regeringen
              2019 tillsatte en utredning som i januari–februari lade fram ett
              betänkande med ett lagförslag. Betänkandet har nu varit ute på
              remiss, och remisstiden gick ut för bara några dagar sedan. Om
              den lagstiftningsprocessen rullar vidare och remissinstanserna
              inte är alltför kritiska kommer det att finnas en lag som träder
              i kraft sannolikt nästa sommar, och då kommer det att bli möjligt
              att se journalanteckningar på dem som är aktuella inom äldreomsorgen.
              Det gäller oavsett om det handlar om socialtjänst eller hälso-
              och sjukvård. Men det ska vara bevarad integritet för den enskilde,
              det vill säga att det är jag som avgör om socialtjänsten, äldreomsorgen
              eller sjukvården ska få tillgång till hela min journal.
            </seg>
          </u>
          <u>
            <seg>
              Det blir lite bekymmersamt när riksdagen kommer att besluta om
              ett tillkännagivande, att regeringen på något sätt ska skrota
              förslaget, mitt i lagstiftningsprocessen, och börja arbeta med
              att ta fram något nytt, vilket möjligtvis kommer att innebära
              att det om ett antal år finns en produkt på plats. Det är olyckligt,
              fru talman.
            </seg>
          </u>
          <u>
            <seg>
              Jag yrkar bifall till reservation 3 om att skärpa kraven på kvalitetsregister
              och att lämna ett uppdrag till Socialstyrelsen.
            </seg>
          </u>
          <note>
            Anf. 6 KARIN RÅGSJÖ (V):
          </note>
          <u>
            <seg>
              Fru talman! Vi har debatterat äldreomsorg betydligt mer än tidigare,
              och det kommer vi att fortsätta med. Och det är bra.
            </seg>
          </u>
          <u>
            <seg>
              Riksrevisionens rapport handlar specifikt om den äldresatsning
              som pågick mellan 2010 och 2014 och de statsbidrag på 4,3 miljarder
              som riktades ut. Jag kan också berätta att 2014–2018 var det en
              ny satsning av den dåvarande regeringen med 2 miljarder per år
              för insatser riktade just till äldreomsorgen, med stöd av Vänstern.
              Det har varit stora satsningar på äldreomsorgen, men kanske för
              lite statsbidrag. Hur som helst har det inte märkts så mycket
              under den senaste pandemin. Vi kunde kanske ha gjort mer tillsammans.
            </seg>
          </u>
          <u>
            <seg>
              Riksrevisionens övergripande slutsats, fru talman, är att äldresatsning
              ­ en har bidragit till ett välbehövligt fokus på arbetssätten
              i äldreomsorgen, men det huvudsakliga syftet med kvalitetsregister
              har inte riktigt uppnåtts. Att införa kvalitetsregister i äldreomsorgen
              har bidragit till en bättre vård och omsorg för dem som bor i
              särskilt boende och registreras i kvalitetsregistret. Men det
              finns ett dilemma för staten eftersom användningen av beslutsstöd
              förbättrar verksamheten för de registrerade, men de bidrar ock
              ­ så till ojämlik vård och skapar likvärdighetsproblem. Det hade
              väl kunnat lösas.
            </seg>
          </u>
          <u>
            <seg>
              Det främsta hindret, enligt Riksrevisionen, är den höga personal
              ­ omsättningen i äldreomsorgen, den låga utbildningsnivån, bristen
              på legi ­ timerad hälso- och sjukvårdspersonal samt svårigheten
              att hitta tid för att tillsammans analysera data och förändra
              verksamheten. Det här är struktu ­ rella frågor som Vänsterpartiet
              har lyft upp länge, och nu lyfter alla parti ­ erna fram dessa
              frågor. Det är vi glada för. Jag tror att man måste komma åt de
              strukturella frågorna ordentligt.
            </seg>
          </u>
          <u>
            <seg>
              Riksrevisionens bedömning är att regeringen kunde ha gjort mer
              för att växla över satsningar till Socialstyrelsen. Statens kunskapsstyrning
              till kommunalt finansierad hälso- och sjukvård behöver, enligt
              Riksrevisio ­ nen, utvecklas. Det kan man tycka. Det är många
              kockar i soppan. Det måste också finnas en starkare brygga mellan
              Sveriges Kommuner och Regioner och staten, så att staten tar på
              sig ett större ansvar och en större roll att dirigera den stora
              orkestern i äldreomsorg. Vi måste också komma ihåg att Sveriges
              Kommuner och Regioner är en organisation och inte en myndighet.
              Det behövs en tydligare styrning när man använder sig av de riktade
              insatserna.
            </seg>
          </u>
          <u>
            <seg>
              Fru talman! Vi har förhoppningsvis pandemin bakom oss. Coronakommissionen
              överlämnade delbetänkandet om äldreomsorgen den 15 december 2020.
              Man gjorde den övergripande bedömningen att det som hände inom
              äldreomsorgen berodde på hög smittspridning, att den svenska äldreomsorgen
              var oförberedd, att strukturen inte var rustad för en pandemi
              och att anställda i stor utsträckning lämnades ensamma i att hantera
              situatio ­ nen. I olika reportage har man kunnat följa hur både
              kommuner och bolag lämnade sin personal alldeles by themselves.
            </seg>
          </u>
          <u>
            <seg>
              Det kan tilläggas, fru talman, att det hade varit bra med smittskyddsutrustning
              från första dagen. Nu fanns det inget nationellt lager och tyvärr
              heller inga pandemilager i regionerna, och det gjorde inte saken
              bättre.
            </seg>
          </u>
          <u>
            <seg>
              Kommissionen gör bedömningen att äldreomsorgen har strukturella
              och sedan länge välkända problem. De har ju varit väldigt välkända.
              Man pekar på behovet av högre bemanning, ökad kompetens och rimliga
              arbetsförhållanden.
            </seg>
          </u>
          <u>
            <seg>
              Man säger att arbetsgivarna i äldreomsorgen måste förbättra anställningstryggheten
              och personalkontinuiteten och kraftigt minska andelen personal
              med timanställning. Men när jag tittar i rapporten för förra året
              ser jag att antalet timanställda inte har minskat i otrolig fart.
              Det kan man ju fundera på.
            </seg>
          </u>
          <u>
            <seg>
              Den medicinska kompetensen inom äldreomsorgen behöver förstärkas,
              och det behövs krav på minimiutbildning för olika yrkeskategorier.
              Det är jättebra att undersköterskor snart får en yrkestitel att
              använda sig av. Det ska vi diskutera nästa vecka – det är mycket
              nu, fru talman. Man kanske också kan hitta en utbildning som är
              lite same same över Sverige, kan jag tycka.
            </seg>
          </u>
          <u>
            <seg>
              Sjuksköterskekompetens bör som huvudregel finnas på plats på
              varje särskilt boende dygnet runt under veckans alla dagar.
            </seg>
          </u>
          <u>
            <seg>
              Regeringen har gått in med medel för det här. Vi har också i
              en ohelig allians bestående av KD, M och Vänsterpartiet fått igenom
              att höja till den nivå som behövs inom äldreomsorgen. Det är bra.
            </seg>
          </u>
          <u>
            <seg>
              Man måste nog säga, fru talman, att det är oerhört viktigt att
              de här medlen inte blir projektmedel. Förstår ni vad jag menar?
              Vi får inte glömma bort den här frågan sedan och rycka bort de
              här pengarna om två år. Jag tror att de medel vi ger till äldreomsorgen,
              eller som vi ser behövs i äldreomsorgen, måste ligga kvar under
              rimlig tid. Antalet äldre kommer ju att öka.
            </seg>
          </u>
          <u>
            <seg>
              Vi står även bakom det tillkännagivande som utskottet föreslår
              när det gäller samordning mellan journalföring och dokumentation.
              Jag tror att vi också behöver jobba vidare på hela journalföringssystemet
              över landet när det gäller hälso- och sjukvård, socialtjänst och
              alla andra delar och att man kanske till och med kan följa upp
              med ett digitalt system som funkar över hela landet inom hälso-
              och sjukvård. Det borde vara ett minimikrav.
            </seg>
          </u>
          <note>
            Anf. 7 ANDERS W JONSSON (C) replik:
          </note>
          <u>
            <seg>
              Fru talman! Jag tar tillfället i akt att begära replik på Karin
              Rågsjö utifrån tillkännagivandet som föreslås komma vid det beslut
              som kommer i morgon. Det handlar om det här att regeringen ska
              ta fram ett system för sammanhållen journalföring i hälso- och
              sjukvård och socialtjänst.
            </seg>
          </u>
          <u>
            <seg>
              Det här är något som alla tycker. Alla är med på det. Det har
              gjorts flera försök att hitta lagstiftningsmöjligheter, och nu
              är det faktiskt så att en utredning har jobbat i ett och ett halvt
              år under ledning av Sören Öman. Han har kommit med ett förslag,
              en riktig tegelsten på 800 sidor. Det har varit utskickat på remiss
              under tre månader, och väldigt många remissvar har inkommit beroende
              på att det är komplicerad lagstiftning det handlar om. Planen
              är att arbetet nu ska gå vidare i Regeringskansliet. Det ska väl
              bli en lagrådsremiss, en proposition och sedan ett ikraftträdande
              nästa sommar.
            </seg>
          </u>
          <u>
            <seg>
              Det här bygger på att det blir tillgång till journalerna inom
              både hälso ‑ och sjukvård och socialtjänst under förutsättning
              att patienten eller den äldre ger sitt tillstånd.
            </seg>
          </u>
          <u>
            <seg>
              I det läget blir det märkligt, fru talman, att riksdagen plötsligt
              kastar sig in och säger: Nej nu, stopp och belägg! Här krävs det
              att man gör ett omtag. Nu ska det tas fram exakt det som utredaren
              har tagit fram.
            </seg>
          </u>
          <u>
            <seg>
              Jag ställer mig lite frågande till hur regeringen kommer att
              agera på det här.
            </seg>
          </u>
          <u>
            <seg>
              Det ena sättet är att säga: Ni slår in en öppen dörr. Vi rullar
              vidare med det förslag som finns. Det är tråkigt att inte socialutskottets
              ledamöter är informerade om det.
            </seg>
          </u>
          <u>
            <seg>
              Det andra sättet, vilket vore mycket illa, är att följa det här
              tillkännagivandet och säga: Nej, nu blir det stopp i processen.
              Den här lagstiftningsprodukten får vi lägga åt sidan, för nu vill
              tydligen riksdagen att vi ska göra något helt nytt.
            </seg>
          </u>
          <u>
            <seg>
              Det senare innebär ju de facto att vi inte kommer att ha en lagstiftning
              på plats förrän om flera år. Jag undrar och vill ställa frågan
              till Karin Rågsjö: Vad förväntar sig majoriteten att regeringen
              ska göra utifrån det här tillkännagivandet?
            </seg>
          </u>
          <note>
            Anf. 8 KARIN RÅGSJÖ (V) replik:
          </note>
          <note>
            Fru talman! Tack, Anders W Jonsson, för frågan!
          </note>
          <u>
            <seg>
              Vi är ju ofta väldigt aktiva i socialutskottet när det gäller
              att ta fram den här typen av initiativ på en mängd områden. Vi
              har också gått över gränserna, vilket jag faktiskt tycker har
              varit lite bra.
            </seg>
          </u>
          <u>
            <seg>
              Jag ser det som att när vi tar fram den här typen av initiativ
              ger vi också regeringen en liten knuff. Vi aktualiserar frågan.
              Det ska hända någonting. Den typen av utskottsinitiativ har också
              Centerpartiet varit med på i ett antal sammanhang.
            </seg>
          </u>
          <u>
            <seg>
              Jag tror också att det här är viktigt för att ge någon sorts
              pinpointkänsla av att det är en viktig fråga generellt hur vi
              ska jobba med de olika systemen när det gäller journalföring.
            </seg>
          </u>
          <u>
            <seg>
              Jag tror att om man tittar på utskottsinitiativet, på betänkandet
              och på det som har gjorts kan det bli alldeles utmärkt. Men vi
              ger en riktning till regeringen, fru talman, för vi har sett en
              mängd utredningar från regering ­ en som det inte har blivit något
              av. Jag påminner mig närmast ett initiativ om beroendepolitik
              som vi lämnade i februari förra året.
            </seg>
          </u>
          <u>
            <seg>
              Så här är det för mig: De här utredningarna kan samlas på hög,
              men jag vill se action. Det försöker vi nu åstadkomma tillsammans
              med de andra i utskottet, och jag förväntar mig att regeringen
              agerar. Det kanske till och med blir ett bra lagförslag, fru talman,
              men vi har gett en knuff i rätt riktning.
            </seg>
          </u>
          <note>
            Anf. 9 ANDERS W JONSSON (C) replik:
          </note>
          <u>
            <seg>
              Fru talman! Centerpartiet är ju gärna med och ser till att vi
              driver regeringen framför oss i ett antal frågor, men just den
              här ställer jag mig frågande till.
            </seg>
          </u>
          <u>
            <seg>
              Här är det ju så att regeringen har tillsatt en utredare som
              har kommit med ett tjockt betänkande. Det har varit på remiss,
              och det har kommit in massor med remissvar. Det är komplicerad
              lagstiftning det rör sig om, och jag kan tänka mig att Socialdepartementet
              nu sitter med dels tegelstenen till lagförslag som kommer att
              möjliggöra just det här och dels ett antal remissvar.
            </seg>
          </u>
          <u>
            <seg>
              Det är klart att det som skulle kunna hejda processen är om det
              kommer in väldigt många remissvar som säger att det är ett dåligt
              förslag och att man ska göra ett omtag, en ny utredning och så
              vidare. Men förhoppningsvis är det inte så. Förhoppningsvis är
              det här ett bra arbete.
            </seg>
          </u>
          <u>
            <seg>
              Det är i det läget det blir så knepigt att en riksdagsmajoritet
              säger att regeringen här minsann bör ta fram ett förslag som möjliggör
              just det som ordagrant finns i lagförslaget.
            </seg>
          </u>
          <u>
            <seg>
              Men, fru talman, om jag tolkar Karin Rågsjö rätt behöver tillkännagivandet
              inte tolkas på annat sätt än som att regeringen ska göra det reger
              ­ ingen har gjort med utredningsförslaget och remissvaren och
              sedan gå vidare med en lagrådsremiss och se till att det blir
              det utredaren föreslår, nämligen att vi den 1 juli 2022 har en
              lag som möjliggör att man får tillgång till båda journalerna för
              de patienter och individer som är aktuella, inte bara i socialtjänsten
              utan framför allt i äldreomsorgen.
            </seg>
          </u>
          <u>
            <seg>
              Det Karin Rågsjö säger tolkar jag så här: Ja, vi hade inte riktigt
              läst den här utredningen, men vi tycker att det är viktigt att
              man gör det här. Gå nu vidare, regeringen, så får vi det här på
              plats till nästa sommar!
            </seg>
          </u>
          <u>
            <seg>
              Det här är så viktigt för att få äldreomsorgen att fungera bra.
              Men man ska ha klart för sig att det inte är enkel lagstiftning
              det handlar om. Det är ganska komplicerad materia.
            </seg>
          </u>
          <note>
            Anf. 10 KARIN RÅGSJÖ (V) replik:
          </note>
          <u>
            <seg>
              Fru talman! Med den inställningen skulle vi sitta på våra stolar
              och vänta och hoppas att regeringen gör kloka saker i alla frågor.
            </seg>
          </u>
          <u>
            <seg>
              Det är ju inte ett gäng rättshaverister som har seglat ut på
              sjön för att liksom göra whatever med de här förslagen, som är
              väldigt bra. Det här är att ge regeringen en knuff framåt och
              ingenting som på något sätt kommer att skrinlägga dessa bra förslag
              från utredningen.
            </seg>
          </u>
          <note>
            Anf. 11 BARBRO WESTERHOLM (L):
          </note>
          <u>
            <seg>
              Fru talman! Först vill jag yrka bifall till reservation 1 under
              punkt 1 om den nationella åtgärdsplanen, för det som lyser igenom
              i Riksrevisionens rapport är att vi behöver en sammanhållen plan.
            </seg>
          </u>
          <u>
            <seg>
              Det har nu gått 29 år sedan vi fick Ädelreformen, som i och för
              sig var en fantastisk reform. Den innebar ju att multisjuka, årsrika
              människor fick möjlighet att flytta ut från långvården och in
              i egna bostäder och där få vård och omsorg dygnet runt. Det var
              bara det att kommunerna inte hade klart för sig hur mycket sjukvård
              som skulle komma att krävas. Behovet har ju ökat under årens lopp
              i och med att så mycket mer sjukvård kan ges i de egna hemmen
              och inte behöver åtgärdas på sjukhusen.
            </seg>
          </u>
          <u>
            <seg>
              Sedan dess har det kommit utredning på utredning som i och för
              sig har innehållit sammanhållna åtgärdsplaner, men det har stannat
              vid vackra ord. Sedan har det av och till varit brandkårsutryckningar
              när man har upptäckt felbehandling med läkemedel och andra ting.
            </seg>
          </u>
          <u>
            <seg>
              Jag har sagt förut i den här talarstolen att covid-19 också har
              fört något gott med sig i och med att bristerna i vården av och
              omsorgen om årsrika människor har blivit så tydliga. Då behövs
              en sådan här sammanhållen plan som tydliggör målsättningen att
              årsrika människor ska känna sig trygga hela livet, hela livsresan,
              i att man får sina behov tillgodosedda, och det av kunnig personal
              som kan ge trygghet men som också har förmågan till inlevelse
              i omsorgstagarens situation. Människor är ju olika, och personkemin
              fungerar också olika, så det kan behövas personalbyten i vården
              och omsorgen för att personkemin ska stämma. Det här behöver finnas
              med som en röd tråd i omsorgsplanen.
            </seg>
          </u>
          <u>
            <seg>
              Sedan är det jättebra att Äldreomsorgslyftet nu har kommit, så
              att man kan utbilda sig inom ramen för sin tjänst. Det kommer
              under ett antal år att behövas pengar för detta, inte några miljarder
              årsvis utan kontinuerligt i den ordinarie budgeten.
            </seg>
          </u>
          <u>
            <seg>
              I min utredning om fast omsorgskontakt i äldreomsorgen räknade
              vi med att utbildningsbehovet skulle vara fyllt 2030. Genom att
              gränsen vid vilken man tror att man är klar med undersköterskeutbildningarna
              har sänkts till 2028 kan den tiden kortas lite grann. Det här
              arbetet måste följas med utbildning, med behovstillfredsställelse
              hos de årsrika med ett kvalitetsregister, som ni varit inne på
              här förut.
            </seg>
          </u>
          <u>
            <seg>
              Det har talats mycket om statens och kommunernas behov. Jag skulle
              vilja säga att det handlar lika mycket om behovet för vård- och
              omsorgsgivarna i de enskilde boendena att följa siffrorna.
            </seg>
          </u>
          <u>
            <seg>
              I sydvästra sjukvårdsområdet i Stockholm fick vårdcentralerna
              följa upp sin egen läkemedelsbehandling och regelmässigt diskutera
              siffrorna och jämföra dem med andras. Användningen av de tre största
              läkemedelsgrupperna – sömnmedel, smärtstillande medel och antibiotika
              – sjönk omedelbart med 10 procent när förskrivarna fick se sina
              egna siffror. Och jag är övertygad om att om man hade regelbundna
              möten för personalen på boendena, i omsorgsområdena, för att titta
              på sina egna siffror och diskutera dem i en förlåtande miljö skulle
              det ske klara förbättringar också där. De här uppgifterna inrapporteras
              från verkligheten. För att man inte ska slarva med inrapporteringarna
              ska man på ett begripligt och läsbart sätt få tillgång till de
              egna siffrorna och kunna jämföra dem med andras. Vi talar ju olika
              språk inom olika delar av samhället. Statistiker har sitt, vårdgivare
              sitt och så vidare.
            </seg>
          </u>
          <u>
            <seg>
              Kvalitetsregistret är jätteviktigt. Det är ett arbete som behöver
              prioriteras och inte bli någon långrot.
            </seg>
          </u>
          <u>
            <seg>
              Jag vill avrunda med att 1900-talet var barnens århundrade. Jag
              skulle vilja se att 2000-talet går till historien som de årsrikas
              århundrade, det århundrade då man såg vilken resurstillgång de
              årsrika är fram till de sista dagarna och hur vi lyckades tillgodose
              deras vård- och omsorgsbehov.
            </seg>
          </u>
          <note>
            Anf. 12 NICKLAS ATTEFJORD (MP):
          </note>
          <u>
            <seg>
              Fru talman! I dag debatterar vi Riksrevisionens rapport. Man
              har granskat Äldresatsningen 2010–2014, det vill säga den period
              då Göran Hägglund var sjukvårdsminister och Maria Larsson var
              äldreminister i den dåvarande alliansregeringen. När jag skrev
              ordet alliansregeringen kändes det nästan som att det är en halv
              evighet sedan. Man kan ju säga mycket om vad den regeringen gjorde
              och inte gjorde. Och kanske borde jag som företrädare för ett
              parti som var i opposition till den regeringen anlägga ett kritiskt
              perspektiv på det som framgår av Äldresatsningen, men jag vill
              i stället passa på att rikta lite beröm eller rent av ett tack
              till de två minis ­ trarna Hägglund och Larsson.
            </seg>
          </u>
          <u>
            <seg>
              Fru talman! Tidigare talare har tagit upp vikten av kvalitetsregister
              och hur de påverkar och har påverkat arbetet med kvaliteten inom
              äldre ­ om ­ sor ­ gen. Jag vill i stället lägga en del av tiden
              i mitt tal på att prata om samverkan.
            </seg>
          </u>
          <u>
            <seg>
              Under den period som Äldresatsningen gjordes var jag ordförande
              i en av hälso- och sjukvårdsnämnderna i Västra Götaland. En av
              mina primära uppgifter var att jobba med vårdsamverkan, som det
              då hette och heter fortfarande för den delen, mellan kommunerna
              och regionerna. Att samverka är ju betydligt lättare sagt än gjort,
              men det är något som är helt avgörande för att få ihop vården
              och omsorgen, inte minst kring de mest sjuka äldre.
            </seg>
          </u>
          <u>
            <seg>
              Den dåvarande satsningen som gjordes hade ett snudd på genialt
              upp ­ lägg. I vanliga fall skickar vi ju från den här kammaren
              statsbidragen till kommunerna och regionerna direkt, men i den
              här satsningen hade man knixat till det lite. Ett av villkoren
              var att den kommunala och den regio ­ nala politiken skulle komma
              överens om hur samverkan skulle riggas och tillsammans formulera
              hur man skulle jobba med den gemensamma kvali ­ tetsutvecklingen
              kring målgruppen de mest sjuka äldre för att få ta del av statsbidragen.
            </seg>
          </u>
          <u>
            <seg>
              I vanliga fall sitter regionpolitikerna på sin kammare med sina
              tjänstepersoner och kommunpolitikerna på sin kammare med sina
              tjänstepersoner och tänker var för sig, men här tvingades vi att
              tänka tillsammans. Det var något jag upplevde som positivt trots
              att det var jättejobbigt, och det drev utvecklingen och arbetet
              med äldresatsningen framåt.
            </seg>
          </u>
          <u>
            <seg>
              Problemen och utmaningarna inom äldreomsorgen var kända långt
              innan denna satsning gjordes och lyftes inte minst fram under
              pandemin. Trots att kommunerna lägger stora resurser på säbo och
              regionerna enorma resurser på dyr slutenvård skapas inte alltid
              ett värde för patienterna – eller för den delen värdig vård och
              omsorg.
            </seg>
          </u>
          <u>
            <seg>
              Vårdsamverkan kan användas för att definiera varför ett värde
              inte skapas. Vi jobbade mycket sömlös vård, alltså att man som
              äldre inte skul ­ le känna av huvudmannagränserna utan få ett
              bemötande och en vård som höll ihop oavsett om den utfördes av
              kommunens hälso- och sjukvård, re ­ gionens hälso- och sjukvård
              eller omsorgsutövarna.
            </seg>
          </u>
          <u>
            <seg>
              Bland annat byggdes kvalitetsregistren, som nämnts tidigare i
              debatten, och samverkansdelarna byggdes upp i denna satsning.
              Jag upplever dem som beständiga, i alla fall i Västra Götaland.
              Det finns alltså en samordnad struktur för att den kommunala och
              regionala politiken tillsammans ska kunna utvärdera och titta
              på det som har gjorts och görs för att kunna förbättra och jobba
              med utveckling.
            </seg>
          </u>
          <u>
            <seg>
              Fru talman! Den här debatten har kanske inte varit sådan, men
              ibland kan en debatt gå ut på att hitta fel och brister i de satsningar
              som görs. Dagens regering skördar väl delvis frukterna av tidigare
              regeringars arbete liksom framtida regeringar kommer att skörda
              frukterna av de satsningar som denna regering gör. Ibland grips
              vi av lust att hitta politiska motsättningar och utvärderar därför
              satsningar alldeles för tidigt. Här bidrar Riksrevisionens rapport
              till en bättre och sakligare debatt genom att vi kan få utvärdera
              satsningarna i ett lite längre tidsperspektiv.
            </seg>
          </u>
          <note>
            Jag yrkar bifall till reservation nummer 4.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 juni.)
          </note>
          <note>
            § 6 Kompetensförsörjning inom hälso- och sjukvården m.m.
          </note>
          <note>
            Socialutskottets betänkande 2020/21:SoU17
          </note>
          <note>
            Kompetensförsörjning inom hälso- och sjukvården m.m.
          </note>
          <note>
            föredrogs.
          </note>
          <note>
            Anf. 13 ACKO ANKARBERG JOHANSSON (KD):
          </note>
          <u>
            <seg>
              Fru talman! Vi har inte tillräckligt med vårdplatser, och det
              beror på bristen på utbildad personal. Vi har en kompetensbrist.
              Vi har för få röntgensjuksköterskor, för få biomedicinska analytiker,
              för få grundutbildade sjuksköterskor, för få specialistsjuksköterskor
              och för få allmänspecialister med mera. Jag kunde fortsätta en
              stund till för att rätt fånga den kompetensbrist vi har inom svensk
              hälso- och sjukvård.
            </seg>
          </u>
          <u>
            <seg>
              Regeringen har tillsatt ett nationellt råd för kompetensförsörjning,
              vilket är lovvärt. Jag har förhoppningar om att det ska kunna
              medverka till en bättre situation. Men det är inte givet att det
              blir så eftersom vi har 21 självstyrande regioner och det nationella
              rådet inte direkt kan påverka hur det blir.
            </seg>
          </u>
          <u>
            <seg>
              Ett sätt att stärka kompetensen vore att ta fram en nationell
              kompetensförsörjningsstrategi, och jag är glad att en majoritet
              i utskottet håller med. Tillkännagivandet stärker möjligheten
              att få kunskap om läget och forma en strategi för hur vi gemensamt
              ska arbeta för en bättre kompetensförsörjning.
            </seg>
          </u>
          <u>
            <seg>
              Fru talman! Vi är flera partier som tar upp frågan om administration
              i vård och omsorg. Utskottets majoritet konstaterar att administrativa
              uppgifter med dokumentation och uppföljning har medfört att allt
              fler tvingas ägna allt mindre tid till det de i huvudsak är utbildade
              för.
            </seg>
          </u>
          <u>
            <seg>
              Utskottet konstaterar vidare att vissa administrativa krav har
              minskat till följd av covid-19-pandemin och att dessa erfarenheter
              bör tas till vara.
            </seg>
          </u>
          <u>
            <seg>
              Vi formar därmed en majoritet i utskottet som anser att regeringen
              bör se över frågan om att minska administrationen i vården och
              omsorgen. Dubbelarbete, onödigt arbete och andra icke ändamålsenliga
              rutiner måste mönstras ut.
            </seg>
          </u>
          <note>
            Fru talman! Utskottets majoritet har också ett tillkännagivande
            om tillfällig återkallelse av legitimation och begränsning av
            förskrivningsrätt.
          </note>
          <u>
            <seg>
              En legitimation inom hälso- och sjukvården ska vara en garanti
              för att man som patient får möta en person med rätt kompetens.
              En legitimation kan återkallas för att skydda patienten när den
              legitimerade inte längre kan utöva sitt yrke på ett godtagbart
              sätt.
            </seg>
          </u>
          <u>
            <seg>
              Det finns dock brister i den nuvarande ordningen som uppmärksammats
              av flera partier. Bakgrunden är återkommande händelser där patientsäkerheten
              riskerats.
            </seg>
          </u>
          <note>
            Hälso- och sjukvårdens ansvarsnämnd prövar bland annat frågor
            om återkallelse av legitimation eller annan behörighet att utöva
            ett yrke inom hälso- och sjukvården samt begränsning av förskrivningsrätt.
          </note>
          <u>
            <seg>
              Av patientsäkerhetslagen framgår att om det finns sannolika skäl
              för återkallelse i ett ärende enligt vissa angivna bestämmelser
              ska legitimatio ­ nen återkallas fram till dess att frågan om
              återkallelse har prövats slutligt. Detta gäller dock endast om
              det behövs för att trygga patientsäkerheten eller annars är nödvändigt
              från allmän synpunkt. Ett beslut gäller i högst sex månader, och
              om det finns särskilda skäl får beslutets giltighetstid förlängas
              en gång med ytterligare sex månader.
            </seg>
          </u>
          <u>
            <seg>
              Utskottet vill i detta sammanhang betona vikten av att såväl
              patientsäkerheten som rättssäkerheten säkerställs och att allmänhetens
              förtroende för hälso- och sjukvården värnas. Vi anser därför att
              regeringen bör utreda och se över lagstiftningen när det gäller
              frågan om tillfällig återkallelse av legitimation eller annan
              behörighet att utöva ett yrke inom hälso- och sjukvården samt
              indragning eller begränsning av förskrivningsrätt.
            </seg>
          </u>
          <u>
            <seg>
              Fru talman! Att vara sällsynt är i vissa sammanhang en rejäl
              fördel. Andra gånger är det tvärtom. Personer med en sällsynt
              diagnos eller ett sällsynt hälsotillstånd berättar ofta att mötet
              med hälso- och sjukvården präglas av osäkerhet och bristande insatser.
              Detsamma gäller vid mötet med andra delar av det offentliga Sverige.
            </seg>
          </u>
          <u>
            <seg>
              Ändå är det inte ovanligt att ha en sällsynt diagnos. Det finns
              cirka 7 000 diagnoser som räknas som sällsynta, och uppskattningsvis
              lever 400 000 människor i Sverige med en sällsynt diagnos eller
              hälsotillstånd. Samtidigt finns det en specifik behandling endast
              för en liten andel av dia ­ gnoserna.
            </seg>
          </u>
          <u>
            <seg>
              Det är alltså en svår situation såväl för den vårdpersonal som
              möter en person med en sällsynt diagnos som för den som är drabbad
              och söker vård och behandling och för dennes anhöriga.
            </seg>
          </u>
          <u>
            <seg>
              Hälso- och sjukvårdslagen anger att det ska ges god vård på lika
              villkor till hela befolkningen. Hur gör man då när kunskapen är
              begränsad samtidigt som personer är svårt drabbade och behöver
              hjälp, ofta under hela livet?
            </seg>
          </u>
          <u>
            <seg>
              I dag finns medicinska centrum vid landets universitetssjukhus,
              CDS, som arbetar med sällsynta diagnoser och hälsotillstånd, och
              Ågrenska i Göteborg har uppdraget som nationellt kunskapscentrum.
              Det innebär att kompetens byggs upp som ska vara en resurs för
              patienter och vårdpersonal i hela landet. Ett arbete pågår också
              inom Sveriges Kommuner och Regioner för att ta fram ett nationellt
              kunskapsstöd.
            </seg>
          </u>
          <u>
            <seg>
              Det är verkligen mycket lovvärt som har hänt under de senaste
              åren, men det är långt kvar innan personer med sällsynta diagnoser
              och hälsotillstånd får en god vård i hela landet. Vi behöver på
              ett bättre sätt än i dag se till att den bästa tillgängliga kunskapen
              om sällsynta hälsotillstånd finns i hela vården och att kunskapsstödet
              når all relevant personal.
            </seg>
          </u>
          <u>
            <seg>
              Vi vill stärka vården för personer med sällsynta diagnoser och
              hälsotillstånd. Därför yrkar jag bifall till reservation nummer
              15.
            </seg>
          </u>
          <note>
            Anf. 14 ANN-CHRISTIN AHLBERG (S):
          </note>
          <u>
            <seg>
              Fru talman! Kompetensförsörjningen är en av de viktigaste frågorna
              för att kunna behålla, vidareutbilda och rekrytera personal till
              välfärdssektorn.
            </seg>
          </u>
          <u>
            <seg>
              Nästan 1,2 miljoner jobbade inom kommuner och regioner i november
              2020, varav cirka 875 000 i kommuner och 300 000 i regioner, enligt
              SCB. Det finns 22 legitimerade yrkesgrupper, såsom sjuksköterskor,
              barnmorskor, tandläkare, psykologer med flera. Vi har i Sverige
              43 000 yrkesverksamma läkare. Cirka 1 300 utbildas i Sverige per
              år, och mer än dubbelt så många – cirka 2 800 – svenskar utbildar
              sig utomlands till läkare varje år.
            </seg>
          </u>
          <u>
            <seg>
              Sveriges vanligaste yrkesgrupp är undersköterskor, som jobbar
              i både kommuner och landsting. Det är cirka 132 000 anställda,
              varav 91 procent kvinnor men bara 9 procent män. Glädjande nog
              håller trenden kanske på att vända, eftersom var fjärde ung man
              på frågan om han kan tänka sig att bli undersköterska faktiskt
              svarar att han kan det. Jag tror inte att så många tror att 25
              procent av de unga killarna kan tänka sig att jobba som undersköterska.
              Detta är viktigt och behöver nog lyftas fram, för vi behöver få
              in både fler män och fler kvinnor i vård och omsorg.
            </seg>
          </u>
          <u>
            <seg>
              Vi står inför ett enormt rekryteringsbehov inom välfärdssektorn.
              Många erfarna med mycket kompetens går i pension de närmaste åren.
              Hur kan vi ta vara på kompetensen? Några saker är att få fler
              att orka och vilja jobba kvar längre och att vi har en god arbetsmiljö.
            </seg>
          </u>
          <u>
            <seg>
              Det visar sig att fler väljer att jobba kvar efter de fyllt 65
              år. År 2005 var det 10 000 som jobbade kvar efter 65, och det
              har nu ökat till 51 000 personer som jobbar kvar eller som kommer
              tillbaka efter sin pensionering.
            </seg>
          </u>
          <u>
            <seg>
              En av tre medarbetare som i dag är 55 tror att de kommer att
              jobba tills de är 67 år. En av anledningarna är säkert att vi
              lever längre och därmed stannar kvar lite längre i arbetslivet
              och att många har väldigt låga pensio ­ ner och måste jobba vidare
              av ekonomiska skäl. Men det är också de nya pensionsreglerna.
            </seg>
          </u>
          <u>
            <seg>
              SKR beräknar att kommuner och landsting mellan 2019 och 2029
              måste öka antalet anställda med 132 000 personer på grund av att
              vi blir fler, att vi blir äldre och att vård- och omsorgsbehoven
              därför ökar. Under samma tioårsperiod har välfärdssektorn 340
              000 pensionsavgångar – ni hör vilken stor utmaning vi har. Men,
              fru talman, om allt fler välfärdsarbe ­ tare skulle orka och vilja
              arbeta till 67 år fram till 2029 skulle det minska pensionsavgångarna
              med 24 000, och om andelen som jobbar heltid ökar i samma takt
              som under de senaste tio åren kommer behovet att minska med 4
              500 personer per år.
            </seg>
          </u>
          <u>
            <seg>
              Förr hade vi fler personer att rekrytera från än vad vi har framöver,
              och konkurrensen om personalen kommer att bli stenhård. Därför
              är det viktigt och nödvändigt att fortsätta heltidsresan, vilket
              är bra för den enskilde men också nödvändigt för att kunna ha
              tillräckligt med kompetens och personal i välfärden.
            </seg>
          </u>
          <u>
            <seg>
              Kommuner och regioner måste vara attraktiva arbetsgivare som
              erbjuder en bra arbetsmiljö och bra anställningsvillkor, som är
              moderna, utvecklande och attraktiva att söka sig till och som
              gör att arbetet går att kombinera med en bra fritid och ledighet.
              Många kommuner och regioner jobbar hårt med personalfrågorna,
              för de är medvetna om att den stora utmaning ­ en för att klara
              av framtidens behov är just att kunna rekrytera personal.
            </seg>
          </u>
          <u>
            <seg>
              Men det finns fortfarande mycket som behöver förbättras och moderniseras,
              och vi behöver våga välkomna och utnyttja tekniken mer i exempelvis
              vård och omsorg, inte för att vi ska ersätta det mänskliga mötet
              med robotar utan för att få tiden att räcka till de personliga
              och mänskliga kontakter som vi så väl behöver och låta tekniken
              hjälpa till.
            </seg>
          </u>
          <u>
            <seg>
              Vi har sett många bra exempel på teknik som används i dag: larm
              för att larma om något har hänt och man behöver hjälp, kamera
              som kan installeras i bostaden så att personer som sover gott
              slipper bli störda på natten och teknik som hjälper till så att
              man kan sköta sin egen hygien genom att duscha sig själv eller
              besöka en sjuksköterska eller läkare som ser såret digitalt. Det
              finns många saker att göra och förbättra. Digitaliseringen och
              tekniken har utvecklats väldigt snabbt i samband med pandemin,
              och jag tror att en hel del av det kommer att fortsätta att utvecklas
              och finnas kvar. Men i takt med detta måste också den digitala
              och tekniska kompetensen öka och finnas tillgänglig i hela välfärdssektorn.
            </seg>
          </u>
          <u>
            <seg>
              Fru talman! Glädjande är att om cirka åtta år beräknas det finnas
              drygt 800 000 personer som är 80 år eller äldre och cirka 3 300
              personer som har fyllt 100 år. Vi ska vara väldigt tacksamma och
              glada över att vi får ett längre och friskare liv.
            </seg>
          </u>
          <u>
            <seg>
              Avslutningsvis vill jag påminna om viktiga satsningar som har
              gjorts för välfärden: överenskommelsen med SKR om god och nära
              vård, historiska satsningar på välfärden, extra satsningar som
              riktas till äldreomsorgen, Äldreomsorgslyftet, vidareutbildning
              till specialistsjuksköterska med mera men också att vi har ett
              nationellt vårdkompetensråd som ska hålla lite koll på rekryteringen
              framöver.
            </seg>
          </u>
          <u>
            <seg>
              Allt detta sammantaget påverkar möjligheterna till en bra personalrekrytering
              i rätt riktning. Vi har två reservationer som vi självfallet står
              bakom, men vi yrkar bifall endast till reservation 1.
            </seg>
          </u>
          <note>
            Anf. 15 JOHAN HULTBERG (M):
          </note>
          <u>
            <seg>
              Fru talman! I dag har vi att debattera vårens andra stora motionsbetänkande
              om hälso- och sjukvård. Jag är glad över att vi också i detta
              betänkande, liksom i det förra om hälso- och sjukvårdens organisation
              som vi debatterade och fattade beslut om så sent som i förra veckan,
              riktar flera tillkännagivanden till regeringen om reformer och
              åtgärder som behöver vidtas i syfte att göra svensk hälso- och
              sjukvård ännu bättre.
            </seg>
          </u>
          <u>
            <seg>
              Riksdagen måste driva på och lägga fram förslag, eftersom nuvarande
              regering saknar både förslag och initiativkraft.
            </seg>
          </u>
          <u>
            <seg>
              Fru talman! I betänkandet som vi i dag debatterar föreslår socialutskottet
              tre tillkännagivanden. Det första vill jag särskilt lyfta fram
              eftersom det rör den absolut viktigaste frågan inom svensk hälso-
              och sjukvård – kompetensförsörjning. Ska svensk hälso- och sjukvård
              fortsatt hålla världsklass, ska den kunna bli ännu bättre och
              mer tillgänglig ja då måste vi klara personal- och kompetensförsörjningen.
              Vi moderater har drivit och föreslagit att en nationell kompetensförsörjningsstrategi
              ska tas fram och genomföras. Jag är glad att utskottet har gått
              på Moderaternas linje och uppmanar regeringen att göra precis
              detta. För även om ansvaret för kompetensförsörjningen först och
              främst ligger på sjukvårdshuvudmännen behövs också ett statligt
              och nationellt ledarskap för att klara den stora utmaning som
              frågan om personal- och kompetensförsörjning utgör.
            </seg>
          </u>
          <u>
            <seg>
              Fru talman! Framåt är det alltså viktigt att jobba hårt för att
              locka och rekrytera fler till hälso- och sjukvården. Lika viktigt
              är det att få all fantastisk personal som jobbar inom hälso- och
              sjukvården att orka och vilja arbeta vidare. Jag och Moderaterna
              är övertygade om att mycket tid för patientmöten skulle kunna
              frigöras genom minskad byråkrati. Här menar vi att det behövs
              ett systematiskt arbete genom bland annat en översyn av rutiner
              och regelverk för vårddokumentation. I detta sammanhang vill jag
              också lyfta fram det som Moderaterna och jag personligen har drivit
              och driver mycket hårt, nämligen behovet av att riva hinder för
              digitaliseringen av hälso- och sjukvården. Med bland annat en
              modernare patientdatalag och bättre fungerande it-system som kan
              kommunicera med varandra skulle mycket tid kunnat sparas samtidigt
              som patientsäkerheten och arbetsmiljön skulle kunna bli bättre.
            </seg>
          </u>
          <u>
            <seg>
              Det andra tillkännagivandet i detta betänkande handlar just om
              administration och om att vi behöver lära av pågående pandemi.
              Pandemin har verkligen ökat trycket på hälso- och sjukvården,
              men en positiv effekt av pandemin är att många verksamheter och
              vårdanställda vittnar om att den administrativa bördan har blivit
              mindre och att man hittat nya smartare och mindre byråkratiska
              sätt att arbeta på. Nu måste regeringen säkerställa att man tar
              lärdom av dessa positiva erfarenheter. Riksdagen kräver därför
              att regeringen ser över hur administrationen i vården och omsorgen
              kan minskas. Det betyder bifall till ännu ett moderat förslag
              för en bättre svensk hälso- och sjukvård.
            </seg>
          </u>
          <u>
            <seg>
              Fru talman! Det tredje tillkännagivandet handlar, som tidigare
              talare väl redogjort för, om att utreda och se över lagstiftningen
              avseende frågan om tillfällig återkallelse av legitimation liksom
              av förskrivningsrätt för hälso- och sjukvårdspersonal. Bakom detta
              tillkännagivande står ett enigt utskott, vilket är bra. Det är
              bra att vi från höger till vänster är eniga om att det behövs
              en översyn av dagens lagstiftning i syfte att stärka patientsäkerheten
              och säkerställa allmänhetens förtroende för vården.
            </seg>
          </u>
          <u>
            <seg>
              Att dra in till exempel en läkares eller en sjuksköterskas legitimation
              är en långtgående åtgärd som inte ska göras lättvindigt. Men tröskeln
              får heller inte vara så hög att personer som utgör en allvarlig
              risk för patientsäkerheten eller för allmänhetens förtroende kan
              arbeta vidare. Nu är det hög tid för en översyn av lagstiftningen.
            </seg>
          </u>
          <u>
            <seg>
              Fru talman! Detta var betänkandets tre viktiga tillkännagivanden.
              Jag hade dock önskat att de vore fler. Vi moderater har nämligen
              lagt fram många fler förslag som vi inte har fått majoritet för
              och som därför återfinns i ett annat reservationer.
            </seg>
          </u>
          <u>
            <seg>
              Jag står såklart bakom samtliga moderata reservationer, men för
              tids vinnande yrkar jag bifall bara till reservation 20 , som
              rör cancersjukvården. Det en reservation som rymmer flera förslag
              om hur svensk cancervård kan bli bättre. Ur reservationen vill
              jag särskilt lyfta fram vårt förslag om att ta fram och genomföra
              en nationell barncancerstrategi. Barncancer drabbar hela familjer,
              och därför är det viktigt att prioritera kontaktsjuksköterskor
              och anhörighetsstödjare liksom en bättre övergång från barncancervården
              till vuxenvården. Det är en övergång som alltför ofta inte fungerar
              särskilt bra i dag. Vidare anser vi att regeringen bör se över
              möjligheterna att inrätta specialistutbildning i barncancervård
              samt att den palliativa vården med särskilt barnpalliativ kompetens
              behöver kvalitetssäkras.
            </seg>
          </u>
          <u>
            <seg>
              Fru talman! Jag ser att min anmälda talartid håller på att rinna
              ut, men jag vill avslutningsvis lyfta fram ett annat viktigt område,
              nämligen diabe ­ tesvården. I internationella jämförelser står
              sig svensk diabetesvård väldigt väl. Vi levererar väldigt goda
              vårdresultat. Men ett problem inom diabetes ­ vården, vilket också
              är ett generellt problem inom svensk hälso- och sjuk ­ vård, är
              att vården inte är ojämlikheten över landet, detta trots att det
              finns nationella riktlinjer. Som en åtgärd för att utveckla diabetesvården
              och minska skillnaderna över landet och skapa en mer jämlik vård
              vill vi inrätta en nationell diabetessamordnare. Erfarenheterna
              från den nationella can ­ cersamordnaren är goda, och dessa erfarenheter
              vill vi utgå från och ta fasta på. I detta betänkande föreslår
              vi också rutinmässig kontroll av blod ­ socker av patienter med
              svår tandlossning. Det är en av flera åtgärder som behövs för
              tidigare upptäckt av diabetes. Och tidig upptäckt är viktigt för
              att förhindra och förebygga framtida sjukdom och komplikationer.
            </seg>
          </u>
          <note>
            Anf. 16 CLARA ARANDA (SD):
          </note>
          <u>
            <seg>
              Fru talman! Vi får ofta höra hyllningskörer till vårdpersonalen
              härifrån riksdagens kammare. Det är givetvis bra att vi inser
              att personal som arbetar inom sjukvården tillhör en av välfärdens
              viktigaste yrkesgrupper och att vi värdesätter det. Samtidigt
              är det faktiskt våra handlingar, beslut och prioriteringar som
              gör verklig skillnad. Och det bästa sättet att visa uppskattning
              är därför att vi faktiskt lyckas förbättra arbetssituationen och
              arbetsvillkoren för den hårt arbetande vårdpersonalen.
            </seg>
          </u>
          <u>
            <seg>
              Avgörande aspekter för en attraktiv arbetsmiljö är arbetsvillkor
              och lönenivåer. Sverigedemokraterna menar att en förstärkning
              av de generella resurserna skulle ge landets regioner mycket bättre
              förutsättningar att vara attraktiva arbetsgivare. Det skulle i
              sin tur innebära förbättrade möjligheter för regionernas kompetensförsörjning.
            </seg>
          </u>
          <u>
            <seg>
              I samband med att det satsas på vårdpersonalens arbetsvillkor
              behöver utbildning och karriärmöjligheter tydligt lyftas fram.
              Vi vet att brist på specialistkompetens är en bidragande orsak
              till bland annat långa väntetider. Därför har Sverigedemokraterna
              föreslagit en nationell rekryteringsstrategi för att nå specialistkompetens.
              Det är givetvis glädjande att en majoritet i utskottet nu står
              bakom ett tillkännagivande som handlar om att regeringen bör ta
              fram och genomföra en nationell strategi för kompetensförsörjning
              när det gäller hälso- och sjukvården för att också tillgodose
              framtida rekryteringsbehov och även säkra en långsiktig kompetensförsörjning.
            </seg>
          </u>
          <u>
            <seg>
              Den pågående pandemin har inneburit stora påfrestningar för vårdpersonalen.
              Långa arbetspass, höga stressnivåer och brist på återhämtning
              har varit vardag för många under en längre tid nu. Vi behöver
              dra lärdom av detta. Villkoren för vård- och omsorgspersonal vid
              arbete på krisschema är därför en viktig aspekt att se över och
              förbättra inför framtida kriser.
            </seg>
          </u>
          <u>
            <seg>
              Den allra viktigaste åtgärden för att förbättra arbetssituationen
              och arbetsvillkoren för vårdpersonalen anser vi är att lyssna
              på professionen. Vilka förändringar vill personalen ute på golvet
              i verksamheterna faktiskt se, och hur kan vi se till regionala
              skillnader och möta de olika behov och önskemål som är aktuella
              ute i landet? Det är frågeställningar som vi menar att det finns
              behov av att utveckla vidare.
            </seg>
          </u>
          <u>
            <seg>
              Fru talman! I Sverige, som är ett av världens mest jämställda
              länder, finns det skeva strukturer och brister inom hälso- och
              sjukvården som skapar ojämlika förutsättningar för män och kvinnor.
              Det innebär att kvinnor ofta bemöts sämre och att kvaliteten på
              vården tenderar att vara lägre både när det handlar om behandling
              av och forskning om kvinnorelaterade sjukdomar.
            </seg>
          </u>
          <u>
            <seg>
              Okunskap, förutfattade meningar och ett ständigt ifrågasättande
              när kvinnor söker vård för sina besvär är saker som vi menar måste
              problematiseras och hanteras. Det finns kvinnor som väljer att
              lämna landet för att söka vård utomlands eftersom förtroendet
              för svensk hälso- och sjukvård är så pass lågt. Detta är inte
              hållbart.
            </seg>
          </u>
          <u>
            <seg>
              Vi i Sverigedemokraterna ser uppenbara behov av att uppmärksamma
              skillnader och att verka för att arbetet med kvinnorelaterade
              sjukdomar ska stärkas och få en ökad status. Vi vill därför se
              att en nationell handlingsplan för bemötandet av kvinnor i vården
              tas fram.
            </seg>
          </u>
          <u>
            <seg>
              Vi måste sträva mot ett tydligt mål. Svensk hälso- och sjukvård
              ska erbjuda en kvalitativ vård på lika villkor oavsett om vårdmottagaren
              är en man eller en kvinna. Därför föreslår vi också att orsakerna
              till den ojämlika vården ska granskas.
            </seg>
          </u>
          <u>
            <seg>
              När det gäller psykisk ohälsa är det kvinnor – framför allt unga
              kvinnor – som drabbas hårdast. Enligt statistik från Socialstyrelsen
              ökar antalet kvinnor som begår självmord i Sverige, och detta
              har gått i samma negativa riktning under det senaste decenniet.
              Orsakerna till detta är oklara, men vi menar att kvinnors psykiska
              hälsa och faktumet att självmorden ökar bland kvinnor måste tas
              på stort allvar. Därför föreslår vi preventiva och hälsofrämjande
              insatser inom området kvinnors psykiska hälsa. Vi ser inte minst
              vikten av att kunskapen om orsakerna ökar, så att det preventiva
              arbetet kan ske på ett mer träffsäkert sätt.
            </seg>
          </u>
          <u>
            <seg>
              Fru talman! När det gäller frågan om tillfällig återkallelse
              av legitima ­ tion och begränsning av förskrivningsrätt ställer
              vi oss positiva till att patientsäkerheten och rättssäkerheten
              nu i och med utskottets förslag kan komma att säkerställas ytterligare.
            </seg>
          </u>
          <u>
            <seg>
              Med dagens lagstiftning är det ett oroväckande faktum att patienter
              i vården kan mötas och behandlas av vårdpersonal som utreds för
              grova brott eller som har uppvisat grov oskicklighet i sin yrkesutövning.
              Möjligheten att tillfälligt återkalla legitimation i samband med
              att utredningen pågår är väldigt begränsad, och tiden från att
              anmälan äger rum till dess att beslut om återkallelse kan ske
              är oftast lång.
            </seg>
          </u>
          <u>
            <seg>
              Utskottets förslag till tillkännagivande om att regeringen bör
              utreda och se över lagstiftningen när det gäller tillfällig återkallelse
              av legitima ­ tion och begränsning av förskrivningsrätt är viktigt.
              Det är väldigt bra att vi alla är överens om att vi behöver verka
              för en förändring här.
            </seg>
          </u>
          <u>
            <seg>
              Med det sagt vill jag avsluta med att yrka bifall till Sverigedemokraternas
              reservation nummer 18.
            </seg>
          </u>
          <note>
            Anf. 17 ANDERS W JONSSON (C):
          </note>
          <u>
            <seg>
              Fru talman! Vi debatterar nu ett stort antal förslag som har
              inkommit till socialutskottet gällande kompetensförsörjningen
              inom hälso- och sjukvård. Detta beror på att många av de svårigheter
              som finns i sjukvården till slut handlar om att det råder brist
              på kompetens på rätt områden.
            </seg>
          </u>
          <u>
            <seg>
              Tyvärr hamnar denna diskussion väldigt lätt i att vi måste se
              till att få mer personal. Jag vill inte bortse från att det på
              vissa områden behövs ytterligare kompetens, men det finns också
              andra saker i den här diskus ­ sionen.
            </seg>
          </u>
          <u>
            <seg>
              Vi måste se på den medicintekniska utvecklingen, för där finns
              ett antal saker. Tittar vi historiskt på detta ser vi att det
              var personalbesparande när man började att medicinera magsår och
              inte längre opererade. Modern övervakningsutrustning har också
              sparat oerhört mycket personal – på en nyföddhetsavdelning behöver
              inte en barnsköterska per barn sitta och övervaka, utan det finns
              elektronisk utrustning för att göra detta.
            </seg>
          </u>
          <u>
            <seg>
              Även vad gäller effektiviteten är det slående att det i Sverige
              exempel ­ vis vad gäller operation av höfter finns vissa sjukhus
              som har två opera ­ tioner per operationslag och sal – andra har
              tre, några har fyra och ytterli ­ gare andra har fem. Detta handlar
              inte om att man springer snabbare där man gör fem operationer
              per dag, utan det handlar om att man har hittat effektivare sätt
              att utnyttja kompetensen. Där finns det väldigt mycket mer att
              göra i svensk sjukvård.
            </seg>
          </u>
          <u>
            <seg>
              Vi måste också fundera över hur vi använder den kompetens vi
              har. Det finns oerhört starka revirgränser i den svenska sjukvården
              och ett antal starka fackföreningar som gör allt de kan för att
              hävda just revirgränserna.
            </seg>
          </u>
          <u>
            <seg>
              Här måste vi kunna titta mycket mer på reell och inte formell
              kompetens. Vad finns det för uppgifter som en kvalificerad undersköterska
              utför i dag som en person med mindre erfarenhet och mindre utbildning
              kanske skulle kunna hantera i morgon? Vad finns det för uppgifter
              som sjuksköterskan utför i dag som en duktig undersköterska skulle
              kunna hantera på samma sätt? Och vad finns det för uppgifter som
              i dag traditionellt utförs endast av läkare som specialutbildade
              sjuksköterskor skulle kunna hantera på precis samma sätt?
            </seg>
          </u>
          <u>
            <seg>
              Här finns det väldigt mycket mer att göra. I ett läge där vi
              ser att vi kommer att ha brist på personal och kompetens på olika
              områden är det viktigt att vi också vågar tänka i nya banor.
            </seg>
          </u>
          <u>
            <seg>
              Icke desto mindre har vi en utmaning i Sverige. Vi har förhållandevis
              många läkare per 1 000 invånare; vi ligger nästan i topp i OECD-området.
              Vad gäller sjuksköterskor ligger vi också klart över snittet.
              Men icke desto mindre behöver vi se till att vi säkrar kompetensen
              på ett antal områden.
            </seg>
          </u>
          <u>
            <seg>
              Här är det bra att utskottet har enats om att det krävs ytterligare
              natio ­ nell samordning. När det gäller personal inom hälso- och
              sjukvården handlar det inte bara om att skaffa en större föreläsningssal
              och ta in 700 i stället för 150 personer, utan där ligger utbildningsansvaret
              till stor del på sjukvårdshuvudmännen.
            </seg>
          </u>
          <u>
            <seg>
              Till exempel råder det brist på allmänmedicinska specialister
              i Sverige. Här är det sjukvårdshuvudmännen som har ansvar. Det
              finns vissa sjukvårdshuvudmän som inte har så stor brist och som
              därför inte, fru talman, tar sitt ansvar i att utbilda utifrån
              den maximala kapacitet som de faktiskt har i den egna regionen.
              Här krävs det mycket mer av nationell samordning med en tydlig
              styrning där man ser på det totala behovet i Sverige av exempelvis
              allmänmedicinska specialister i stället för att regioner bara
              snävt får titta på sina egna behov.
            </seg>
          </u>
          <u>
            <seg>
              Sverige utmärker sig också när det gäller administration. Jag
              tycker att det är väldigt bra att utskottet även här har enats
              om att föreslå ett tillkännagivande till regeringen om att den
              administrativa bördan måste minska. Det får inte förekomma ytterligare
              åtgärder, lagstiftning eller föreskrifter där man bara ökar den
              administrativa bördan om man inte samtidigt tar bort någonting
              annat.
            </seg>
          </u>
          <u>
            <seg>
              Alliansregeringen hade ju på sin tid ett mål om regelförenkling
              för att minska administrationen för det privata näringslivet.
              Jag skulle önska att vi kunde ha en likadan målsättning för den
              svenska hälso- och sjukvården och se till att den administrativa
              bördan minskar. Jag tycker att utskottets förslag till tillkännagivande,
              som också kommer att bli riksdagens beslut, är ett första steg
              på vägen.
            </seg>
          </u>
          <u>
            <seg>
              Fru talman! Det handlar också om tillkännagivandet om återkallelse
              av legitimation. Det är oerhört stötande att vi har legitimerade
              läkare, och kanske legitimerade sjuksköterskor, som har gjort
              sig skyldiga till grov oaktsamhet och oskicklighet och som under
              den tid som utredningen pågår ändå kan fortsätta att vara i tjänst
              och träffa nya patienter. Om en polis misstänks för felaktigheter
              i sin tjänsteutövning – för att dra en parallell till polisväsendet
              – plockas vederbörande genast undan från aktiv tjänstgöring. Det
              är där vi borde hamna också i hälso- och sjukvården.
            </seg>
          </u>
          <u>
            <seg>
              Än mer stötande, fru talman, blir detta när man tänker på att
              det finns läkare som har begått brottsliga handlingar men som
              under den tid som utredning och överklagande pågår ändå tjänstgör
              som läkare och träffar nya patienter. Här vore det självklara
              att vederbörande plockas ur tjänst och får en intermittent återkallelse
              av legitimationen i avvaktan på att beslut fattas. Även här tycker
              jag att det känns skönt att ett enigt utskott föreslår ett tillkännagivande
              så att regeringen gör den lagändring som krävs för att komma till
              rätta med detta.
            </seg>
          </u>
          <u>
            <seg>
              Fru talman! Jag vill slutligen yrka bifall till vår reservation
              7, som handlar om det psykosociala omhändertagandet av personal.
            </seg>
          </u>
          <u>
            <seg>
              Ett problem vi har vad gäller kompetensförsörjning är att vi
              har väldigt många – inte minst kvinnor – i hälso- och sjukvården
              som är sjukskrivna på grund av brister i den psykosociala arbetsmiljön.
              Här fungerar det bra på vissa kliniker, på vissa sjukhus och i
              vissa regioner, men det finns stora brister i landet. Jag tycker
              att det hade varit bra om vi även här hade kunnat sända en tydlig
              signal från riksdagen om att detta är någonting som måste åtgärdas.
            </seg>
          </u>
          <note>
            Anf. 18 KARIN RÅGSJÖ (V):
          </note>
          <u>
            <seg>
              Fru talman! Pandemin har visat revorna inom hälso- och sjukvården
              och visat att den offentliga vården gick på knäna redan innan
              pandemin. År 2018 hade Sverige två vårdplatser per 1 000 invånare.
              Det är lägst antal vårdplatser i hela EU. Det handlar om brist
              på personal och inte sängar. Det var bara att gå in på Södersjukhuset
              akutavdelning för att man skulle förstå att någonting inte var
              helt okej, och det var innan pandemin.
            </seg>
          </u>
          <u>
            <seg>
              Den offentliga vården har fått stå tillbaka ganska länge medan
              de privata vårdgivarna med vinstintresse har blomstrat, fru talman.
              Många av Sveriges sjukhus har väldigt moderna lokaler med välutrustade
              intensivvårdsplatser. Men satsningen på personalen lyser tyvärr
              med sin frånvaro. Resursbristen för intensivvården har mer än
              dubblerats de senaste tio åren. Så var det före pandemin, och
              vi ska inte tillbaka dit.
            </seg>
          </u>
          <u>
            <seg>
              Nu kan vi också se att ett antal regioner skär ned i vården.
              Det tycker jag inte är acceptabelt. Sveriges Kommuner och Regioner,
              SKR, har tittat på vad som behövs personalmässigt. Fram till 2026
              skulle man behöva nyrekrytera 118 000 personer för att behålla
              samma nivå på vårdens tjänster som i dag.
            </seg>
          </u>
          <u>
            <seg>
              Vänsterpartiet vill förbättra arbetsmiljön för personalen. Det
              blir då förstås även bättre för patienterna, fru talman. Det behövs
              en ökad personaltäthet och ständig kompetensutveckling. I vår
              budgetmotion som vi lade fram har vi föreslagit just ökade anslag
              till regioner och extra anslag till regioner med omfattande glesbygd.
            </seg>
          </u>
          <u>
            <seg>
              Staten har ett ansvar för att utbilda olika yrkesgrupper som
              kan arbeta inom hälso- och sjukvården. Arbetsgivarna har ett stort
              ansvar för kompetensutvecklingen. Det är viktigt att det finns
              en framförhållning för framtida behov inom regionernas och kommunernas
              hälso- och sjukvård. Det behövs en kvalitetsutveckling i verksamheterna.
            </seg>
          </u>
          <u>
            <seg>
              Vi anser att regeringen bör ta initiativ till en långsiktig utbildningsplan
              för framtida rekryteringsbehov inom hälsovården med ökad kvalitet
              och ökad personaltäthet. Just detta var majoriteten i utskottet
              överens om. Det var väl en samproduktion mellan bland annat Vänsterpartiet
              och Moderaterna.
            </seg>
          </u>
          <u>
            <seg>
              Det behövs ett omfattande omtag inom vården. Det räcker inte
              med utredningar eller applåder. Personalen är guldet som vi måste
              värna. Vi måste också se över administrationen. Även den har svällt
              väldigt mycket. Hur ska det balanseras? Det är självklart att
              vi ska få in viktig information. Men hur ska det gå till, och
              vilken typ av information ska vi ta in? Det måste ses över. Det
              är vi också överens om i utskottet.
            </seg>
          </u>
          <u>
            <seg>
              Fru talman! Överlevnaden i cancer har ökat i samtliga socioekonomis
              ­ ka grupper de senaste 20 åren. Samtidigt kvarstår glappet mellan
              de olika grupperna , och det har inte påverkats. Vi kunde exempelvis
              rädda 3 000 liv om alla fick en kvalificerad vård och behandling.
              Det är de högutbildade som i större utsträckning får bättre vård
              och också bättre samtalsstöd visar det sig i olika undersökningar.
            </seg>
          </u>
          <u>
            <seg>
              Fru talman! Det är förstås inte acceptabelt att socioekonomiska
              fakto ­ ­ rer, kön eller var vi bor någonstans i Sverige ska styra
              på det sättet. Vi vill se en utredning för att analysera de regionala
              skillnaderna och de socio ­ ekonomiska skillnaderna avseende väntetider,
              användning av cancerläke ­ medel, screeningverksamhet, uppföljningsrutiner
              etcetera. Genom en så ­ dan utredning skulle man kunna eliminera
              den stora skillnaden i vården.
            </seg>
          </u>
          <u>
            <seg>
              Det finns också stora geografiska variationer i form av vilken
              medicinsk kompetens som finns tillgänglig. Onkologkompetensen
              är ojämnt fördelad över Sverige. Det måste vi titta på. Det kan
              inte vara så att om jag har cancer och bor i en region som inte
              har den kompetensen så får jag sämre vård. Det är inte tillständigt
              helt enkelt.
            </seg>
          </u>
          <u>
            <seg>
              Fru talman! Nästan varje dag drabbas barn av cancer. Överlevnaden
              är extremt hög, och det ska vi vara tacksamma för. Men som för
              alla grupper av drabbade har vården av barn gått framåt, och allt
              fler överlever. Som i övriga vården är det personal och kompetensförsörjning
              som står i centrum. Här behövs en genomtänkt kraftsamling.
            </seg>
          </u>
          <u>
            <seg>
              Fru talman! Det är väldigt många olika motioner i betänkandet.
              Nu ska jag sväva in på ett annat område, nämligen aborter. År
              1960 var den svens ­ ka abortlagstiftningen mycket restriktiv.
              Många kvinnor åkte då till Polen för att göra abort. I dag är
              det precis tvärtom. Polen är ett av de länder i EU som har strängast
              abortlagstiftning.
            </seg>
          </u>
          <u>
            <seg>
              Sedan 2008 har kvinnor från andra länder rätt att göra abort
              i Sverige utan särskilt tillstånd. Kostnaden ska dock kvinnan
              själv stå för eller hennes hemland. Det finns i dag ingen statistik
              om hur många utländska kvinnor som använder möjligheten att göra
              abort i Sverige.
            </seg>
          </u>
          <u>
            <seg>
              Vi i Vänsterpartiet menar att möjligheten till stöd och medicinsk
              hjälp inte bara ska vara förbehållen kvinnor med god ekonomi och
              att vi ska utreda hur subventionerade aborter för utländska kvinnor
              ska kunna erbju ­ das inom ramen för utländska kvinnors aborträtt.
              Jag yrkar därför bifall till reservation nummer 30, fru talman.
            </seg>
          </u>
          <note>
            Anf. 19 LINA NORDQUIST (L):
          </note>
          <u>
            <seg>
              Fru talman! Jag är så lättad och glad i dag! Det händer mycket
              i sjukvården. Det skrivs om riktlinjer, och det byggs hus. Det
              är teknisk utrustning och revolutionerande nya behandlingar, fru
              talman. En del av detta är väldigt viktigt, och annat är väldigt
              lite viktigt.
            </seg>
          </u>
          <u>
            <seg>
              En sak har alla dessa saker gemensamt. Det är att ingenting av
              detta spelar någon som helst roll om vi inte har empatiska, kunniga
              människor i sjukvården. I dag är vi på väg att fatta viktiga beslut
              om just detta. Det handlar om kunskapen, kompetensen och tiden
              att möta patienter.
            </seg>
          </u>
          <u>
            <seg>
              Fru talman! Vi är på väg att fatta beslut om strategisk kompetensförsörjning,
              om ett slut på tidskrävande överadministration och byråkrati.
              Vi är på väg att fatta beslut om tillfälligt indragen legitimation,
              förbud att förskriva läkemedel eller utöva sitt yrke när man misstänks
              vara direkt farlig för sina patienter.
            </seg>
          </u>
          <u>
            <seg>
              Jag börjar med den delen först. Det är stoppet för otrygga anställda
              i sjukvården. I dag finns sedan länge ett kryphål. Det kryphålet
              måste tätas på ett klokt och rättssäkert sätt så att sjukvården
              får maximal patientsäkerhet och så att vi var och en kan ha grundmurat
              förtroende för sjukvården, de människor vi möter och för att vi
              kommer att bli omhändertagna när vi behöver hjälp. Vi uppmanar
              nu regeringen att utreda och se över dagens lagstiftning. Det
              gör mig väldigt glad. Det är inte en dag för tidigt.
            </seg>
          </u>
          <u>
            <seg>
              Hur är det då med överadministrationen och byråkratin? Där finns
              det också kryphål, kan man lugnt säga. De är väldigt många. Jag
              tror att det var Gorbatjov och Reagan som lyckades vara överens
              ganska snabbt när de möttes på 80-talet om att the first rule
              of bureaucracy is to protect the bureaucracy. Den göder sig själv.
              Byråkratin är som ogräs.
            </seg>
          </u>
          <u>
            <seg>
              Det är klart att vi behöver följa upp och veta vad som fungerar.
              Vi behöver veta hur patienter mår. Men jag möter i dag människor
              i sjukvården som säger: Jag hinner inte ta hand om mina patienter.
              Jag hinner inte lyssna på dem på grund av alla dessa uppföljningar
              som inte används, alla dessa manuella inmatningar och all dubbeldokumentation.
              Det stjälper ibland mer än det hjälper.
            </seg>
          </u>
          <u>
            <seg>
              Det är dags att sätta ned foten och säga: Det står ingenting
              i den hippokratiska eden om att samla papper som inte behövs.
              Vi ska självklart utföra en del administration, den som är nödvändig.
              Men även den som är nödvändig kan faktiskt till stor del automatiseras
              med de tekniska framsteg som gjorts i dag. Det finns andra yrkesgrupper
              som antagligen kan göra detta bättre än de som tvingas göra det
              i dag. Det kan vara en vårdnära service, någon sorts vårdbiträden
              2.0, medicinska sekreterare med utbildning just för detta.
            </seg>
          </u>
          <u>
            <seg>
              Äntligen säger vi nu åt staten: Nu får ni ta tag i detta! Nu
              är det slut på det här! Vi måste lämna tillbaka sjukvårdens anställda
              till patienterna. Det känns väldigt bra, fru talman.
            </seg>
          </u>
          <u>
            <seg>
              Allt fick vi inte igenom, vi liberaler. Vi kommer att fortsätta
              att driva på för stärkt ledarskap och för ökade frihetsgrader
              i sjukvården. Vi kom ­ mer att fortsätta att driva på för att
              flerspråkighet ska vara meriterande vid lönesättning, för nationellt
              kvalitetssäkrad handledning, för fler karriär ­ vägar i sjukvårdsyrken,
              för garanterad rätt till fortbildning och för ett stärkt arbete
              för att kompetens ska synas på lönekontot.
            </seg>
          </u>
          <u>
            <seg>
              Fru talman! Jag yrkar därför bifall till Liberalernas reservation
              4 under punkt 2, som handlar om just detta.
            </seg>
          </u>
          <u>
            <seg>
              Vi är inte klara. Vi har reservationer, och vi kommer att driva
              på detta nästa år och, om så behövs, året efter det och året efter
              det. Men det vi uppnår i dag tillsammans i socialutskottet och
              i riksdagens kammare kommer att spela roll. Det kommer att spela
              roll för sjukvårdens anställda, och därför kommer det också att
              spela stor roll för patienter och för anhöriga.
            </seg>
          </u>
          <u>
            <seg>
              Det finns förstås ingen magi för bättre sjukvård, men det närmaste
              vi kommer den där magin tror jag är just kunniga, omtänksamma
              människor som trivs på jobbet och som får utvecklas där. Det är
              människor som vi vet är trygga i sin yrkesroll och som har gott
              om tid för oss när vi verkligen behöver dem.
            </seg>
          </u>
          <note>
            Anf. 20 NICKLAS ATTEFJORD (MP):
          </note>
          <u>
            <seg>
              Fru talman! För ett tag sedan läste jag en artikel undertecknad
              av 1 000 läkare och läkarstudenter där man lyfter problemet med
              rasism i svensk hälso- och sjukvård.
            </seg>
          </u>
          <u>
            <seg>
              Sverige har länge varit ett land dit människor har sökt sig både
              för att jobba och för att söka asyl. Många av dem som kommer hit
              har en hälso ‑ och sjukvårdsutbildning, och väldigt många av dem
              är i dag en enorm resurs för svensk hälso- och sjukvård som den
              inte hade klarat sig utan.
            </seg>
          </u>
          <u>
            <seg>
              De här tusen läkarna pekade alltså på rasism som drabbar dem
              i deras yrkesutbildning. Många av dem hade till och med övervägt
              att byta till ett svenskklingande namn för att inte väljas bort
              eller för att patienter inte skulle ha förutfattade meningar inför
              besöket.
            </seg>
          </u>
          <u>
            <seg>
              Vi diskuterar här i dag behovet av kompetensförsörjning och av
              att behålla den kompetens vi har hos dem som jobbar inom svensk
              hälso- och sjukvård. Ett land som inte tar vara på dem som kommer
              hit och vill bidra och arbeta i svensk hälso- och sjukvård, oavsett
              om de heter Svensson eller Muhammed, är ett land som inte tar
              till vara de mest grundläggande elementära delarna när det gäller
              kompetensförsörjning. Detta var en av de delar jag tänkte lyfta
              i debatten.
            </seg>
          </u>
          <u>
            <seg>
              Den andra delen gäller arbetsmiljö och arbetsförhållanden. Vi
              har, som tidigare har nämnts, såklart ett problem när det gäller
              antalet utbildningsplatser och antalet sökande till dem. Jag vill
              ändå hävda att arbetsmiljön och arbetsförhållandena är några av
              de viktigaste sakerna dels för hur många som söker platserna,
              dels för vår förmåga att behålla utbildad och kompetent personal
              på arbetsplatserna. Varje analys måste därför ta sin utgångspunkt
              i arbetsmiljön och arbetsförhållandena.
            </seg>
          </u>
          <u>
            <seg>
              Apropå det som har lyfts när det gäller formell kompetens och
              förvärvad kompetens kan jag nämna språkkompetens, för att anknyta
              till det jag inledde med. I dag klassas inte det som en formell
              kompetens. Det är, vad jag vet, i väldigt få regioner som flerspråkighet
              ger ett extra påslag i lönekuvertet.
            </seg>
          </u>
          <u>
            <seg>
              För ett antal år sedan gjorde jag ett besök på en vårdcentral.
              Det här har ändrats, så jag ska inte namnge den. Man hade i alla
              fall där ett antal läkare, varav två talade två eller till och
              med tre språk. Enligt den klassiska svenska byråkratin hade man
              delat in de listade patienterna efter när på året de var födda.
              Det gjorde att behovet av till exempel tolkar eller av att över
              huvud taget ta vara på den dubbelkompetens eller trippelkompetens
              som de här läkarna hade åsidosattes. Det var också någonting som
              såklart skapade frustration.
            </seg>
          </u>
          <u>
            <seg>
              Det gäller att utveckla både den svenska hälso- och sjukvården
              och möjligheten att ta vara på alla som är en del av den. Detta
              behöver bli bättre.
            </seg>
          </u>
          <note>
            Jag yrkar bifall till reservation 1.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 juni.)
          </note>
          <note>
            § 7 Förebyggande av våld i nära relationer
          </note>
          <note>
            Socialutskottets betänkande 2020/21:SoU26
          </note>
          <note>
            Förebyggande av våld i nära relationer (prop. 2020/21:163)
          </note>
          <note>
            föredrogs.
          </note>
          <note>
            Anf. 21 ACKO ANKARBERG JOHANSSON (KD):
          </note>
          <u>
            <seg>
              Fru talman! Vi firar 100 år av demokrati i år. Allmän och lika
              rösträtt infördes 1921, då kvinnor både fick delta i riksdagsvalet
              och blev valbara till riksdagens båda kamrar. Det är ett viktigt
              jubileum.
            </seg>
          </u>
          <u>
            <seg>
              Men ofriheten finns kvar inom andra områden. Mäns våld mot kvinnor
              är ett samhällsproblem. Det har funnits länge, och trots skarpare
              lagstiftning inom olika områden är ofriheten för våldsutsatta
              kvar.
            </seg>
          </u>
          <u>
            <seg>
              Om vi lämnar våldsutsatta åt sitt öde legitimerar vi förövarnas
              våld och makt. Därför måste vi agera, och det måste bli en förändring
              på riktigt. I dag diskuterar vi ett förslag från regeringen om
              förebyggande av våld i nära relationer. Det innehåller många bra
              förslag. Vi kristdemokrater vill lite mer, och jag ska strax återkomma
              till det. Men låt mig få börja med huvudproblemet.
            </seg>
          </u>
          <u>
            <seg>
              Problemet är att människor, oftast män, tar sig rätten att styra
              över en annan människa. De tar sig rätten att utöva makt och förvandla
              den andra människans liv till ett liv i ofrihet.
            </seg>
          </u>
          <u>
            <seg>
              Fru talman! Våldet tar sig många olika uttryck. Det är hot och
              ständiga repressalier om man inte lägger tidningen på rätt sätt
              på bordet eller gör något annat trivialt som utlöser aggressionen.
              Det är hot som vapen för att utöva makt och förminska en annan
              människa och hot som vapen som leder till ofrihet.
            </seg>
          </u>
          <u>
            <seg>
              Våldet är ofta brutalt, ohyggligt brutalt. Kvinnan som vårdades
              på akutens multitraumaenhet 17 gånger är ett sådant exempel. Att
              hon lever i dag är ett mirakel. Men hennes liv präglas inte bara
              av våldet när det hände utan också av minnet av händelsen och
              av de skador våldet gav henne, skador som lett till svår kronisk
              sjukdom som riskerar att förkorta hennes liv och som gör sig påmind
              varje dag. Ofriheten finns kvar livslångt.
            </seg>
          </u>
          <u>
            <seg>
              Det kan handla om trakasserier av olika slag, under relationen
              och efter relationen. Det ekonomiska våldet är ett exempel som
              drabbar många. Även när – eller om – förövaren blir dömd fortsätter
              det ekonomiska våldet.
            </seg>
          </u>
          <u>
            <seg>
              Fru talman! Det jag nu berättat är brutalt, och det är ändå bara
              en skärva av den verklighet som är de våldsutsattas. Det är oftast
              kvinnor, ibland män, som är våldsutsatta. Det är ofta barn med
              när det händer, och de är också våldsutsatta.
            </seg>
          </u>
          <u>
            <seg>
              Just barnens situation är mycket svår. De bevittnar ofta när
              den ena föräldern misshandlar den andra föräldern. Ändå ska de
              vanligtvis efter en fällande dom ha fortsatt kontakt med den förälder
              de återkommande sett utöva våld och hot mot deras mamma eller
              pappa. Kanske utsätts också barnet självt för hot och våld. Är
              det rimligt att barn drabbas av ofrihet under sin uppväxt, att
              barn får bära med sig ofriheten under sitt liv?
            </seg>
          </u>
          <u>
            <seg>
              Fru talman! De som utsätts för våld i nära relationer tror jag
              är trötta på välvilliga politiker. Vi stiftar lagar till skydd,
              men ibland saknas tillräcklig kunskap för att använda lagarna
              rätt. Andra gånger avslöjas stora revor i skyddsnätet som möjliggör
              att förövarna kan fortsätta utöva våld och makt och därmed begränsa
              friheten för dem som de säger sig älska.
            </seg>
          </u>
          <u>
            <seg>
              Regeringens förslag i dag innebär att det i socialtjänstlagen
              införs en bestämmelse om att socialnämnden ska verka för att personer
              som utsätter eller har utsatt närstående för våld eller andra
              övergrepp ska ändra sitt beteende. Vidare innebär förslaget ändringar
              som att det i hälso- och sjukvårdslagen respektive patientsäkerhetslagen
              införs bestämmelser om att barns behov av information, råd och
              stöd särskilt ska beaktas om barnets föräldrar eller någon annan
              vuxen som barnet varaktigt bor tillsammans med utsätter eller
              har utsatt barnet eller en närstående till barnet för våld eller
              andra övergrepp.
            </seg>
          </u>
          <note>
            Slutligen innebär förslaget att en sekretessbrytande bestämmelse
            införs i offentlighets- och sekretesslagen som gör det möjligt
            för socialtjänsten och hälso- och sjukvården att under vissa förutsättningar
            lämna uppgifter till Polismyndigheten som rör en enskild eller
            en närstående till den enskilde i syfte att förebygga att det
            mot den närstående begås ett allvarligare vålds ‑ , frids- eller
            sexualbrott.
          </note>
          <u>
            <seg>
              Lagändringarna föreslås träda i kraft den 1 augusti i år. Det
              är välkommet.
            </seg>
          </u>
          <u>
            <seg>
              Fru talman! Vi kristdemokrater ställer oss bakom propositionens
              förslag men vill skärpa några av dem ytterligare. Vi menar framför
              allt att den sekretessbrytande bestämmelsen bör användas även
              vid brott som enligt straffskalan är mindre allvarliga. Regeringen
              har valt att sätta gränsen för högt, och det gör att många inte
              omfattas som borde omfattas av bestämmelsen. Jag vill därmed yrka
              bifall till reservation 4.
            </seg>
          </u>
          <u>
            <seg>
              Fru talman! Kristdemokraterna och jag gläds över att utskottets
              majoritet medverkar till att skärpa regeringens förslag genom
              det tillkännagivande som föreslås om att förtydliga ansvaret för
              socialnämnderna. Det är, menar vi, nödvändigt för att förslaget
              ska bli så bra som vi och förmodligen regeringen vill. Det vi
              kommer med måste bli på riktigt. Vi måste med våra beslut säkerställa
              att de blir verktyg som används för att återge drabbade deras
              frihet.
            </seg>
          </u>
          <u>
            <seg>
              Ofrihet är det som följer av brott och ska drabba förövaren.
              Den som utsätts för brott, brottsoffret, ska återfå friheten.
              Låt oss hjälpas åt så att det kan förverkligas!
            </seg>
          </u>
          <note>
            Anf. 22 INGE STÅHLGREN (S):
          </note>
          <u>
            <seg>
              Fru talman! Propositionen Förebyggande av våld i nära relationer
              är ämnet för dagens debatt. Man kan också läsa titeln som Förebyggande
              av våld mot kvinnor , för det är det mest förekommande. Visst
              förekommer det våld av kvinnor mot män och även i samkönade relationer,
              men det är en väldigt liten del. Detta våld måste någon gång få
              ett slut. Den här propo ­ sitionen är en del av att bekämpa våldet,
              en viktig pusselbit i det stora sammanhanget.
            </seg>
          </u>
          <u>
            <seg>
              Vi måste hela tiden flytta fram våra positioner. Våld mot kvinnor
              har pågått i generation efter generation. En del menar att det
              endast är ett importerat problem, vilket i mitt tycke är ett ganska
              fånigt påstående. Det är nog tyvärr mer utbrett än man vet eller
              vill tro, då det förekommer i alla åldrar och samhällsklasser.
              Antagligen finns det också ett väldigt stort mörkertal.
            </seg>
          </u>
          <u>
            <seg>
              Med dagens debatt och morgondagens beslut tillför vi ett viktigt
              bidrag till vår verktygslåda för att bekämpa våldet. Nollvision
              bör vara målet, så det återstår en hel del att arbeta med inom
              området.
            </seg>
          </u>
          <u>
            <seg>
              Fru talman! För att vi ska få insikt om vilket stort problem
              detta är har jag med lite statistik. Under åren 2017–2020 blev
              61 kvinnor dödade, i huvudsak av sin partner eller före detta
              – alltså i en parrelation, vilket är ganska skrämmande.
            </seg>
          </u>
          <u>
            <seg>
              Brå visar att sett till misshandel är 80 procent av de utsatta
              kvinnorna bekanta med gärningsmännen. Motsvarande siffra för misshandlade
              män är 45 procent. Siffrorna talar för sig själva.
            </seg>
          </u>
          <u>
            <seg>
              Det finns en nationell stödtelefon, Kvinnofridslinjen, som 2020
              fick 47 000 samtal, eller 128 samtal per dygn. Det visar magnituden
              på problemet. Det förekommer som sagt i alla åldrar, äldre som
              unga.
            </seg>
          </u>
          <u>
            <seg>
              Fru talman! Detta var en liten bakgrund som visar hur viktig
              dagens proposition är. Den löser inte alla problem, men tillsammans
              med andra åtgärder gör den att vi rör oss i rätt riktning. Jag
              är glad att den socialdemokratiskt ledda regeringen tagit frågan
              på så stort allvar. Att den har detta som en prioriterad fråga
              visar inte minst att statsrådet är här i dag för att delta i debatten,
              vilket gör mig glad.
            </seg>
          </u>
          <u>
            <seg>
              Jag ska ta några exempel på vad som gjorts under åren: Kvinnofridslagstiftning
              infördes 1998 och en sexköpslag 1999. En väldigt viktig lag, samtyckeslagen,
              infördes 2018. Detta är som sagt viktig lagstiftning som genomförts
              av regeringar under socialdemokratisk ledning.
            </seg>
          </u>
          <u>
            <seg>
              Nya åtgärder är på gång: dels det vi behandlar i dag, dels ytterligare
              straffskärpningar som inte ligger på vårt bord i dag men som har
              behandlats här i dagarna.
            </seg>
          </u>
          <u>
            <seg>
              Andra exempel på konkreta åtgärder är förstärkningarna till Polismyndigheten,
              som resulterat i 350 nyanställda som arbetar med våld i nära relationer.
              Regeringen har också ökat bidragen till kvinnojourer, vilka gör
              ett oerhört bra, betydelsefullt och viktigt arbete.
            </seg>
          </u>
          <u>
            <seg>
              Detta är några exempel. Jag gör inte anspråk på att ha en komplett
              beskrivning av vad som gjorts eller vad som är på gång.
            </seg>
          </u>
          <u>
            <seg>
              Vi ska inte avhandla straffåtgärder i dag utan förebyggande insatser.
              Straff i all ära, men utan förebyggande insatser fylls det hela
              tiden på med nya gärningsmän.
            </seg>
          </u>
          <u>
            <seg>
              Det vi behandlar i dag är inte de enda förebyggande insatserna.
              Arbetsmarknads- och familjepolitik är viktiga pusselbitar som
              skapar förutsättningar för att kvinnor ska kunna försörja sig
              själv och sina barn.
            </seg>
          </u>
          <u>
            <seg>
              Fru talman! Det ekonomiska förtrycket är en del i processen för
              att kontrollera sin partner. Har man inga eller väldigt låga egna
              inkomster är det svårt att lämna ett destruktivt förhållande.
            </seg>
          </u>
          <u>
            <seg>
              Propositionen handlar om förslag till ändringar i fyra olika
              lagar: socialtjänstlagen, hälso- och sjukvårdslagen, patientsäkerhetslagen
              samt offentlighets- och sekretesslagen. Jag ska kortfattat ta
              upp vad det innebär.
            </seg>
          </u>
          <u>
            <seg>
              Till socialtjänstens uppgifter ska höra att verka för att personer
              som ut ­ sätter eller har utsatt närstående för våld ska ändra
              sitt beteende. Redan i dag är det många kommuner som erbjuder
              stödsamtal till vuxna som utövar våld mot närstående för att få
              ett slut på våldsutövandet. Enligt So ­ cialstyrelsen erbjuder
              73 procent av kommunerna stödsamtal till våldsut ­ övande män
              med biståndsbeslut. När det gäller stödsamtal utan bistånds ­
              beslut erbjuder 61 procent av kommunerna det till våldsutövande
              män. Med dagens förslag till lagändring blir det obligatoriskt
              för alla kommuner att jobba med frågan, vilket är bra.
            </seg>
          </u>
          <u>
            <seg>
              Fru talman! En viktig del i propositionen är en ändring av sekretesslagstiftningen
              som ger hälso- och sjukvården samt socialtjänsten rätt att under
              vissa förutsättningar lämna uppgifter till polisen med det primära
              målet att förhindra brott. Regeringen påpekar också behovet av
              riktlinjer och stöd för hur tillämpningen av det sekretessbrytande
              regelverket ska ske, för det är oerhört viktigt att det inte råder
              några tveksamheter om regelverkets tillämpning.
            </seg>
          </u>
          <u>
            <seg>
              Sedan får man inte glömma bort, som många har talat om, att om
              man har misstankar att någon utsätts för våld måste man kunna
              ställa frågan. Att barnen ska ha rätt till en trygg och säker
              uppväxt borde vara en självklarhet för alla, men tyvärr är det
              inte så. Barn får uppleva att en förälder blir utsatt för våld
              och blir i värsta fall själva utsatta för våld av någon som borde
              ha skyddat d e m och gett dem trygghet.
            </seg>
          </u>
          <u>
            <seg>
              Det pågår en utredning som ska ta fram ett förslag på en nationell
              strategi för att förebygga och bekämpa våld mot barn. Den ska
              lämna sina förslag under 2022.
            </seg>
          </u>
          <u>
            <seg>
              I Linköping har man sedan några år tillbaka ett nationellt kunskapscentrum
              som heter Barnafrid och som ska samla in kunskap om våld och andra
              övergrepp på barn samt dela med sig av kunskapen.
            </seg>
          </u>
          <u>
            <seg>
              Fru talman! Kunskap och en attitydförändring är viktigt. Vi måste
              börja med våra ungdomar och vara tydliga med att det inte är okej
              att utöva våld mot någon. Där kan civilsamhället bidra genom att
              bland annat föreningslivet, där ju många ungdomar finns , är tydligt
              med att det inte är okej att utöva våld. Som någon sa här i talarstolen
              tidigare börjar man inte slå när man är 30–40 år.
            </seg>
          </u>
          <u>
            <seg>
              Skolan måste också vara väldigt tydlig redan från skolstart,
              och under resan framåt får skolan aldrig ge avkall på det raka
              och tydliga budskapet: Våld är inte okej! Nolltolerans mot våld
              är viktigt när det gäller både äldre, folk mitt i livet och ungdomar.
              Det hoppas jag att vi gemensamt kommer att arbeta för.
            </seg>
          </u>
          <u>
            <seg>
              Jag vill tillägga att jag välkomnar engagemanget från samtliga
              partier i socialutskottet. Det har varit stort, måste man säga.
            </seg>
          </u>
          <note>
            Avslutningsvis vill jag, fru talman, yrka bifall till reservation
            1 från Socialdemokraterna, Centern, Vänstern och Miljöpartiet.
          </note>
          <note>
            Anf. 23 JOHAN HULTBERG (M):
          </note>
          <u>
            <seg>
              Fru talman! Varje år dödar ungefär 20 personer sin egen partner.
              Det är den yttersta formen av våld i nära relationer. Det är ett
              våld som vi måste göra mycket mer för att förebygga, straffa och
              stoppa.
            </seg>
          </u>
          <u>
            <seg>
              Mäns våld mot kvinnor och hedersrelaterat våld är ett uttryck
              för den mest extrema formen av kvinnoförtryck. Den största delen
              av mäns våld mot kvinnor begås av någon som har eller har haft
              en nära relation till kvinnan. Våld i nära relationer handlar
              om allvarlig brottslighet och är ett stort samhällsproblem.
            </seg>
          </u>
          <u>
            <seg>
              Fru talman! Förslagen i propositionen som vi i dag debatterar
              har legat på regeringens bord sedan maj 2018. Nu, drygt tre år
              senare, debatterar vi väl förslagen utifrån devisen bättre sent
              än aldrig.
            </seg>
          </u>
          <u>
            <seg>
              Vi moderater ställer oss bakom förslagen i propositionen, men
              vi vill se mycket mer och har därför lagt en lång rad egna förslag
              i en följdmotion. Moderaterna är alltså inte i stort kritiska
              mot de förslag som regeringen nu lägger fram till riksdagen, men
              vi är kritiska mot det som regeringen inte gör och inte har gjort.
              Denna proposition är uppenbart otillräcklig.
            </seg>
          </u>
          <u>
            <seg>
              Fru talman! Socialtjänsten har en grundläggande roll i ett väl
              fungeran ­ de välfärdssamhälle. I en del fall är socialtjänstens
              beslut faktiskt skillna ­ den mellan liv och död. Socialtjänstens
              viktigaste uppdrag handlar om att skydda och stödja de allra mest
              utsatta i samhället. Att kunna stärka de utsatta barnens trygghet
              måste vara högsta prioritet. Här behövs socialpoli ­ tiska reformer
              där barnets bästa alltid ska väga tyngst. Inget utsatt barn och
              ingen utsatt kvinna ska lämnas i sticket.
            </seg>
          </u>
          <u>
            <seg>
              Socialtjänsten har alltså en tung och oerhört viktig roll att
              axla. Samtidigt ska man komma ihåg att socialtjänsten är satt
              under mycket hård press. Nya socialsekreterare får ta sig an svåra
              och tunga fall, arbetsbelastningen är hög och en undersökning
              från Försäkringskassan som kom i höstas visar att de allra högsta
              sjukskrivningstalen relaterade till psykisk ohälsa finns hos socialsekreterare,
              biståndsbedömare och kuratorer. Detta tycker jag är viktigt att
              vi tar i beaktande när regering och riksdag nu ålägger socialtjänsten
              ytterligare ansvar och arbetsuppgifter. Därför behövs de många
              reformer som Moderaterna har föreslagit för att stärka socialtjänsten,
              till exempel en nationell handlingsplan.
            </seg>
          </u>
          <u>
            <seg>
              Fru talman! Utskottet föreslår i dag ett tillkännagivande till
              regeringen efter förslag från oss moderater. Vi moderater, och
              nu också en majoritet i utskottet, anser att den bestämmelse som
              regeringen föreslår om socialnämndens ansvar för insatser till
              våldsutövare ska förtydligas. Vi menar, precis som utredningen
              om återfallsförebyggande insatser, att det uttryckligen i lagtexten
              behöver framgå att socialnämnden har ansvar att tillhandahålla
              insatser riktade till våldsutövare i syfte att bidra till att
              de slutar använda våld.
            </seg>
          </u>
          <u>
            <seg>
              Fru talman! Som jag nämnde i början av mitt anförande tycker
              vi att propositionen är otillräcklig. Vi moderater hade också
              velat ge Socialstyrelsen i uppdrag att klargöra ansvaret för insatser
              och behandlingar som rör såväl vården som socialtjänsten. Detta
              eftersom gränsdragningen mellan de olika insatser som ska göras
              av socialtjänsten respektive hälso- och sjukvården inte alltid
              är glasklar. Och vi vill ge fler aktörer, till exempel Kriminalvården,
              möjlighet att initiera en samordnad individuell plan, en SIP,
              för att säkra samordningen av olika insatser när så behövs.
            </seg>
          </u>
          <u>
            <seg>
              Vi menar också att det behövs regelbundna nationella studier
              om våld och andra övergrepp mot närstående och att regeringen
              behöver vidta åtgärder för att säkerställa att det finns rätt
              kompetens i socialtjänsten för att möta de särskilt svåra utmaningar
              som det innebär att ändra beteenden kopplade till hedersrelaterat
              våld.
            </seg>
          </u>
          <u>
            <seg>
              Fru talman! Jag står givetvis bakom samtliga moderata reservationer
              i det här betänkandet, men för tids vinning väljer jag att yrka
              bifall endast till reservation nummer 3, som gäller sekretessbrytande
              regelverk.
            </seg>
          </u>
          <u>
            <seg>
              Moderaterna vill säkerställa att det finns verksamhetsspecifika
              riktlinjer för informationsutbyte eftersom tillämpningen av sekretesslagstiftning
              ­ en många gånger är allt annat än enkel. Denna reservation rymmer
              också det förslag som tidigare nämndes om att tröskeln är för
              hög med det förslag som regeringen har lämnat när det gäller att
              bryta sekretessen mellan olika myndigheter.
            </seg>
          </u>
          <u>
            <seg>
              Fru talman! Innan jag rundar av vill jag gärna nämna NCK, Nationellt
              centrum för kvinnofrid . NCK verkar vid Uppsala universitet och
              har i uppdrag att höja kunskapen nationellt sett om mäns våld
              mot kvinnor, hedersrelaterat våld och våld i samkönade relationer.
              Jag vill verkligen rekommendera deras digitala utbildning kallad
              Webbkurs om våld , som ger bra och grundläggande kunskap om våld.
              Det lär en att känna igen tecken på om någon har blivit utsatt
              för våld och hur man då ska agera.
            </seg>
          </u>
          <u>
            <seg>
              Genom politiska reformer kan vi göra mycket, men det åligger
              oss alla ett ansvar att se det våld som pågår varje dag och att
              faktiskt agera.
            </seg>
          </u>
          <u>
            <seg>
              Fru talman! Samhället behöver samlat agera och reagera mycket
              hårdare mot mäns våld mot kvinnor. Därför behövs också skärpta
              straff. Moderaterna vill skärpa straffen för bland annat grov
              kvinnofridskränkning och grov fridskränkning. För att stoppa och
              förebygga mäns våld mot kvinnor krävs så mycket mer än vad som
              föreslås i den här propositionen.
            </seg>
          </u>
          <note>
            Anf. 24 LINDA LINDBERG (SD):
          </note>
          <u>
            <seg>
              Fru talman! Vi debatterar nu ett oerhört viktigt ämne. Jag önskar
              egentligen innerligt att vi hade sluppit göra det. Att det ens
              ska behöva debatteras i Sverige år 2021 är bedrövligt, och våldet
              verkar inte ens avta.
            </seg>
          </u>
          <u>
            <seg>
              Att inte fysiskt, psykiskt eller på något annat sätt förminska
              eller förstöra en annan människas liv är självklart för mig. Men
              tyvärr är vardagen för alldeles för många kvinnor kantad av våld.
              Det är jag väl medveten om. Därför är just denna debatt oerhört
              viktig.
            </seg>
          </u>
          <u>
            <seg>
              Vad kan då vi i Sveriges riksdag göra för att förhindra att våld
              i nära relationer sker, fru talman? Det arbetet bygger på flera
              ben. Problemet behöver angripas från många olika håll. Vi behöver
              tidigt agera för att begränsa att våld återupprepas. Vi behöver
              arbeta proaktivt så att det första slaget aldrig sker. Vi behöver
              arbeta med dem som slår, alltså förövarna. Vi behöver också arbeta
              med forskning och se till att personer som möter våldsutsatta
              och våldsutövare har rätt kunskaper.
            </seg>
          </u>
          <u>
            <seg>
              Vi behöver inte minst arbeta för att våldsutsatta brottsoffer
              ska få det bättre och tryggare. Man ska få ett värdigt liv fritt
              från våld och förtryck, fritt från rädsla för att skiljas från
              sina barn, fritt från rädsla och ett ständigt konsekvenstänk utifrån
              sina handlingar.
            </seg>
          </u>
          <u>
            <seg>
              Sverigedemokraterna har flera förslag på straffrättsliga åtgärder
              som stärker kvinnans trygghet och skyddar henne från förövaren.
              Vi behöver med alla medel se till att nå nollvisionen. Våldet
              måste helt enkelt upphöra. Det kan tyckas svåruppnått, men det
              måste självfallet vara allas mål. De lagförslag som i dag ligger
              på bordet är nödvändiga för att vi ska nå en bit på vägen, men
              det räcker inte med endast dessa.
            </seg>
          </u>
          <u>
            <seg>
              Att skydda våldsutsatta är ändå det primära, fru talman. Här
              har vi mycket att göra. Vi har inte ens kommit halvvägs för att
              nå målet, vill jag påstå. Jag har kontakt med många kvinnor vars
              vardag och liv tyvärr är en ständig kamp på grund av att de förälskat
              sig i fel person. Jag förringar verkligen inte slagen, men många
              vittnar om att den psykiska smärtan och stressen i livssituationen
              är mer smärtsamma. Det är också den osynliga delen av våldet.
            </seg>
          </u>
          <u>
            <seg>
              Flera kvinnor berättar om i princip samma upplevelser. Det är
              först när man väljer att lämna ett destruktivt förhållande som
              den riktiga kampen börjar. Då är det inte bara kampen mot förövaren
              utan kampen mot föröva ­ ren och samhället i någon mening. Det
              är en mängd processer som man ska försöka ro i land på egen hand.
              Många vittnar om att det är så mycket enklare att falla tillbaka.
              Det är riktigt oroväckande, fru talman.
            </seg>
          </u>
          <u>
            <seg>
              Jag hör berättelser om kvinnor som uppsöker polisstationen och
              blir bemötta med tveksamhet , ungefär så här: ”Det var väl inte
              så farligt” eller ”Kom igen i morgon!”
            </seg>
          </u>
          <u>
            <seg>
              Jag hör om k vinnor som för att komma ifrån sin förövare kontaktar
              socialtjänsten för att få hjälp med skyddat boende för sig och
              sitt barn. Kvinnan blir då ifrågasatt; kanske saknar hon föräldraförmåga?
              Och hon riskerar att förlora sitt barn.
            </seg>
          </u>
          <u>
            <seg>
              Jag hör om kvinnor som tillsammans med sitt barn skickas till
              skyddat boende 50 mil bort och som i domstol döms för umgängessabotage
              då förövaren inte kunnat träffa sitt barn. Inga barn ska tvingas
              att umgås med en våldsutövare, fru talman.
            </seg>
          </u>
          <u>
            <seg>
              Jag hör också om kvinnor som har fått skyddad identitet, men
              där myndigheter lämnar ut uppgifter till förövaren. Och jag hör
              om kvinnor som bor mer eller mindre i fångenskap.
            </seg>
          </u>
          <u>
            <seg>
              Fru talman! Det är så mycket som behöver göras. Vi behöver stärka
              skyddsnätet som är tänkt att fånga upp de allra mest utsatta.
              Sverigedemokraterna föreslår ett nationellt kompetenscentrum som
              ska bedriva en samverkan som ska verka som ett stort kugghjul.
              Det ska vara en samverkan som samlar alla de fantastiska organisationer,
              verksamheter och myndigheter som arbetar för och för att hjälpa
              den våldsutsatta. Man ska arbeta med forskning, med det förebyggande
              arbetet och på riktigt se till att öka fokus, samla allas kunskaper,
              engagemang och drivkraft.
            </seg>
          </u>
          <u>
            <seg>
              Denna samverkan skulle kunna hjälpa till att se till att myndigheterna
              pratar samma språk, så att vad den ena gör inte motarbetar den
              andra. Så är det tyvärr i dag. I dag vet den ena knappt vad den
              andra gör, och ansvaret faller naturligt på flera. Vi behöver
              synkronisera, samla och få alla att arbeta unisont åt ett håll
              och med fokus och en plan för att se till att man får stöd, vård,
              samtal och hjälp.
            </seg>
          </u>
          <u>
            <seg>
              En kontaktperson bör knytas direkt till den våldsutsatta. Det
              ska vara en person som stöttar och guidar, hjälper till med processen,
              bostad, ekonomi och i tvister, helt enkelt med att den utsatta
              ska komma på fötterna igen. Jag tror att detta är A och O i det
              stödjande och hjälpande arbetet för att den utsatta ska nå målet.
              Få klarar att göra den resan helt på egen hand.
            </seg>
          </u>
          <u>
            <seg>
              Vi ger i dag bland annat socialtjänsten ytterligare uppgifter.
              Jag tror att det är viktigt att regeringen förtydligar vad det
              nya uppdraget innebär och hur det ska genomföras. Jag vet att
              alla i utskottet är överens om det. Det är också viktigt att socialtjänsten
              får kompetens och kunskap om de evidensbaserade arbetsmetoder
              som krävs för att möta den våldsamma personen. Det spelar ingen
              roll hur mycket lagändringar vi gör om dessa inte kan verkställas
              på rätt sätt eller når hela vägen.
            </seg>
          </u>
          <u>
            <seg>
              Även om vi har en mängd verksamheter som arbetar med dessa frågor
              mördas och misshandlas kvinnor i Sverige. Även om vi har lagar
              och förhållningssätt för detta möts offren med misstro, tvivel
              och nonchalans. Någonstans missar vi något väsentligt. Jag vill
              tro att en lösning kan vara den röda tråden och färdriktningen,
              fru talman.
            </seg>
          </u>
          <u>
            <seg>
              Även SKR efterfrågar samverkan, inte minst när det kommer till
              forskning och behandlingsmetoder för den som utsätter. Jag är
              ganska övertygad om att det kan vara ett sätt att komma till rätta
              med mycket av den problematik och de hinder vi ser i dag.
            </seg>
          </u>
          <u>
            <seg>
              Jag vet också att många organisationer gör fantastiska insatser
              som är oerhört värdefulla. Det ska vi ta vara på, och vi ska se
              till att de sammanstrålar, fru talman. Jag är medveten om att
              Socialstyrelsen till viss del arbetar med det som vi efterfrågar,
              men jag tror att det behövs en renodlad verksamhet, som visserligen
              kan ligga under Socialstyrelsen.
            </seg>
          </u>
          <u>
            <seg>
              Den samverkan jag pratar om ska också leda till att man arbetar
              för att hjälpa de personer som är medvetna om sitt beteende, de
              förövare som söker och vill få stöd och hjälp för att komma till
              rätta med sin situation. Långt ifrån alla tycker att det är macho
              att slåss. Inte sällan har de själva upplevt det i sin barndom.
              Att bryta mönster tidigt är viktigt i det förebyggande arbetet.
            </seg>
          </u>
          <u>
            <seg>
              Vi ska helt enkelt arbeta nationellt med samtliga delar. Det
              handlar om forskning, proaktivt arbete och att möta våldsoffer,
              förövare och barn. Vi ska stödja socialtjänsten och personer som
              berörs, så att vi får ett heltäck ­ ande och proffsigt förhållningssätt
              över hela landet. Ingen ska behöva dö för att hjälpen eller kompetensen
              när det gäller att möta en våldsutsatt fat ­ tas. Sverige ska
              kunna nå målet i detta viktiga arbete.
            </seg>
          </u>
          <u>
            <seg>
              Jag ber om ursäkt för att jag har dragit över min talartid, men
              detta är så oerhört viktigt. Jag vill avsluta med att yrka bifall
              till vår reservation, nummer 8, som handlar om just ett nationellt
              kompetenscentrum. Men jag står givetvis bakom våra samtliga reservationer
              i detta betänkande.
            </seg>
          </u>
          <note>
            Anf. 25 ANDERS W JONSSON (C):
          </note>
          <u>
            <seg>
              Fru talman! Förebyggande av våld i nära relationer handlar framför
              allt, som många tidigare har sagt, om mäns våld mot kvinnor. Det
              här är inget nytt problem. Det har funnits under lång tid. Det
              finns inte bara i Sverige, utan det finns i hela världen. Nu är
              det dags att det här upphör, fru talman.
            </seg>
          </u>
          <u>
            <seg>
              Jag är glad över att se engagemanget som nu finns i Sverige och
              inte minst i Sveriges riksdag. Vi driver regeringen framför oss
              för att se till att skaffa ytterligare verktyg i det här arbetet.
            </seg>
          </u>
          <u>
            <seg>
              Det här är ett mycket stort samhällsproblem. Varannan till var
              tredje vecka är det en kvinna som dödas. 6 500 kvinnor och barn
              får varje år vistas i ett skyddat boende. Och det är bara toppen
              på ett isberg, fru talman.
            </seg>
          </u>
          <u>
            <seg>
              Innan jag går vidare och kommenterar de liggande förslagen vill
              jag säga att det måste vara självklart att det viktigaste här
              är att det handlar om brottsliga handlingar. Det handlar om att
              det behövs lagskärpningar och mer resurser till polisen, ytterligare
              resurser för att utreda, för att beivra, för att döma och för
              att utmäta straff. Det är ingenting annat än brottsliga handlingar.
            </seg>
          </u>
          <u>
            <seg>
              Icke desto mindre är det också viktigt att vi funderar på vad
              vi kan göra i förebyggande syfte, vad vi kan göra för att se till
              att misshandeln eller mordet inte sker. Där finns tre förslag
              från regeringen som är positiva och bra. Centerpartiet står bakom
              dem.
            </seg>
          </u>
          <u>
            <seg>
              Det första förslaget handlar om att socialtjänsten i Sveriges
              kommuner, inte bara i många utan i alla, måste börja fokusera
              på vad man kan göra för att stötta och hjälpa de personer som
              utsätter närstående för våld. Tyvärr är det så att forskningen
              inte ger något omfattande stöd till att det här är mycket verksamma
              metoder. Icke desto mindre är detta någonting som måste göras.
              Det är därför ett bra förslag som regeringen har lagt fram.
            </seg>
          </u>
          <u>
            <seg>
              Men jag har en oro för det som utskottsmajoriteten har fastnat
              i, nämligen att föreslå en skärpning och ett förtydligande av
              socialtjänstens ansvar på det här området. Det kan tyckas vara
              ofarligt, men det innebär de facto att vi betonar socialtjänstens
              ansvar för att hjälpa och stötta dem som utsätter andra för brott.
              Det kan i värsta fall tolkas som att detta av lagstiftaren anses
              vara viktigare än att ställa upp för att stötta brottsoffren,
              som utsätts för de här kriminella handlingarna. Det är det, fru
              talman, som gör att jag vill yrka bifall till reservation 1, som
              handlar om att det i lagstiftningen tydligt ska framgå att det
              är viktigt för socialtjänsten att stötta och försöka förhindra
              att ytterligare brott begås men att prio ett är att hjälpa dem
              som är utsatta.
            </seg>
          </u>
          <u>
            <seg>
              Jag och Centerpartiet tycker också att det är rätt att man förtydligar
              i lagstiftningen så att inte bara de barn som lever i en familj
              där det finns psykisk sjukdom eller beroendesjukdom får information
              och stöttning utan även barn som lever i en familj där det finns
              våldsbenägenhet. Det är en klok förändring. Det är också, fru
              talman, en bra förändring att man sänker tröskeln vad gäller sekretessen
              i hälso- och sjukvården och i socialtjänsten, så att möjligheten
              för personal att anmäla i ett läge där man kan förhindra brott
              utökas. Det är tre kloka förändringar.
            </seg>
          </u>
          <u>
            <seg>
              Jag står bakom de reservationer som Centerpartiet har men yrkar
              bifall endast till reservation nummer 1.
            </seg>
          </u>
          <note>
            Anf. 26 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! Får jag tolka ledamoten Jonsson så att vi ska anta
              en lagändring men helst inte prata om den? Ungefär så uppfattar
              jag ledamotens inlägg – vi gör gärna en lagändring, men den ska
              vara lite lagom otydlig, så att vi inte jobbar med den. Eller
              hur menar ledamoten?
            </seg>
          </u>
          <note>
            Anf. 27 ANDERS W JONSSON (C) replik:
          </note>
          <u>
            <seg>
              Fru talman! Jag tackar för frågan, för det är just detta som
              reservation nummer 1 handlar om. Hur man utformar lagstiftning
              får stor betydelse. Den lagförändring som vi nu har att ta ställning
              till handlar om att inte bara några kommuner och några socialtjänster
              i Sverige utan alla ska engagera sig i att försöka arbeta förebyggande
              och se till att män – det gäller framför allt män – som utsätter
              kvinnor för våld upphör med det. Tittar man på det vetenskapliga
              material som finns ser man att det finns ett antal saker som man
              kan göra och att det finns behandlingsmetoder men att de inte
              är väldigt tydliga i sitt resultat.
            </seg>
          </u>
          <u>
            <seg>
              Det är oerhört viktigt hur man utformar lagstiftningen, så att
              det blir väldigt tydligt att inte lagstiftaren gör prioriteringen
              att det förebyggande arbetet för att förhindra att män utsätter
              kvinnor för ytterligare våld är viktigare än att lägga resurser
              på dem som utsätts för brott. För min och Centerpartiets del ska
              det vara tydligt i lagstiftningen och i tillämpningen att det
              är just de våldsutsatta brottsoffren som är prioritet nummer ett.
              Därför yrkar jag avslag på det förslag som utskottsmajoriteten
              har fastnat vid. Man kan misstolka lagstiftningen på så sätt att
              den ena saken skulle vara viktigare än den andra i avvägningen
              av de här två olika delarna som socialtjänsten har att arbeta
              med – därav mitt yrkande.
            </seg>
          </u>
          <note>
            Anf. 28 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! Jag måste säga att det är ett märkligt resonemang.
              Men jag förstår till fullo ledamoten Jonssons resonemang när det
              gäller avvägningen mellan insatser för den som berövas friheten
              och för den som får friheten för att den utövar våld och makt
              mot en annan människa. Det handlar om skillnaden mellan insatser
              för dem som utsätts för våld och för dem som utövar våldet. Den
              diskussionen är jättesvår.
            </seg>
          </u>
          <u>
            <seg>
              Jag tillhör dem som i början hade svårt för att ge stöd till
              mansjourer. Jag tyckte att det flyttade fokus från det som var
              det viktiga, nämligen stöd till kvinnorna som utsattes för våldet.
              Men jag har insett att vi behöver jobba med båda sakerna samtidigt.
              Det innebär inte att flytta fokus från det ena. Jag kan inte tänka
              mig att regeringen genom att lägga fram det här lagförslaget vill
              minska de andra insatserna. Hur ledamoten Jonsson ens kan få för
              sig att det som utskottets majoritet föreslår skulle minska insatserna
              för de våldsutsatta är mycket märkligt. Det finns inte ett uns
              av text eller förslag som handlar om det. Det här är första prioritet
              för varje kommun.
            </seg>
          </u>
          <u>
            <seg>
              Det är lite besvärande att man ska ha extra pengar när man ska
              jobba med kvinnofridsfrågor. Det borde vara en självklarhet för
              varje kommun att arbeta för att kvinnor eller män och barn inte
              utsätts för våld och inte drabbas av den ofrihet som uppstår när
              man tvingar folk till våld.
            </seg>
          </u>
          <u>
            <seg>
              Förslaget är tydligt, tycker jag. Den lag som vi nu vill anta
              ska vara tydlig, så att socialtjänsten vet vad den har att arbeta
              med och så att det blir en lag som används. Jag är besvärad över
              att ledamoten påstår någonting annat än vad utskottets majoritet
              tycker. Jag vill gärna att ledamoten backar något, för det skulle
              se bättre ut. Det skulle vara något mer anständigt än att påstå
              att vi vill någonting som vi inte alls föreslår.
            </seg>
          </u>
          <note>
            Anf. 29 ANDERS W JONSSON (C) replik:
          </note>
          <u>
            <seg>
              Fru talman! Hur man formulerar lagstiftning har betydelse. Om
              man som lagstiftare väljer att specificera väldigt tydligt och
              exakt vad det är som ska göras väger det tyngre än om man har
              en formulering som inte är lika tydlig. Orsaken till att regeringens
              förslag inte innehåller den specifika ordalydelse som utskottets
              majoritet föreslår är att avvägningen måste vara tydlig.
            </seg>
          </u>
          <u>
            <seg>
              Det allvarligaste är att vi måste se till att socialtjänsten
              har resurser till att stötta och hjälpa de kvinnor och barn som
              utsätts för våld i nära relatio ­ ner. Sedan är det också viktigt,
              men inte lika viktigt, att förövare efter av ­ tjänat straff kan
              få stöd från socialtjänsten för att genomgå något av alla de behandlingsprogram
              som finns för att minska risken att det här ska hända igen.
            </seg>
          </u>
          <u>
            <seg>
              Det får inte vara så att vi som lagstiftare på något vis skriver
              lag som gör att den här prioriteringsordningen inte blir tydlig.
              För Centerpartiets del är det självklart att stötta brottsoffren,
              de kvinnor och barn som blir utsatta för våld. Det är det, fru
              talman, som är det allra viktigaste, och därför yrkar jag bifall
              till reservation nummer 1.
            </seg>
          </u>
          <note>
            Anf. 30 MAJ KARLSSON (V):
          </note>
          <u>
            <seg>
              Fru talman! För en gångs skull har mäns våld mot kvinnor och
              våld i nära relationer fått verklig politisk uppmärksamhet, åtminstone
              just nu. Det krävdes många hundra kvinnors liv innan frågan skulle
              hamna så högt på den politiska agendan som den är i dag. Den här
              gången blev åtta kvinnor mördade inom loppet av någon månad, en
              av dem på öppen gata mitt på ljusa dagen.
            </seg>
          </u>
          <u>
            <seg>
              Fru talman! De brutala morden är den yttersta och absolut vidrigaste
              konsekvensen av våldet. Men varje dag, minut för minut, år ut
              och år in, utsätts kvinnor över hela vårt avlånga land för fysisk
              och psykisk misshandel. Kvinnor blir terroriserade, förföljda
              och fråntagna hela sin frihet och i yttersta fall hela sin identitet.
              Det finns kvinnor och barn som lever på flykt gömda undan en man
              som vägrar sluta slå, utan att samhället sätter stopp. Varje dag
              blir kvinnor utsatta för sexuella trakasserier och övergrepp.
              Vi blir utsatta på våra arbetsplatser, i skolan, i det offentliga
              rummet och i våra egna hem.
            </seg>
          </u>
          <u>
            <seg>
              Mäns våld mot kvinnor och våld i nära relationer, fru talman,
              är ett gigantiskt strukturellt samhällsproblem som genomsyrar
              hela vårt system. Det är ett enormt politiskt misslyckande som
              nu kräver ett kraftfullt agerande.
            </seg>
          </u>
          <u>
            <seg>
              Häromveckan lade vi i Vänsterpartiet fram ett förslag till utskottsinitia
              ­ tiv. Vi vill att regeringen skyndsamt tillsätter de resurser
              som krävs för att socialtjänsten ska ha möjlighet att erbjuda
              det stöd som kvinnorna har rätt till. Vi vill att regeringen ska
              säkra och stärka de ideella kvinnojourernas verksamhet, inrätta
              jourer över hela landet och se till att myndigheter har rätt kunskap
              om mäns våld mot kvinnor. Vi vill även att de mest utsatta och
              osynliga grupperna av våldsutsatta, exempelvis äldre och personer
              med funktionsnedsättning eller missbruk, ska få hjälp.
            </seg>
          </u>
          <u>
            <seg>
              Utskottsinitiativet är också ett sätt för oss att visa regeringen
              att vi inte kommer att släppa frågan. Vi vill inte invänta fler
              mord. Vi vill att man inom politiken agerar kraftfullt här och
              nu.
            </seg>
          </u>
          <u>
            <seg>
              Initiativet kommer att återkomma efter sommaren. Vi hade ett
              möte om detta i utskottet i dag, och jag är väldigt positiv. Jag
              tror att vi kan komma fram starkt i denna fråga, och det gläder
              mig verkligen.
            </seg>
          </u>
          <u>
            <seg>
              Fru talman! I det som vi ska fatta beslut om i dag finns förslag
              på förändringar som enligt regeringen kan verka förebyggande mot
              mäns våld mot kvinnor. Vi tycker självklart att ansatsen är både
              bra och viktig, men vi är också lite oroade över vilka konsekvenser
              som förslagen kan få. Vi har valt att ställa oss bakom förslagen,
              men vi vill samtidigt belysa de farhågor vi har, vilket vi har
              gjort i ett särskilt yttrande.
            </seg>
          </u>
          <u>
            <seg>
              Vi måste förstå att mäns position över kvinnor genomsyrar hela
              vårt samhällssystem. I praktiken betyder det att till och med
              en lag vars syfte är att ge skydd i själva verket kan få motsatt
              effekt. Vi måste alltid vara medvetna om och förhålla oss till
              våldets mekanismer.
            </seg>
          </u>
          <u>
            <seg>
              Regeringen vill att det i socialtjänstlagen ska bli tydligt att
              myndigheten ska erbjuda den våldsutövande mannen stöd och hjälp.
              Det kan låta som en självklarhet, något högst rimligt, vilket
              det såklart också är. Men vi menar att det är en kriminell handling
              när man slår, trakasserar, förföljer och terroriserar en kvinna.
              Därför ska det hanteras av polis och rättsväsen. Det är där vård
              och behandling i första hand ska ske. Det är en viktig markering
              om hur samhället ser på de brott som begås.
            </seg>
          </u>
          <u>
            <seg>
              Redan i dag kan socialtjänsten erbjuda stöd till våldsutövande
              män, men det är i de flesta fall bara de mest motiverade som tar
              det till sig. Vi vet också att kvaliteten på den hjälp och det
              stöd som finns kan variera. Därför är det av yttersta vikt att
              det stöd som erbjuds ska utgå från forskning och beprövad erfarenhet.
            </seg>
          </u>
          <u>
            <seg>
              Vi ser också att det finns en risk att stödet till mannen prioriteras
              före stödet till den våldsutsatta. Resurserna inom socialtjänsten
              är trots allt knappa. Vår bestämda uppfattning är att stödet till
              en förövare aldrig får ske på bekostnad av säkerhet för, skydd
              av och stöd till den våldsutsatta.
            </seg>
          </u>
          <u>
            <seg>
              Genom sitt andra förslag vill regeringen att det i offentlighets-
              och sekretesslagen ska bli möjligt för socialtjänsten och hälso-
              och sjukvården att under vissa förutsättningar lämna uppgifter
              till polisen i syfte att en person inte ska utsätta någon annan
              för vålds ‑ , frids- eller sexualbrott. För oss är det helt centralt
              att den våldsutsatta känner förtroende för och tillit till såväl
              socialtjänst som sjukvård. Att tryggt kunna söka stöd kan många
              gånger vara avgörande för att den våldsutsatta ska kunna få den
              hjälp och det stöd man har rätt till.
            </seg>
          </u>
          <u>
            <seg>
              Vi är oroliga för att konsekvensen skulle kunna bli att förtroendet
              för till exempel socialtjänsten urholkas och att de utsatta inte
              söker hjälp om denna sekretessbrytande bestämmelse används felaktigt.
              Det skulle vara direkt livsfarligt.
            </seg>
          </u>
          <u>
            <seg>
              Det viktigaste är att i första hand stödja våldsutsatta att själva
              anmäla till polisen och att alltid bistå kvinnor och barn med
              skydd mot våldet. För det krävs att vi får ett rättsväsen som
              prioriterar brott i nära relationer och som stöttar kvinnor i
              den juridiska processen , där förövarna blir dömda. Det är här
              de stora hindren för att anmäla finns i dag. Vi vet att man står
              mer eller mindre rättslös. För att våldsutsatta ska våga anmäla
              krävs att de får ett professionellt bemötande och stöd i mötet
              med myndigheter och att de vet att de är garanterade ett stabilt
              skydd.
            </seg>
          </u>
          <u>
            <seg>
              För detta behöver vi ha en urstark socialtjänst som har tillräckligt
              med resurser och kunskap för att ge såväl ett bra bemötande som
              rätt stöd. Det krävs också att de ideella tjej- och kvinnojourerna
              ges alla möjligheter att stötta den våldsutsatta. Det är detta
              vårt utskottsinitiativ handlar om.
            </seg>
          </u>
          <u>
            <seg>
              Fru talman! Att regeringen försöker hitta vägar för att förebygga
              mäns våld mot kvinnor och våld i nära relationer är i grunden
              såklart mycket positivt. Men som jag sa inledningsvis krävs mycket
              större förändringar än så här för att bryta de strukturer som
              ligger bakom våldet. På vägen dit får vi aldrig missa att skyddet
              för dem som blir utsatta alltid måste gå först. Vi får aldrig
              missa att mäns våld mot kvinnor, våld i nära relationer och hedersrelaterat
              våld och förtryck är kriminella handlingar. Vi måste förstå att
              systemet i sig faktiskt förstärker våldet.
            </seg>
          </u>
          <u>
            <seg>
              Just i detta nu står fönstret öppet för att regeringen ska kunna
              genomföra så stora förändringar som krävs för att vi ska nå en
              nollvision för mäns våld mot kvinnor och ge de utsatta allt det
              stöd de behöver. Det är nu det finns en möjlighet att på riktigt
              städa upp om vi ska få ett samhälle som inte sviker kvinnor och
              barn.
            </seg>
          </u>
          <u>
            <seg>
              I dag har vi fått information om att regeringen ska presentera
              ett kraftfullt paket mot mäns våld mot kvinnor och våld i nära
              relationer. Det ser vi verkligen fram emot. Vi förväntar oss att
              regeringen tar chansen att ta till de krafttag som krävs. ”Inte
              en kvinna till” måste betyda något i verklig handling.
            </seg>
          </u>
          <u>
            <seg>
              Vi står bakom alla våra reservationer , men jag yrkar bifall
              endast till reservation 14.
            </seg>
          </u>
          <note>
            Anf. 31 JUNO BLOM (L):
          </note>
          <u>
            <seg>
              Fru talman! Jag har under hela mitt liv känt en enorm stolthet
              över att Sverige är ett av världens mest jämställda länder. Tack
              vare tidigare generationer kan jag uppleva att jag har levt ett
              fritt liv. Men vi kan inte leva på gamla meriter. Vi bär ett enormt
              ansvar för att åtgärda den ständigt pågående pandemi som drabbar
              många kvinnor och barn som utsätts för mäns våld mot kvinnor och
              hedersrelaterat våld och förtryck. Hemmet som ska vara en trygg
              plats har i stället förvandlats till en brottsplats.
            </seg>
          </u>
          <u>
            <seg>
              Hundratals kvinnor har mördats under 2000-talet, trots upprepade
              varningssignaler. Många barn har förlorat en mamma. Samhället
              har svikit genom att blunda gång på gång. Det duger inte. Regeringen
              måste få krisinsikt och börja agera med handlingskraft. Det är
              dags att sätta offren och deras närstående i centrum. De ska ha
              rätt till stöd.
            </seg>
          </u>
          <u>
            <seg>
              Samtidigt måste vi satsa på ett långsiktigt arbete där både polisiära
              åt ­ gärder och förebyggande insatser ingår. Det krävs skärpta
              straff. Det här är allvarlig kriminalitet. Den som utövar våld
              ska dömas, och det är föröva ­ rens livsutrymme som ska begränsas.
              Den som är våldsutsatt ska få sam ­ hällets totala stöd och tillgång
              till frihet. Det ska inte vara som i dag då våldsutsatta kvinnor
              och barn tvingas leva både gömda och glömda.
            </seg>
          </u>
          <u>
            <seg>
              Fru talman! Den kanske allra viktigaste gruppen att prioritera
              är de unga tjejer som drabbas av våld i den första relationen.
              A v tjejer mellan 16 och 24 år uppger 23 procent att de har utsatts
              för våld i en nära relation. Många gånger handlar det om den första
              relationen, och i den blir tjejerna utsatta för våld. Det här
              sätter spår under resten av livet. Unga killar som börjar slå
              måste stoppas tidigt och kraftfullt. Mäns våld mot kvinnor och
              hedersrelaterat våld och förtryck börjar många gånger med killars
              våld mot tjejer.
            </seg>
          </u>
          <u>
            <seg>
              Enligt Ungarelationer.se, som är den nationella stöd- och kunskapsplattformen
              för att motverka våld i ungas relationer, är majoriteten av dem
              som kontaktar dem under 18 år. Det innebär att det handlar om
              barn. Att barn, oftast flickor, blir utsatta för våld i sin partnerrelation
              är oacceptabelt. Nu måste vi politiker agera.
            </seg>
          </u>
          <u>
            <seg>
              Här är det viktigt att inkludera barn och unga som utsätts för
              hedersrelaterat våld och förtryck , där en otillåten relation
              kan leda till att de förs ut ur landet, gifts bort eller utsätts
              för allvarligt våld av familjen. De är totalt oskyddade och rädda
              för att berätta att de utsätts för våld i en relation som familjen
              och släkten inte tillåter dem att ha.
            </seg>
          </u>
          <u>
            <seg>
              Det är obegripligt att regeringen har osynliggjort de unga tjejerna
              och det våld de blir utsatta för av killar i sina partnerrelationer.
              Regeringen måste vidta åtgärder för att till exempel Ungarelationer.se
              ska få långsik ­ tigt stöd och bli en fungerande plattform. Regeringen
              måste agera skyndsamt, och Liberalerna bistår gärna. Vi vill ta
              ansvar.
            </seg>
          </u>
          <u>
            <seg>
              Det är av största vikt att frågor om killars våld mot tjejer
              och våld i ungas partnerrelationer nu fullt ut integreras i genomförandet
              av de lagändringar som propositionen innehåller.
            </seg>
          </u>
          <u>
            <seg>
              Ett annat eftersatt område är våld mot äldre personer. Att förövaren
              som står för övergreppen i de här fallen kan vara en partner men
              också vuxna barn eller en vårdare ökar komplexiteten. Det handlar
              om fysiskt våld, sexuellt våld, ekonomiskt våld, kränkningar och
              vanvård.
            </seg>
          </u>
          <u>
            <seg>
              Kunskapen om äldre som är utsatta för våld är eftersatt. En del
              forskare menar att det är en konsekvens av att frågan faller mellan
              två forsknings- och kunskapsområden. Äldre kvinnor har sällan
              varit i fokus för forskning ­ en om partnervåld mot kvinnor, och
              partnervåld har sällan varit i fokus för forskning om våld mot
              äldre.
            </seg>
          </u>
          <u>
            <seg>
              År 2014 antog regeringen en nationell strategi om våld mot äldre
              personer inom vård och omsorg, men polisens och rättsväsendets
              viktiga roll i sammanhanget uteslöts. Äldres utsatthet för våld
              i nära relationer måste även uppmärksammas i socialtjänstens förebyggande
              arbete.
            </seg>
          </u>
          <u>
            <seg>
              För Liberalernas del är det viktigt att lösningarna blir konkreta
              och verkningsfulla och att de följs upp. Kunskap om upptäckt av
              våld mot alla, oavsett ålder, måste även uppmärksammas av alla
              yrkesgrupper som möter våldsutsatta i sin vardag. Frågor måste
              ställas på rutin. Detta är viktigt för att den sekretessbrytande
              regel som föreslås i propositionen och som vi står bakom ska få
              genomslag i praktiken.
            </seg>
          </u>
          <u>
            <seg>
              Liberalerna välkomnar förslaget att socialnämnden ska verka för
              att personer som utsätter eller har utsatt närstående för våld
              eller andra övergrepp ska ta ansvar och ändra sitt beteende. Vid
              insatser som gäller våldsutövare är det viktigt att insatserna
              riktar sig också till personer under 18 år. För detta finns två
              motiv: dels det självklara att vi måste motverka våld i alla nära
              relationer i alla åldrar, dels att ett destruktivt mönster av
              våldsutövande ofta grundläggs tidigt.
            </seg>
          </u>
          <u>
            <seg>
              För att förebygga på lång sikt måste dock insatser börja redan
              i förskolan, och detta måste få ökad prioritet. Skolor och förskolor
              ska utifrån barnens växande mognad och förståelse informera och
              arbeta aktivt med barn och unga om vad våld är, motverka stereotypa
              könsroller och ta upp vad barnen ska göra om de själva eller någon
              närstående blir utsatta.
            </seg>
          </u>
          <u>
            <seg>
              Barns utsatthet för våld blir synlig då professionella aktivt
              frågar om våld. Barnperspektivet i regeringens förslag behöver
              förtydligas ytterligare. Den som ska tala med ett barn behöver
              ha kunskaper om hur man får barn att känna tillit och skapa r
              förutsättningar för barn att faktiskt kunna och våga komma till
              tals. Det saknas en barnkonsekvensanalys, och ändå säger regeringen
              att man har beaktat barnets bästa i de förslag man lämnat. Det
              duger inte. Utsatta barn har rätt till ett mer grundligt arbete.
            </seg>
          </u>
          <u>
            <seg>
              Nu har vi infört ett barnfridsbrott. Det är ett viktigt steg,
              men regeringen måste skyndsamt ser över situationen när det gäller
              vårdnad, boen ­ de och umgänge för alla de barn som tvingas leva
              eller ha kontakt med en våldsutövande vårdnadshavare. Det är ett
              viktigt steg i det förebyggande arbetet.
            </seg>
          </u>
          <u>
            <seg>
              Vi liberaler står naturligtvis bakom alla våra reservationer,
              men jag väljer att yrka bifall endast till reservation 6.
            </seg>
          </u>
          <note>
            Anf. 32 NICKLAS ATTEFJORD (MP):
          </note>
          <u>
            <seg>
              Fru talman! På riksdagens bord ligger i dag en proposition om
              hur samhället ska kunna förebygga våld i nära relationer eller
              mäns våld mot kvinnor.
            </seg>
          </u>
          <u>
            <seg>
              Vi påminns alltför ofta om den brutala terror som är många utsatta
              barns och kvinnors vardag. För ett antal veckor sedan gick det
              från notiser i tidningen till att toppa riksnyheterna då fem kvinnor
              inom loppet av en vecka mördades av sina närstående eller av sina
              män.
            </seg>
          </u>
          <u>
            <seg>
              Mäns våld mot kvinnor är inget nytt problem i Sverige. Trots
              insatser och skärpta straff tycks samhällets insatser dessvärre
              alltför ofta komma för sent. Inte för att jag vill förringa vikten
              av hårda och kännbara straff för den som misshandlar eller slår
              ihjäl den man sagt sig älska, men inget straff i världen kan reparera
              ett taget liv. Vi behöver förhindra att det sker och straffa dem
              som utövar våldet.
            </seg>
          </u>
          <u>
            <seg>
              Därför är det väldigt efterlängtat att regeringen nu lägger fram
              ett förslag som lägger fokus och ansvar på att förebygga våldet.
              Genom socialtjänstlagen får i förlängningen kommunens socialnämnd
              i uppgift att verka för att personer som utsätter eller har utsatt
              närstående för våld eller andra övergrepp ska ändra sitt beteende.
              Det är ett viktigt förslag.
            </seg>
          </u>
          <u>
            <seg>
              Fru talman! ”Ett barn som får stryk lär sig att slåss.” Så inleder
              författaren och barnrättskämpen Dorothy Low Holte sin dikt eller
              sina tänkvärda ord om barn och barnuppfostran. Uppräkningen avslutas
              med: ”Ett barn som får uppleva trygghet lär sig tilltro” och ”ett
              barn som blir omtyckt och kramat lär sig känna kärlek i världen.”
            </seg>
          </u>
          <u>
            <seg>
              Att som barn växa upp och bevittna våld i sitt hem eller bli
              utsatt för våld är ett enormt övergrepp och ett trauma, men det
              är också att lära sig att slåss och använda våld. Vi vet att barn
              som blir slagna eller bevittnar våld löper en ökad risk att själva
              utsättas för våld och att fara illa på andra sätt.
            </seg>
          </u>
          <u>
            <seg>
              Det kanske allra mest tragiska är att den som slår sitt barn
              eller någon annan närstående i nio fall av tio själv har blivit
              utsatt för våld eller bevittnat våld i hemmet. Lyckas vi inte
              bryta våldsspiralen sviker vi inte bara de barn och kvinnor som
              utsätts för våld i dag, utan vi riskerar också att svika nästa
              generation.
            </seg>
          </u>
          <u>
            <seg>
              Med regeringens förslag tar vi ett viktigt steg för att bryta
              denna spiral. Det handlar om nya befogenheter som att bryta sekretess
              mellan hälso- och sjukvården och socialtjänsten i ärenden för
              att förhindra eller förebygga mäns våld mot kvinnor och barn.
              Socialtjänsten behöver ta ett ökat ansvar för att få den som slår
              att sluta slå.
            </seg>
          </u>
          <u>
            <seg>
              Den som utsätter sin familj för våld ska straffas för det, men
              för att bryta våldsspiralen måste insatser som syftar till att
              ändra beteenden och förhindra återfall sättas in på ett mer strukturerat
              sätt än vad som görs i dag. Det ska inte göras bara av socialtjänsten
              utan även i förskolan, i skolan och i andra delar av samhället.
            </seg>
          </u>
          <u>
            <seg>
              Fru talman! Jag vill slutligen uppmana den som tittar på den
              här debatten eller på annat sätt tar del av den att fundera över:
              Är ditt eget beteende i riskzonen? Har du nära till aggression
              eller vredesutbrott, eller känner du någon som har nära till aggression
              och vredesutbrott? I ett sådant läge bör man söka hjälp.
            </seg>
          </u>
          <u>
            <seg>
              Vi behöver uppmärksamma detta och också påpeka det och förtydliga
              det i vår vardag. Vi måste våga säga till och säga stopp.
            </seg>
          </u>
          <u>
            <seg>
              Genom att ta ansvar för ditt beteende eller dina vänners beteende
              kan du vara med och rädda liv. Det finns insatser. Till exempel
              kan man kontakta en stödlinje som heter Välj att sluta. Den når
              man på telefonnummer 020-555 666.
            </seg>
          </u>
          <note>
            Jag vill avslutningsvis yrka bifall till reservation nummer 1.
          </note>
          <note>
            Anf. 33 Statsrådet MÄRTA STENEVI (MP):
          </note>
          <u>
            <seg>
              Fru talman! Varje gång en kvinna dödas av någon som står eller
              har stått henne nära är det ett fruktansvärt misslyckande. Det
              ska inte få ske. Trots det har sedan millennieskiftet uppskattningsvis
              över 300 kvinnor dödats i Sverige av sin man, exman, pojkvän eller
              expojkvän.
            </seg>
          </u>
          <u>
            <seg>
              Det dödliga våldet är tyvärr bara toppen av ett isberg. I Brås
              senaste kartläggning av brott i nära relationer uppgav var fjärde
              kvinna att hon någon gång under livet utsatts för brott i en nära
              relation.
            </seg>
          </u>
          <u>
            <seg>
              Mäns våld mot kvinnor, våld i nära relationer, hedersrelaterat
              våld och förtryck och våld i ungas relationer måste upphöra. Men
              det är inga nya problem. Det är inga importerade problem. Sedan
              början av 2000-talet har dödligt våld mot kvinnor i nära relationer
              minskat från i genomsnitt 18 fall till 15 fall årligen. Kartläggningar
              från Brottsförebyggande rådet visar att antalet fall minskade
              redan på 1990-talet i jämförelse med 1970-talet.
            </seg>
          </u>
          <u>
            <seg>
              Varför säger jag det? Ska vi nöja oss? Nej. Men det visar att
              det går att förändra, att det går att stoppa våldet och att vi
              måste stoppa våldet.
            </seg>
          </u>
          <u>
            <seg>
              Att vi behöver göra mycket mer för att komma åt våldet blev väldigt
              tydligt när det under bara några veckor tidigare i våras begicks
              flera fruktansvärda dåd. I kölvattnet av dessa dåd fick frågan
              om mäns våld mot kvinnor äntligen den plats i den offentliga debatten
              som den förtjänar. Det är både viktigt och bra.
            </seg>
          </u>
          <u>
            <seg>
              Som jämställdhetsminister välkomnar jag allt engagemang i frågan
              från civilsamhälle, från opinionsbildare och från riksdagens partier.
              Det finns en stor kraft i den frustration och den vrede som vi
              alla känner, och det är nu vårt gemensamma ansvar att omvandla
              den kraften till ett långsiktigt och brett arbete för att få stopp
              på mäns våld mot kvinnor.
            </seg>
          </u>
          <u>
            <seg>
              Fru talman! Det är smärtsamt tydligt att vi behöver göra mer
              för att få stopp på våldet. Så länge en enda kvinna mördas av
              en närstående måste vi göra mer. Men det är inte ett arbete som
              börjar i dag. Det är ett arbete som har pågått länge, och det
              är ett arbete som måste fortsätta till dess att varje kvinna lever
              i trygghet.
            </seg>
          </u>
          <u>
            <seg>
              De senaste åren har regeringen tagit viktiga steg för att utveckla
              arbetet mot mäns våld mot kvinnor, våld i nära relationer och
              hedersrelaterat våld och förtryck. Låt mig nämna några nyckelinsatser.
            </seg>
          </u>
          <u>
            <seg>
              På den nationella nivån har vi avsatt mer pengar än någonsin
              när det gäller stödet till brottsoffer som utsätts för mäns våld
              mot kvinnor. Reger ­ ingen har de senaste åren beslutat om omfattande
              fördelning av statsbidrag till ideella kvinno- och tjejjourer.
              Intentionerna att arbeta långsiktigt mot tydliga mål måste också
              återspeglas i stödet till de civilsamhällesorganisa ­ tioner som
              gör ett så viktigt arbete.
            </seg>
          </u>
          <u>
            <seg>
              Regeringen har också tagit initiativ till att skärpa lagstiftningen
              på flera sätt. Bland annat infördes samtyckeslagen den 1 juli
              2018. Den lagändringen är otroligt viktig, inte minst för att
              den är normerande. Lagen slår tydligt fast det som alltid borde
              ha varit självklart: Sex ska vara frivilligt. Allt annat än ett
              tydligt ja är ett nej och därmed olagligt. Brås genomgång visar
              också att antalet åtal och fällande domar för våldtäkt har ökat
              markant sedan den nya lagstiftningen infördes.
            </seg>
          </u>
          <u>
            <seg>
              Arbetet mot våld måste ske i alla delar av det offentliga. Stödet
              till våldsutsatta måste bli mer jämlikt över landet. Regeringen
              har därför gett myndigheter som träffar många medborgare i uppdrag
              att utveckla metoder för att upptäcka våldsutsatthet. Det gäller
              Arbetsförmedlingen, Försäkringskassan och Migrationsverket med
              stöd av Jämställdhetsmyndigheten och Socialstyrelsen.
            </seg>
          </u>
          <u>
            <seg>
              Regeringen har gjort stora satsningar på Polismyndigheten, och
              den kraftfulla satsningen på att bygga ut Polismyndigheten pågår
              hela tiden.
            </seg>
          </u>
          <u>
            <seg>
              Även länsstyrelserna och deras uppdrag för att förebygga mäns
              våld mot kvinnor är viktigt. Att regeringen nu permanentat deras
              uppdrag ger mycket bättre förutsättningar för ett långsiktigt
              och strategiskt arbete.
            </seg>
          </u>
          <u>
            <seg>
              Regeringen har också växlat upp arbetet mot hedersrelaterat våld
              och förtryck och satsat stora pengar på en rad åtgärder. Bland
              annat inrättar vi ett nationellt kompetenscentrum för arbetet
              mot hedersrelaterat våld och tar krafttag för kompetenshöjning
              i statliga myndigheter.
            </seg>
          </u>
          <u>
            <seg>
              Vi har skärpt lagstiftningen kopplat till hedersrelaterat våld
              och förtryck i flera delar. Det handlar bland annat om en ny straffskärpningsgrund
              vid hedersmotiv, utreseförbud som ska skydda barn från att föras
              utomlands i syfte att ingå barnäktenskap eller att könsstympas
              och ett nytt brott, barnäktenskapsbrott. Det innebär att det är
              straffbart att förmå ett barn att ingå äktenskap.
            </seg>
          </u>
          <u>
            <seg>
              Men det räcker inte. I ett av världens mest jämställda länder
              ska mäns våld mot kvinnor inte vara en del av samhällsbilden.
            </seg>
          </u>
          <u>
            <seg>
              Det pågår sedan en tid tillbaka ett intensivt arbete med ett
              nytt åtgärdsprogram mot mäns våld mot kvinnor, som regeringen
              tidigare har aviserat. Vi behöver kraftsamla med fokus på att
              göra verklig skillnad för dem som utsätts.
            </seg>
          </u>
          <u>
            <seg>
              Jag har tillsammans med justitieminister Morgan Johansson och
              inrikesminister Mikael Damberg också fått statsministerns uppdrag
              att intensifiera arbetet mot mäns våld mot kvinnor. Vi avser att
              inom kort återkom ­ ma med ett kraftfullt paket av insatser.
            </seg>
          </u>
          <u>
            <seg>
              Men, fru talman, det förebyggande arbetet mot våldet är helt
              avgöran ­ de. Vi ska straffa den som slår. Vi ska stötta och hjälpa
              den som har blivit slagen. Men vi måste alltid också hålla ögonen
              på målet: att ingen någonsin ska utsättas för våld i en relation.
              Det första slaget ska aldrig falla, och den som slår ska sluta
              slå.
            </seg>
          </u>
          <u>
            <seg>
              Det förebyggande arbetet handlar om att upptäcka och bryta våldsam
              ­ ma beteenden i tid och förhindra att våldet upprepas. Men vi
              måste också påverka normer och värderingar som tillåter våld och
              övergrepp. Vi vet att normer och beteenden kopplade till traditionell
              maskulinitet har ett samband med motstånd mot jämställdhetsarbete
              och med våldsbeteende.
            </seg>
          </u>
          <u>
            <seg>
              Våldsnormen har till syfte att skapa en maktposition, och den
              uppnås genom att utsätta andra för kränkningar och trakasserier.
              Inte minst metoo-uppropen visade på att vi måste jobba aktivt
              med jämställdhet för att komma åt våld, övergrepp och trakasserier
              och i förlängningen även det dödliga våldet.
            </seg>
          </u>
          <u>
            <seg>
              Jämställdhet är ingenting som löser sig av sig självt. Det blir
              inte minst tydligt i Jämställdhetsmyndighetens rapport som kom
              i vintras och som visade att unga män sticker ut som en grupp
              som ger uttryck för mer köns ­ stereotypa och könskonservativa
              attityder än kvinnor och män i andra åldrar.
            </seg>
          </u>
          <u>
            <seg>
              Och det har betydelse även när det gäller våldet. Män som instämmer
              i könsstereotypa påståenden om kvinnors och mäns roller är mer
              benägna att använda våld än unga män som inte gör det. Att som
              samhälle bidra till att bryta med destruktiva mansnormer spelar
              roll för kvinnors och flickors säkerhet – på riktigt.
            </seg>
          </u>
          <u>
            <seg>
              Fru talman! Den proposition som debatteras här i dag är en viktig
              pusselbit i det sammantagna förebyggande arbetet. Som vi har hört
              tidigare handlar det framför allt om tre bärande delar.
            </seg>
          </u>
          <u>
            <seg>
              För det första: Våld i nära relationer är i hög grad ett upprepningsbrott.
              Risken för att en person som har utsatts för våld i en nära relation
              ska utsättas igen är mycket stor i jämförelse med hur det är vid
              andra typer av brott. För att skydda dem som utsätts för våld
              finns det behov av att rikta insatser till våldsutövarna för att
              förebygga upprepat våld. Vi behöver bryta våldsspiralerna. Det
              är därför så viktigt med den del som innebär att det i socialtjänstlagen
              ska uttalas att det hör till socialnämndens uppgifter att verka
              för att den som utsätter eller har utsatt närstående för våld
              eller andra övergrepp ska ändra sitt beteende. I dag ser det i
              praktiken olika ut i olika kommuner när det gäller om insatser
              ges till personer som utsätter närstående för våld och i vilken
              utsträckning det sker.
            </seg>
          </u>
          <u>
            <seg>
              För det andra: Barn som lever i miljöer där det förekommer våld
              i nära relationer behöver få särskilt stöd. Att erbjuda barn som
              upplever våld från närstående information, råd och stöd – särskilt
              från hälso- och sjukvården – är viktigt för barnet och barnets
              utveckling.
            </seg>
          </u>
          <u>
            <seg>
              Därför föreslår regeringen att det införs en bestämmelse i hälso-
              och sjukvårdslagen och i patientsäkerhetslagen om att barns behov
              av informa ­ tion, råd och stöd särskilt ska beaktas inom hälso-
              och sjukvården om det förekommer våld eller andra övergrepp i
              barnets närhet. Förslaget är en ytterligare pusselbit för att
              skydda barnen och förebygga våld. Det är vik ­ tigt också mot
              bakgrund av att barn som upplever våld från närstående har en
              ökad risk för att senare själv utsättas eller utsätta närstående
              för våld.
            </seg>
          </u>
          <u>
            <seg>
              För det tredje: I propositionen föreslås även att det införs
              en sekretessbrytande bestämmelse som innebär att hälso- och sjukvården
              och socialtjänsten ska kunna lämna uppgifter som rör en person
              till Polismyndigheten när det finns en risk för att den personen
              kommer att begå ett brott mot en närstående som kan ge minst ett
              års fängelse och där uppgiften kan antas bidra till att förhindra
              brottet. Förslaget om en sekretessbrytande bestämmelse kan bidra
              till att allvarligt och dödligt våld i nära relation kan förhindras.
              I dag finns det en risk att viktig information inte når polisen.
              När polisen på ett tidigt stadium får ta del av uppgifter som
              kan förhindra allvarligt våld i en nära relation kan det rädda
              liv.
            </seg>
          </u>
          <u>
            <seg>
              De här förändringarna kommer att spela en viktig roll i det förebyggande
              arbetet, inte minst för att sätta stopp för det grova och dödliga
              våldet. Men de ska ses just som en viktig del i en helhet. Propositionen
              är en pusselbit som läggs till redan vidtagna åtgärder samtidigt
              som vi vet att det kommer att krävas mer av riksdag och regering
              framöver. För som jag inledde med: Så länge en enda kvinna mördas
              av en närstående, så länge en enda kvinna lever i rädsla för sin
              och sina barns säkerhet och så länge ett enda barn i Sverige gömmer
              sig för att slippa se mamma bli slagen har vi mer att göra. Vi
              får aldrig ge oss ; vi får aldrig sluta jobba förrän våldet har
              upphört.
            </seg>
          </u>
          <u>
            <seg>
              Avslutningsvis, fru talman, har regering och riksdag ett mycket
              stort ansvar. Men ska vi på allvar lyckas bryta våldsspiralen
              måste vi också åstadkomma en bred mobilisering mot våldet i hela
              samhället. Det handlar om myndigheter som jobbar tillsammans,
              som hjälps åt och krokar arm. Det handlar om kommuner och regioner
              som lär av varandra och växlar upp arbetet. Men det handlar också
              om fackförbund, idrottsrörelse och religiösa samfund. Det handlar
              om arbetsgivare, bostadsföretag och andra delar av näringslivet
              som mobiliserar i sin fulla bredd och med sin samlade genomslagskraft.
            </seg>
          </u>
          <u>
            <seg>
              Detta kommer att krävas om vi ska lyckas. Jag har den senaste
              tiden mött flera företrädare för organisationer som själva har
              uttryckt att de vill vara med och bidra. Vi kan göra skillnad.
              Vi har sett att våldet kan minska. Men låt mig vara jättetydlig
              och upprepa: Så länge en enda kvinna dödas är det en för mycket.
              Så länge en enda kvinna dödas har vi mer att göra, nu men också
              långsiktigt. Det är det minsta alla de som utsätts faktiskt kan
              förvänta sig av oss.
            </seg>
          </u>
          <note>
            Anf. 34 JOHAN HULTBERG (M) replik:
          </note>
          <u>
            <seg>
              Fru talman! Tack, statsrådet, för ett engagerat inlägg i den
              här synnerligen viktiga debatten!
            </seg>
          </u>
          <u>
            <seg>
              Ministern nämnde i sitt anförande att de väldigt allvarliga brott
              som vi debatterar i dag är upprepningsbrott som ofta begås om
              och om igen av samma förövare mot samma brottsoffer. Vad Miljöpartiet
              vid upprepade tillfällen har gjort är att rösta nej till Moderaternas
              förslag om skärpta straff och tuffare tag mot den här allvarliga
              brottsligheten.
            </seg>
          </u>
          <u>
            <seg>
              Nu säger ministern i sitt anförande i dag och också när hon gästade
              socialutskottet i förmiddags att man ska presentera ett kraftfullt
              paket med åtgärder framåt. Då vill jag naturligtvis fråga om Miljöpartiet
              har bytt fot och i regeringsställning kommer att leverera skärpta
              straff för till exempel grov kvinnofridskränkning, om man kommer
              att säkerställa att det blir obligatorisk häktning vid fler tillfällen
              och om det helt enkelt kommer att bli hårdare tag mot den här
              typen av brottslighet.
            </seg>
          </u>
          <u>
            <seg>
              Det är nämligen i sig, fru talman, en väldigt viktig brottsförebyggande
              åtgärd att säkerställa att de som begår upprepade våldshandlingar
              mot kvinnor och dessutom många gånger också barn faktiskt låses
              in och inte kan begå nya brott.
            </seg>
          </u>
          <u>
            <seg>
              Jag tycker också att det är beklagligt att regeringen har sagt
              nej till exempel vis de 80 miljoner extra till kvinnojourerna
              som vi i Moderaterna föreslog i vår budgetmotion. Det är viktigt
              att stödja det arbetet och säkerställa att det finns tillräckliga
              resurser där.
            </seg>
          </u>
          <u>
            <seg>
              Min fråga är sammanfattningsvis: Vad innebär det kraftfulla paket
              som ministern utlovar här? Det var väldigt få ord om vad det konkret
              skulle innebära.
            </seg>
          </u>
          <note>
            Anf. 35 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Paketet måste jag be att få återkomma om. Det håller
              på att beredas, och jag hoppas att vi kommer att kunna presentera
              det inom mycket kort tid.
            </seg>
          </u>
          <u>
            <seg>
              Vi har redan tidigare aviserat ett antal straffskärpningar, bland
              annat när det gäller grov kvinnofridskränkning, och förbereder
              lagrådsremisser på dessa. Det gäller även förslagen om kontaktförbud.
              Vi har också under tiden i regering genomfört en lång rad straffskärpningar
              inom ett flertal områden, inte minst inom sexualbrottsområdet
              och det som också påverkar den normering som är så viktig för
              att vi ska komma åt roten till det här problemet.
            </seg>
          </u>
          <u>
            <seg>
              Jag delar helt riksdagsledamotens ambition om att låsa in förövarna,
              men det som jag kanske är ännu mer besjälad av är att brotten
              aldrig ska ske. Det går inte att straffa någon förrän ett brott
              har begåtts, och därför tror jag att det är otroligt viktigt att
              vi, vilket nu hanteras i den här propositionen, också har ett
              samtidigt fokus på det förebyggande arbetet så att vi en gång
              för alla får stopp på våldet innan det sker. Sedan ska vi naturligtvis
              straffa förövaren varje gång det ändå sker.
            </seg>
          </u>
          <note>
            Anf. 36 JOHAN HULTBERG (M) replik:
          </note>
          <u>
            <seg>
              Fru talman! Att Miljöpartiet i regeringsställning nu är berett
              att efter många års nej lägga fram skarpa förslag om straffskärpningar
              är en omsvängning som jag naturligtvis välkomnar. Det behövs verkligen,
              inte minst för att skicka en tydlig signal om hur otroligt allvarligt
              samhället ser på den här typen av brottslighet.
            </seg>
          </u>
          <u>
            <seg>
              Vi är naturligtvis helt överens om att vi måste jobba verkligt
              förebyggande och se till att de här brotten aldrig begås. Då kan
              jag tyvärr konstatera, fru talman, att av de förslag som utredningen
              har arbetat fram och som ligger till grund för den proposition
              vi i dag debatterar är det många som regeringen har valt att inte
              gå vidare med. Jag ska inte säga att det blev en tummetott, men
              det blev inte en så omfattande proposition som vi från Moderaternas
              sida hade önskat.
            </seg>
          </u>
          <u>
            <seg>
              Många andra förebyggande åtgärder måste också till. Först och
              främst behöver vi säkerställa att svensk socialtjänst stärks generellt
              sett. Den går som sagt många gånger på knäna ute i Sveriges 290
              kommuner, och det är viktigt att stärka den.
            </seg>
          </u>
          <u>
            <seg>
              Vi tror också att det behövs en nationell handlingsplan när det
              gäller stöd till barn som är brottsutsatta. En sådan handlingsplan
              ska ha särskilt fokus på att förebygga och motverka hot om våld,
              våld och övergrepp på barn, och i det arbetet behöver man bygga
              vidare på den väldigt framgångsrika modellen med barnahus som
              finns runt om i Sverige och som är en viktig åtgärd för att ge
              barnet bästa möjliga stöd.
            </seg>
          </u>
          <u>
            <seg>
              Andra och mer rättsliga åtgärder som behövs och som vi moderater
              driver på för är ytterligare straffskärpningar när det gäller
              sexualbrott men också att polisen får bättre möjligheter att utreda
              de här brotten, till exempel att man kan få lov att förhöra en
              minderårig, en person som är under 15 år, även om vårdnadshavarna
              inte gett sitt samtycke. Polisen ska inte heller vara skyldig
              att underrätta vårdnadshavarna om att man har haft ett förhör
              med en minderårig.
            </seg>
          </u>
          <u>
            <seg>
              Är det här åtgärder och förslag som även Miljöpartiet och regeringen
              kan ställa sig bakom? Det vore viktiga förändringar för att ytterligare
              stärka skyddet av utsatta barn och våldsutsatta kvinnor.
            </seg>
          </u>
          <note>
            Anf. 37 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Jag välkomnar det stora engagemang som riksdagsledamoten
              visar i frågorna. Efter många år av relativt ointresse i den nationella
              debatten tror jag, som jag sa i talarstolen, att det är oerhört
              viktigt med det enorma engagemang som just nu finns från riksdagens
              alla partier och att vi nu får det här fokuset även på mäns våld
              mot kvinnor och inte bara på mäns våld mot män. Jag välkomnar
              verkligen detta.
            </seg>
          </u>
          <u>
            <seg>
              Jag är också glad över den förskjutning som jag tycker är tydligare
              än Miljöpartiets, nämligen Moderaternas bejakande av det förebyggande
              arbetet. Det välkomnar jag.
            </seg>
          </u>
          <u>
            <seg>
              Jag vill särskilt peka på den nationella strategi som rör våld
              mot barn, som en utredare har börjat arbeta med. På så sätt ska
              vi få det samlade arbete runt våldsutsatta barn som behövs för
              att få fram mer effektiva åtgärder. I övrigt återkommer vi med
              mer förslag inom området. Den här propositionen är ett viktigt
              steg, men långt ifrån hela arbetet. Den jackar i tidigare åtgärder,
              och fler åtgärder kommer att läggas till i propositionen. Men
              den här propositionen är en viktig pusselbit i det arbetet.
            </seg>
          </u>
          <note>
            Anf. 38 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! Jag är också glad över statsrådets engagemang. Nu
              kommer vi att se fram emot ett åtgärdspaket som svarar mot engagemanget.
              I det åtgärdspaketet är det nödvändigt att det finns ett rejält
              stöd till det civila samhällets organisationer.
            </seg>
          </u>
          <u>
            <seg>
              Det var kvinnojourerna som var först med att ge stöd till kvinnor
              som utsatts för våld av sina män. Det var inte det offentliga.
              Om det inte hade funnits kvinnojourer och tjejjourer genom åren
              hade kvinnorna stått helt ensamma. Jag är helt säker på att vi
              behöver deras engagemang också i fortsättningen även om det offentliga
              bygger upp sitt stöd både vad gäller att använda repressalier,
              frihetsberöva den som begår brott, och vad gäller förebyggande
              insatser. Det är det offentligas uppdrag. Men det är fortfarande
              mycket som det civila samhället behöver bidra med.
            </seg>
          </u>
          <u>
            <seg>
              På vilket sätt tänker sig statsrådet att stödet ska vara? Jourerna
              är förstås glada över resurser, men de kommer inte alltid på rätt
              sätt. De kommer hastigt, de är inte långsiktiga och de utformas
              ibland på ett sätt som gör det omöjligt att använda dem. Hur vill
              statsrådet arbeta med den frågan?
            </seg>
          </u>
          <u>
            <seg>
              Sedan har vi just socialtjänstens arbete. Jag gläds förstås över
              den proposition som vi behandlar i dag och som, såvitt jag kan
              bedöma, kommer att få riksdagens stöd. Men det kommer att vara
              nödvändigt att socialtjänsten också får ett rejält stöd för att
              kunna utföra sitt arbete. Socialtjänsten är underbemannad i dag.
              Det råder kompetensbrist även i socialtjänsten. Man behöver helt
              enkelt mer tid med varje klient. Hur tänker statsrådet om det?
            </seg>
          </u>
          <u>
            <seg>
              Tidigare i diskussionen var det en ledamot som ansåg att regeringen
              hade gjort lagen lagom luddig så att den inte skulle användas.
              Därför var risken att man inte skulle tillämpa socialtjänstlagen
              5 kap. 11 §, som hand ­ lar om stöd till våldsutsatta kvinnor.
              Jag vill gärna höra hur statsrådet ser på den frågan. Är lagen
              skriven lagom luddigt, eller är det tänkt att den ska vara skarp
              och användas?
            </seg>
          </u>
          <note>
            Anf. 39 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Under många år, de senaste fem åren, har vi ökat
              stödet till kvinno- och tjejjourerna med omkring 400 procent.
              Det är mycket mer pengar än tidigare. Men det är helt riktigt
              att det efterfrågas en större långsiktighet i arbetet, och det
              är något som vi tar på stort allvar och tittar på.
            </seg>
          </u>
          <u>
            <seg>
              Ledamoten nämner att pengarna inte alltid kan användas till det
              man önskar. Vi har inte möjlighet att av sätta pengar direkt till
              de skyddade boendena på grund av statsstödsreglerna. Det är något
              som vi i Regeringskansliet har arbetat med mycket för att hitta
              en lösning. Det som däremot kommer att läggas fram är en lagrådsremiss
              som syftar till en förenklad upphandling och större möjligheter
              att för sociala tjänster inte använda lagen om offentlig upphandling.
              På så sätt ska det bli en bättre långsiktighet för kvinnojourerna.
              Deras arbete är ovärderligt, vill jag understryka.
            </seg>
          </u>
          <u>
            <seg>
              Socialtjänsten har haft, och har, en utmanande situation. Det
              är också där för regeringen och riksdagen har skjutit till mycket
              extra resurser till kommunerna, för att de bland annat ska kunna
              arbeta med socialtjänsten. Socialtjänsten ligger under kommunerna,
              och jag hoppas och tror att många kommuner prioriterar socialtjänsten
              högt i sina budgetar och kommer att fortsätta att göra det. Till
              propositionen har det också aviserats pengar för att kunna hantera
              det utökade uppdraget.
            </seg>
          </u>
          <u>
            <seg>
              Precis som andra har varit inne på är balansen mellan stödet
              till våldsutsatta och stödet till våldsutövare i lagstiftningen
              – hur man uttrycker sig – viktigt för att det ska vara tydligt
              att det inte finns en prioritering mellan dessa som slår till
              våldsutövarens fördel.
            </seg>
          </u>
          <note>
            Anf. 40 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! Jag tackar för svaret, statsrådet.
            </seg>
          </u>
          <u>
            <seg>
              Detta innebär ändå att alla idéburna och ideella krafter kan
              förvänta sig bättre förslag i höstens proposition. Det vore välkommet.
              De vill se en långsiktighet, och de vill också se statligt stöd
              som är användbart för organisationerna.
            </seg>
          </u>
          <u>
            <seg>
              Under lång tid har det offentliga inte förstått sig på det civila
              samhället. I efterhand får man försöka rätta till. Jag vill därför
              understryka vikten av att man har en tät och nära dialog med de
              ideella krafterna och de idéburna verksamheterna. Det är de som
              närmast möter de våldsutsatta kvinnorna och deras barn. De vet
              hur stödet bör vara. De är känselspröten som vi behöver, och de
              behöver se att stödet finns där också långsiktigt.
            </seg>
          </u>
          <u>
            <seg>
              På samma sätt måste socialtjänsten få bättre möjlighet att verka
              fram ­ över. Den har ett gigantiskt uppdrag, och inte minst ett
              värdefullt områdes ­ ansvar. Den ska se till sitt geografiska
              områdes verksamhet och till att människor kan utvecklas och ha
              ett gott liv. Just kvinnor som är utsatta för våld av sina närstående
              saknar den frihet vi tar för given. Det bör vara ett grunduppdrag
              för socialtjänsten att göra detta arbete, men den måste också
              ha de resurser som krävs.
            </seg>
          </u>
          <u>
            <seg>
              Jag förutsätter att statsrådet är intresserad av att de lagar
              som läggs fram förverkligas och genomförs. Det gäller också de
              delar som ska verka förebyggande. Jag förutsätter att de inte
              är tillkomna för att minska ned något annat utan för att medverka
              till – vara en pusselbit för – att förstärka helheten. Från riksdagens
              sida vill vi vara noga med att det riksdagen bestämmer också blir
              verklighet – därav vårt tillkännagivande i dag.
            </seg>
          </u>
          <note>
            Anf. 41 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Vi är överens om vad vi vill se av lagstiftningen.
              Skillnaden här ligger i vilket uttryck vi använder i den nya propositionen.
              Vi har eftersträvat en balans för att socialtjänsten inte ska
              tolka det som att regeringen eller riksdagen avser en prioritering
              av våldsutövare över våldsutsatta. Därför har vi valt att använda
              samma begrepp för att det ska vara tydligt att det inte finns
              någon prioritering dem emellan. Det är anledningen till den ståndpunkten,
              och vi vidhåller den.
            </seg>
          </u>
          <u>
            <seg>
              Jag är glad över att vi har en samsyn. Jag upplevde stor samsyn
              med socialutskottet tidigare i dag, och jag upplever en stor samsyn
              i kammaren kring vikten av dessa frågor och vikten av att få det
              förebyggande arbetet på plats så att våldet inte ska ske över
              huvud taget. I den bästa av världar blir våra straffskärpningar
              obsoleta för att brotten inte begås. Jag vågar inte tro att det
              händer i morgon, men det är ett mål som vi alla bör ha för ögonen.
            </seg>
          </u>
          <note>
            Anf. 42 MAJ KARLSSON (V) replik:
          </note>
          <u>
            <seg>
              Fru talman! Först vill jag tacka Märta Stenevi för att hon personligen
              har deltagit i dagens debatt och för hennes deltagande i socialutskottets
              möte i dag. Jag tror att vi har en samsyn i många frågor, vilket
              jag tycker är mycket positivt.
            </seg>
          </u>
          <u>
            <seg>
              Den regering som Stenevi är en del av är i färd med att genomföra
              marknadshyror. Det är ett historiskt skifte som skulle innebära
              enorm t öka ­ de hyreskostnader. Både Stenevi och jag är medvetna
              om att ekonomi och bostad är två stora hinder för att lämna en
              våldsam relation.
            </seg>
          </u>
          <u>
            <seg>
              Vad är statsrådets svar till dem som nu riskerar att bli bokstavligt
              talat inlåsta i en betydligt värre bostadssituation?
            </seg>
          </u>
          <note>
            Anf. 43 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Då ska jag börja med att återigen i den här kammaren
              vara oerhört tydlig: Det förslag eller den skrivning som finns
              i januariavtalet innebär inte marknadshyror. Det innebär ingen
              förändring av hyresmodel ­ len eller hyressättningsmodellen för
              de 3 miljoner hushåll som eventuellt är rädda för att deras hyror
              kommer att chockhöjas, som jag vet att leda ­ motens parti vid
              flera tillfällen har uttryckt det som.
            </seg>
          </u>
          <u>
            <seg>
              Det förslag som ligger på regeringens bord handlar om fri hyressättning
              vid nyproduktion om den som bygger väljer att använda den modellen
              i samråd med hyresgästen.
            </seg>
          </u>
          <u>
            <seg>
              Sedan finns det delar i det förslag som utredaren har lagt fram
              som går förbi det som är överenskommet i januariavtalet och som
              vi kommer att behöva titta vidare på.
            </seg>
          </u>
          <u>
            <seg>
              Kopplingen till den här debatten är möjligheten att flytta och
              hitta en bostad när man behöver lämna ett destruktivt förhållande.
              Det här är en del av den utredning om socialt hållbar bostadsförsörjning
              som Karolina Skog har på sitt bord som utredare och som bland
              annat syftar till att se över dels ansvarsfördelningen mellan
              stat och kommun och dels hur kö ­ systemen fungerar och hur förturssystem
              skulle kunna fungera.
            </seg>
          </u>
          <u>
            <seg>
              Jag hoppas och tror att vi kommer att kunna få förslag på plats
              som hjälper även den här gruppen så att den får lättare att ta
              sig in på bostadsmarknaden.
            </seg>
          </u>
          <u>
            <seg>
              Jag såg inte riktigt debatten om marknadshyror komma här och
              nu, men jag vill understryka igen för de 3 miljoner hushåll som
              sitter med ett kontrakt i dag: Förslaget kommer inte att påverka
              hyressättningen i det befintliga beståndet över huvud taget.
            </seg>
          </u>
          <note>
            Anf. 44 MAJ KARLSSON (V) replik:
          </note>
          <u>
            <seg>
              Fru talman! Ja, det kan verka som en långsökt koppling. Jag kan
              i någon mening förstå det. Samtidigt är det här en av de absolut
              största utmaningarna vi möter när vi pratar om mäns våld mot kvinnor.
              Det handlar alltså om möjligheten att lämna bostaden och även
              om möjligheten att få en ny bostad. Ekonomin och bostaden är dessutom
              två våldsmedel som används väldigt aktivt, vilket jag vet att
              statsrådet är medveten om.
            </seg>
          </u>
          <u>
            <seg>
              Precis som statsrådet säger är förslaget om marknadshyror inte
              föremål för den här debatten. Vi har olika uppfattning om vilka
              konsekvenser det kommer att få. Men jag tycker att det är otroligt
              viktigt att man gör en ordentlig konsekvensanalys av vilka effekter
              ett sådant här förslag skulle få just för dem som blir våldsutsatta.
            </seg>
          </u>
          <u>
            <seg>
              Det här gäller egentligen all lagstiftning vi har. Man måste
              se på den utifrån vilka konsekvenser den faktiskt får för dem
              som drabbas absolut hårdast.
            </seg>
          </u>
          <u>
            <seg>
              Min följdfråga blir därför: Har man gjort en konsekvensanalys
              utifrån de personer som är våldsutsatta av förslaget om marknadshyror
              som regeringen tänker lägga fram?
            </seg>
          </u>
          <note>
            Anf. 45 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Jag ska börja med att ge riksdagsledamoten rätt i
              en sak, och det är hur oerhört viktig bostadsfrågan är för den
              som utsätts för våld.
            </seg>
          </u>
          <u>
            <seg>
              Det är också viktigt att arbetet med jämställda livsinkomster
              fortsätter. Den kommission som är tillsatt ska lämna sitt betänkande
              strax efter nyår. Det är otroligt viktigt att vi får fram förslag
              om hur vi kan jämna ut livs ­ inkomsterna mellan män och kvinnor
              för att fler ska ha en egen ekonomi, en stark ekonomi, och därmed
              den frihet som det innebär att kunna välja att gå, att kunna hitta
              en ny bostad, att veta att man kan försörja sina barn på egen
              hand utan att behöva ta risken att gå tillbaka till en förövare
              för att man inte klarar sin ekonomi.
            </seg>
          </u>
          <u>
            <seg>
              Här måste samhället finnas och ta emot. Det måste finnas ett
              bostadsbidragssystem som fungerar. Det måste finnas ett barnbidragssystem
              som fungerar. Man ska inte för att man har uppehållstillstånd
              och inte medborgarskap kunna hamna i en situation där man som
              ensamstående plötsligt får så låga inkomster att man inte kan
              försörja sig eller skaffa en bostad.
            </seg>
          </u>
          <u>
            <seg>
              Vi måste fortsätta arbeta med investeringsstöden för att få fram
              hyresrätter med rimliga hyror. Men de billigaste lägenheterna
              finns fortfarande i det befintliga beståndet. Och, för att svara
              på ledamotens fråga, det beståndet påverkas inte av det förslag
              som ligger på regeringens bord.
            </seg>
          </u>
          <u>
            <seg>
              Däremot behöver vi få fram förslag om hur vi underlättar inträdet
              på bostadsmarknaden för dem som har låga inkomster. Det kan vara
              våldsutsatta kvinnor, som ofta lämnar väldigt mycket bakom sig
              för att kunna gå. Det är en extremt viktig fråga, och vi hoppas
              få fram förslag under det närmaste året.
            </seg>
          </u>
          <note>
            Anf. 46 JUNO BLOM (L) replik:
          </note>
          <u>
            <seg>
              Fru talman! Jag har en fråga eller kanske en lösning på problemet
              som ni precis debatterade.
            </seg>
          </u>
          <u>
            <seg>
              Kompotten är ett nätverk som vi byggde upp på Länsstyrelsen Östergötland
              när jag hade min tjänst där i nationella kompetensteamet. När
              jag slutade på länsstyrelsen hade 67 kommuner avtal sins emellan
              för att personer som hade skyddsskäl och inte kunde bo kvar i
              sin hemkommun precis som statsrådet var inne på skulle kunna få
              förtur till lägenhet, skola, barnomsorg, sjukvård och alla de
              delarna. Första månaden var man fortfarande skriven i sin hemkommun
              för att det inte skulle uppstå några svårigheter. Det kan ju finnas
              närstående, släktingar eller så. Men efter en månad gick det över
              i detta.
            </seg>
          </u>
          <u>
            <seg>
              Under alla de år jag jobbade där byggde vi upp det här nätverket.
              När det blev relativt stort tog jag kontakt med regeringen och
              ställde frågan om man hade möjlighet att stödja det här arbetet,
              som vi gjorde vid sidan av alla de uppdrag vi hade.
            </seg>
          </u>
          <u>
            <seg>
              Vi fick aldrig någon respons. Det var inte statsrådet Stenevi
              som var statsråd då, utan det var Åsa Regnér och sedan statsrådet
              Stenevis företrädare.
            </seg>
          </u>
          <u>
            <seg>
              Jag tänker att här har vi en möjlig lösning. Det är ett redan
              uppbyggt system som nu är på väg att falla sönder men som man
              med rätt insatser skulle kunna få igång igen. Det hade en otroligt
              bra effekt. Kommuner hör nu av sig till mig i förtvivlan över
              att det inte finns.
            </seg>
          </u>
          <u>
            <seg>
              Jag undrar om statsrådet Stenevi är beredd att vidta åtgärder
              för att lösa det hon var inne på som en viktig del i det här med
              bostadsfrågan.
            </seg>
          </u>
          <note>
            Anf. 47 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Jag är alltid beredd att titta på bra förslag för
              att lösa problem inom det här området. Jag vet för lite om det
              här specifika projektet för att kunna säga vare sig bu eller bä
              om vad som har sagts och inte sagts tidigare. Det skulle jag behöva
              ta reda på.
            </seg>
          </u>
          <u>
            <seg>
              Däremot är den generella frågan om vilka bostadsförmedlingar
              som finns, vilka köer som finns och hur man ska hantera dem och
              hur man ska hantera personer i stort behov av bostad i förturssystem
              en av de delar som utredningen om socialt hållbar bostadsförsörjning
              ska titta på. Förutom att jag ska sätta mig in i den fråga som
              Juno Blom ställer till mig vill jag säga att jag hoppas att vi
              ska få fram bra förslag även från den utredningen, som kanske
              rör fler grupper än den här. Framför allt ska den titta på ett
              sammanhållet system för socialt hållbar bostadsförsörjning i landet.
            </seg>
          </u>
          <note>
            Anf. 48 JUNO BLOM (L) replik:
          </note>
          <note>
            Fru talman! Tack, statsrådet Stenevi, för intresset!
          </note>
          <u>
            <seg>
              Jag tror att det är viktigt att se att när det gäller att man
              tvingas flytta är bostadsfrågan en väldigt liten del, om än viktig.
              Sedan handlar det om systemet som helhet, och det är där de här
              avtalen kommer in. Men kommunerna måste också inse och förstå
              att de får stöd för att vissa flyttar så att de blir benägna att
              ta emot och göra alla de andra insatserna. Jag åter ­ kommer gärna
              till det, och jag har hur mycket material som helst kopplat till
              det.
            </seg>
          </u>
          <u>
            <seg>
              Jag tänker också ställa en fråga kopplad till pandemin och den
              ofrihet och utsatthet som den har medfört.
            </seg>
          </u>
          <u>
            <seg>
              Man har tagit fram studier i andra delar av framför allt Europa
              där man har tittat på hur det här har påverkat våld mot kvinnor
              och barn. I Sverige har vi fått viss information från civilsamhället,
              från barnrättsorganisatio ­ ner, men jag har inte sett att det
              gjorts någon sammantagen bedömning från regeringens sida. Jag
              tänker att det är viktigt utifrån att vi nu har för ­ stärkt civilsamhället
              med medel.
            </seg>
          </u>
          <u>
            <seg>
              Jag är av den uppfattningen att när samhället öppnar upp kommer
              vi tyvärr att få se vilka fruktansvärda konsekvenser det här har
              fått. Då är det viktigt att vi inte hamnar på efterkälken utan
              att vi tillsammans ser till att rusta civilsamhället men självklart
              också myndigheterna för att de ska kun ­ na finnas till hands
              och ta emot de fruktansvärda konsekvenserna av att våldet kunnat
              eskalera och även starta i samband med den ökade utsattheten.
            </seg>
          </u>
          <u>
            <seg>
              Hur ser statsrådet på detta?
            </seg>
          </u>
          <note>
            Anf. 49 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Jag delar väldigt mycket riksdagsledamotens oro i
              den här frågan. Som ledamoten också påpekar är det framför allt
              från barnrätts ­ organisationerna som vi får de här tydliga signalerna.
              När vi pratar med kvinno- och tjejjourerna säger de att förfrågningarna
              inte har ökat så mycket. De kommuner som jag har haft samtal om
              detta med har heller inte sett den stora ökning som vi hade kunnat
              förvänta oss. Den tragiska sannolikheten i detta är just att pandemin
              har gjort det svårare att lämna.
            </seg>
          </u>
          <u>
            <seg>
              Det som vi däremot hör från barnen är en ökad utsatthet för våld
              i hemmet, en ökad oro, ökad ohälsa och ökad psykisk ohälsa. Det
              är en oerhörd press på de här barnen.
            </seg>
          </u>
          <u>
            <seg>
              Jag delar oron över att vi när samhället börjar öppna upp kommer
              att få effekten att väldigt många behöver stöd på samma gång.
            </seg>
          </u>
          <u>
            <seg>
              Än så länge har vi en beredskap för detta. Vi följer det noga,
              och än så länge tror jag att vi har tillsatt tillräckliga resurser.
              Men jag tror att det måste finnas en beredskap för att följa utvecklingen,
              för det här är en oro framåt.
            </seg>
          </u>
          <u>
            <seg>
              Slutligen vill jag bara passa på att tacka ledamoten Juno Blom
              för allt det arbete som hon under väldigt många år har gjort på
              det här området, och som är väldigt viktigt för det som vi nu
              gör framåt.
            </seg>
          </u>
          <u>
            <seg>
              Som sagt: Det vi gör i dag är varken det första eller det sista
              som vi behöver göra. Men allt det som ledamoten i sin tidigare
              gärning har åstadkommit, drivit och gjort är en viktig bas för
              allt arbete som kommer att behöva göras framåt. Jag vill därför
              passa på att här i kammaren tacka så mycket för det arbetet.
            </seg>
          </u>
          <note>
            Anf. 50 LINDA LINDBERG (SD) replik:
          </note>
          <u>
            <seg>
              Fru talman! Jag tackar statsrådet för att hon deltar i debatten
              i dag.
            </seg>
          </u>
          <u>
            <seg>
              Jag hörde att statsrådet var inne på just barnperspektivet. Vi
              debatterar ju faktiskt förebyggande åtgärder mot våld i nära relationer,
              och mitt i det här våldet befinner sig allt som oftast faktiskt
              barn.
            </seg>
          </u>
          <u>
            <seg>
              Under 2018–2019 bodde 6 200 barn och 6 500 kvinnor minst en natt
              på ett skyddat boende. Skyddat boende som insats är i dag inte
              reglerat i socialtjänstlagen, utan barn följer med som medföljande.
              Det gör i någon mening att socialtjänsten inte har möjlighet att
              följa upp och att det skyddade boendet inte heller har någon befogenhet
              att föra dokumentation, stödja, hjälpa och finnas till hands för
              barnet, vilket jag ur ett barnrättsperspektiv kan tycka faktiskt
              är en brist.
            </seg>
          </u>
          <u>
            <seg>
              Förmågan i de olika skyddade boendena ser olika ut. En del skyddade
              boenden har ganska mycket insatser och stöd till barn, medan andra
              inte har det alls. Det gör att jämlikheten ser väldigt olika ut,
              trots att alla barn egentligen har samma behov och behöver ha
              samma förutsättningar för stöd och hjälp.
            </seg>
          </u>
          <u>
            <seg>
              Jag vill ställa frågan till Stenevi om hon är beredd att titta
              på att man i det fall ett barn följer med en vuxen som medföljare
              också tar ett beslut om barnet.
            </seg>
          </u>
          <note>
            Anf. 51 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Det pågår mycket beredning av olika förslag från
              flera olika utredningar som rör skyddade boenden och hur de situationerna
              ska omhändertas. Mitt mycket korta svar är egentligen samma som
              till Liberalernas Juno Blom, att jag alltid är beredd att titta
              på och överväga de förslag som kommer fram.
            </seg>
          </u>
          <u>
            <seg>
              I dagsläget har vi inget färdigt förslag på hur det här ska lösas.
              Men det pågår beredning av flera förslag som jag hoppas att vi
              i någon form ska kunna ta vidare; i vilken form vågar jag däremot
              inte svara på i dag.
            </seg>
          </u>
          <note>
            Anf. 52 LINDA LINDBERG (SD) replik :
          </note>
          <u>
            <seg>
              Fru talman! Tack, statsrådet, för svaret! Många skyddade boenden
              efterfrågar mer kontakt och diskussion med socialtjänsten och
              också möj ­ ligheten att lämna över uppgifter till socialtjänsten.
              Det är också många barn som flyttar mellan olika skyddade boenden,
              vilket gör att till exempel skolgång bryts och man trillar in
              på olika skolor. Det är väldigt svårt för respektive skolenhet
              att faktiskt göra någon form av uppföljning och kunna stödja barnet
              i skolgången, vilket också är väldigt viktigt.
            </seg>
          </u>
          <u>
            <seg>
              I de intervjuer som Bris har gjort med barn som bor på skyddade
              boenden framkommer det ofta att barnen tycker att det är orättvist
              och märkligt att de ska behöva flytta från hem, kompisar, skola
              och bostad och att förövaren ska få bo kvar hemma. Därför har
              vi föreslagit, vilket många utredningar också gör, att kommunerna
              ska tillhandahålla ett boende för förövaren. Tittar statsrådet
              på en sådan lösning? Skulle det kunna vara ett alternativ för
              att även där tillgodose barnets behov i större utsträckning även
              vad man faktiskt gör i dag?
            </seg>
          </u>
          <note>
            Anf. 53 Statsrådet MÄRTA STENEVI (MP) replik:
          </note>
          <u>
            <seg>
              Fru talman! Att i större utsträckning kunna flytta på förövaren
              snarare än den våldsutsatta tror jag att vi är många som är besjälade
              av. De kontaktförbudsskärpningar som regeringen har lagt fram
              syftar bland annat till att begränsa tillgången till den gemensamma
              bostaden och att göra det möjligt att redan som en förstahandsåtgärd
              använda elektronisk fotboja vid ett kontaktförbud.
            </seg>
          </u>
          <u>
            <seg>
              Sedan behöver vi hålla väldigt noga reda på att vi inte utsätter
              den våldsutsatta eller familjen för en ökad risk, utan att dimensionen
              alltid finns med att man får leva i skydd.
            </seg>
          </u>
          <u>
            <seg>
              När det gäller barnens situation delar jag absolut väldigt starkt
              oron och sorgen över de barn som tvingas bryta upp flera gånger,
              inte minst när man tvingas flytta gång på gång på grund av att
              uppgifter röjs och på grund av att förövaren hittar familjen.
              Här har vi gett ett uppdrag för att stärka kunskapen hos de yrkesutövare
              och myndigheter som möter våldsutsatta och hanterar uppgifterna
              för att skyddade uppgifter inte ska röjas. Det sker fortfarande
              alltför ofta, och det är ett stort problem. Varje gång det händer
              är en gång för mycket.
            </seg>
          </u>
          <u>
            <seg>
              Jag hoppas att vi ska komma framåt så att personuppgifter inte
              röjs, utan att barnen ska få en möjlighet att starta om sina liv
              i lugn och ro och utan att kunna bli hittade av en förövare. Flera
              av förslagen syftar just till detta. Det är ett otroligt viktigt
              perspektiv att ha med att barns hela liv ställs på huvudet i den
              här situationen.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 juni.)
          </note>
          <note>
            § 8 Kompletterande bestämmelser till EU:s cybersäkerhetsakt
          </note>
          <note>
            Försvarsutskottets betänkande 2020/21:FöU6
          </note>
          <note>
            Kompletterande bestämmelser till EU:s cybersäkerhetsakt (prop.
            2020/21:186)
          </note>
          <note>
            föredrogs.
          </note>
          <note>
            Anf. 54 PÅL JONSON (M):
          </note>
          <u>
            <seg>
              Fru talman! Arbetet med att stärka Sveriges cybersäkerhet måste
              öka och intensifieras. Vår beredskap är inte alls tillräckligt
              god på det här området.
            </seg>
          </u>
          <u>
            <seg>
              I Global Cybersecurity Index, som kanske är världens största
              interna ­ tionella mätning, placerade sig Sverige förra året på
              plats nummer 32, och i år kommer vi på plats 43 när man utvärderar
              svensk cybersäkerhet i en internationell jämförelse. Det är inte
              gott nog för ett av världens mest di ­ gitaliserade länder.
            </seg>
          </u>
          <u>
            <seg>
              I dag lägger vi förhoppningsvis en pusselbit på plats genom införandet
              av de kompletterande bestämmelserna till EU:s cybersäkerhetsakt.
              Målet med EU:s cybersäkerhetsakt, fru talman, är ju att höja cybersäkerheten
              inom hela EU. Det är viktigt. Ingen kedja är som bekant starkare
              än sin svagaste länk.
            </seg>
          </u>
          <u>
            <seg>
              Vi eftersträvar alla att skapa en gemensam inre digital marknad,
              och då måste lägstanivån bland alla medlemmar inom EU höjas.
            </seg>
          </u>
          <u>
            <seg>
              I sak föreslår försvarsutskottet i sitt betänkande att CSEC vid
              FMV utses till nationell myndighet för cybersäkerhetscertifiering
              och att CSEC även får tillsynsansvaret för denna certifiering.
            </seg>
          </u>
          <u>
            <seg>
              Moderaterna välkomnar att CSEC och FMV utses till certifieringsmyndighet.
              Dock anser vi att det hade varit mer resurseffektivt om själva
              tillsynsuppdraget hade lagts på MSB, och det finns två skäl för
              detta. För det första pekar FMV självt på att det är motsägelsefullt
              att CSEC både ska ha certifieringsansvar och utöva tillsyn över
              sin modermyndighet. För det andra har MSB redan en uppbyggd fältorganisation
              för tillsyn av cybersäkerhet, vilket FMV saknar.
            </seg>
          </u>
          <u>
            <seg>
              Fru talman! Det råder en skriande kompetensbrist på informations-
              och cybersäkerhetområdet i Sverige. Vissa branschorganisationer
              säger att det saknas upp till 70 000 personer. Då måste myndigheter
              och offentlig för ­ valtning jobba resurseffektivt och smart,
              men i Sverige har vi tyvärr en tendens att sprida ut våra resurser
              inom cybersäkerhet på många olika myndigheter och departement.
              Vi brukar säga att det finns minst fyra ministrar och åtta myndigheter
              som jobbar med cybersäkerhet, och det riskerar att skapa kraftsplittring
              och utarmning av kompetens inom en så trång sektor som cybersäkerhet.
            </seg>
          </u>
          <u>
            <seg>
              Fru talman! Dagens beslut är också ett symtom på en annan trend
              inom cybersäkerheten i Sverige , nämligen att det är EU-samarbetet
              som driver mycket av vårt cybersäkerhetsarbete. Det var EU som
              genom NIS-direkti ­ vet tvingade Sverige att som sista land inom
              unionen upprätta en informa ­ tions- och cybersäkerhetsstrategi.
              Det var EU som krävde att Sverige skul ­ le införa obligatorisk
              incidentrapportering, trots att en svensk utred ­ ning föreslog
              detta redan 2001. Det var även EU som såg till att Sverige utveck
              ­ lade ett sektorsystem för högre informationssäkerhet i samhällsvik
              ­ tiga tjänster.
            </seg>
          </u>
          <u>
            <seg>
              Fru talman! Vi har i dag ett växande gap mellan digitalisering
              och cybersäkerhet. För varje ny enhet som digitaliseras skapas
              nya ytor som kan angripas av förövare, men säkerhetsarbetet går
              inte i samma takt som digitaliseringen.
            </seg>
          </u>
          <u>
            <seg>
              Vi ser hur hoten, riskerna och sårbarheterna på cyberområdet
              ökar. Framför allt ökar de avancerade statssanktionerade angreppen
              mot Sverige i styrka och omfattning.
            </seg>
          </u>
          <u>
            <seg>
              Problemet har också förstärkts under pandemin eftersom många
              jobbar på distans med osäker kryptering.
            </seg>
          </u>
          <u>
            <seg>
              Vi har alltså en kombination av hög digitalisering och låg säkerhet.
              Vi är beroende av digitala lösningar, men de är ganska sårbara.
              Ekvationen går inte ihop.
            </seg>
          </u>
          <u>
            <seg>
              Det krävs en mycket djupare insikt inte minst inom regeringen
              om att digitalisering och cybersäkerhet måste gå hand i hand.
              I dag har regeringen en minister för digitalisering och en annan
              för cybersäkerhet, och det är inte hållbart.
            </seg>
          </u>
          <u>
            <seg>
              Fru talman! Moderaterna var först ut i den svenska debatten och
              föreslog att det skulle etableras ett nationellt cybersäkerhetscenter.
              Vi välkomnar därför att regeringen nu gett planeringsanvisningar
              för ett sådant. Men vi konstaterar också att arbetet har gått
              långsamt. Alla andra nordiska länder har redan operativa cybersäkerhetscenter
              på plats, men det svenska centret kommer inte att bli klart förrän
              2023.
            </seg>
          </u>
          <u>
            <seg>
              Moderaterna hade gärna sett att Försvarets radioanstalt hade
              blivit huvudansvarig, eller fodervärd, för centret. Skälet är
              att cybersäkerhet måste kombineras med underrättelser från signalspaning
              om man vill veta vem som angriper Sverige på cyberområdet och
              hur de går till väga.
            </seg>
          </u>
          <u>
            <seg>
              Avslutningsvis: Om vi ska få till stånd en bra cybersäkerhet
              i Sverige måste ett mycket starkare samarbete mellan myndigheter
              och företag på cybersäkerhetsområdet upprättas. I princip alla
              samhällsviktiga tjänster, bank, telekom, transport och finans,
              är i händerna på privata företag. Vi måste se till att vi förmår
              att skydda dessa företag om de blir utsatta för angrepp. Det handlar
              både om nationell säkerhet och om Sveriges långsiktiga konkurrenskraft.
            </seg>
          </u>
          <note>
            Fru talman! Jag yrkar bifall till Moderaternas och Kristdemokraternas
            gemensamma reservation, nummer 1.
          </note>
          <note>
            Anf. 55 CAROLINE NORDENGRIP (SD):
          </note>
          <note>
            Fru talman! Vi debatterar nu försvarsutskottets betänkande FöU6
            Kompletterande bestämmelser till EU:s c ybersäkerhetsakt och motioner
            röran ­ de informations- och cybersäkerhet.
          </note>
          <note>
            I regeringens proposition finns bland annat förslag om inrättande
            av en nationell myndighet för cybersäkerhetscertifiering och om
            tillsyn, sanktio ­ ner och förfarande vid själva cybersäkerhetscertifieringen.
          </note>
          <u>
            <seg>
              Vi sverigedemokrater är positiva till förslaget i stort och ser
              det som ett bra exempel på när samarbetet inom Europeiska unionen
              kan gynna Sverige och vårt lands säkerhetsintressen.
            </seg>
          </u>
          <u>
            <seg>
              Frågor som rör informations- och cybersäkerhet får en allt större
              be ­ tydelse för vårt samhälle och för vårt totalförsvar då ett
              enda fullbordat cyberangrepp kan få stora konsekvenser och ta
              stora resurser i anspråk – något som de senaste veckornas cyberangrepp
              mot olika civila företag i USA tydligt visat.
            </seg>
          </u>
          <u>
            <seg>
              De cyberhot som riktas mot Sverige är mångfasetterade och kan
              koppla s till flera olika typer av hotaktörer. I stort utgörs
              dessa av enskilda stater, kriminella grupperingar och ideologiskt
              motiverade grupper, exempelvis terrornätverk.
            </seg>
          </u>
          <u>
            <seg>
              Syftet med angreppen skiljer sig givetvis åt. De statliga aktörerna
              genomför angrepp för att inhämta information som gynnar det egna
              landets intressen medan terrornätverken drivs av mer ideologiskt
              formulerade agendor.
            </seg>
          </u>
          <u>
            <seg>
              För att förhindra intrång och för att säkerställa att känslig
              information inte kommer i orätta händer är det av yttersta vikt
              att samtliga aktörer, så ­ som myndigheter, kommuner, regioner
              och företag, gör sitt yttersta för att försvåra en angripares
              intention att komma över skyddsvärd information.
            </seg>
          </u>
          <u>
            <seg>
              Fru talman! Alla företag bör konkurrera på lika villkor och ges
              samma möjlighet att investera i exempelvis it-infrastruktur. Dock
              anser vi att möjligheten till fri konkurrens behöver kunna begränsas
              gällande nationella säkerhetsintressen. Exempelvis bör inte infrastruktur
              som har ett nationellt säkerhetsintresse kunna bli föremål för
              strategiska uppköp. Om ett statligt bolag som innehar sådan infrastruktur
              avyttras ska dessa delar av företaget fortsatt behållas i statlig
              kontroll – något vi även tidigare yrkat på i denna kammare.
            </seg>
          </u>
          <u>
            <seg>
              Avslutningsvis finns det ytterligare en pusselbit som är viktig
              om man ska lyckas med att förhindra cyberattacker, och det är
              ett väl fungerande cyberförsvar. Utvecklingen inom detta område
              har gått fort de senaste åren, och vi kan vara stolta över att
              Sverige numera står sig starkt interna ­ tionellt sett.
            </seg>
          </u>
          <u>
            <seg>
              Sverige har förmågan att bedriva såväl offensiva som defensiva
              cyberoperationer. Det betyder givetvis inte att vi kan luta oss
              tillbaka, utan Sverige måste fortsätta sitt kontinuerliga jobb
              och ständigt utvecklas för att stärka sin förmåga att stå emot
              angrepp oavsett avsändare.
            </seg>
          </u>
          <u>
            <seg>
              Därför ser vi sverigedemokrater mycket positivt på Försvarsmaktens
              satsningar och den utveckling som pågår för att stärka förmågan,
              bland annat genom att etablera ytterligare ett it-försvarsförband
              2022.
            </seg>
          </u>
          <u>
            <seg>
              Vi har under lång tid påpekat vikten av att skapa och vidareutveckla
              cybersäkerhet och ett robust försvar mot angrepp i samhällets
              alla delar.
            </seg>
          </u>
          <u>
            <seg>
              Vi anser det även vara av yttersta vikt att verksamheten inom
              informa ­ tions- och cybersäkerhet bedrivs på ett sådant sätt
              att den yttrandefrihet som råder i Sverige beaktas.
            </seg>
          </u>
          <note>
            Med detta sagt yrkar jag bifall till reservation nummer 5.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 15.59 på förslag av tredje vice talmannen
            att ajournera sammanträdet till kl. 18.00.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 18.00.
          </note>
          <note>
            § 8 (forts.) Kompletterande bestämmelser till EU:s cybersäkerhetsakt
            (forts. FöU6)
          </note>
          <note>
            Anf. 56 LARS THOMSSON (C):
          </note>
          <u>
            <seg>
              Fru talman! Centerpartiet ser hotet mot Sverige och var därför
              drivande i att få till ett totalförsvarsbeslut. Vi ser att hotet
              är ett multihot. Det vi står inför är hybridkrigföring. ­ Som
              vi alla vet pågår cyberkriget här och nu, 24:7, 365 dagar om året.
            </seg>
          </u>
          <u>
            <seg>
              Cybersäkerhet är ett ämne som vi kommer att diskutera mycket
              fram ­ över. Det liggande förslaget tycker vi i huvudsak är bra.
              Vi har några til l ­ äggsyrkanden, men vi tillstyrker huvudpunkten.
            </seg>
          </u>
          <u>
            <seg>
              Fru talman! Det som vi i Centerpartiet anser behöver kompletteras
              när det gäller cybersäkerhet och där det inte är fulländat i dag
              gäller behovet av att skapa en it-haverikommission, precis som
              Nederländerna har gjort. Vi konstaterar att ledande it-experter
              i Sverige är eniga med Centerpartiet om detta. Varför behövs det?
              Jo, därför att funktionen att analysera incidenter, skapa rekommendationer
              och sprida råd, riktlinjer och information om nödvändiga förbättringar
              för både offentliga och privata aktörer inte finns fullt ut i
              dag.
            </seg>
          </u>
          <u>
            <seg>
              Dagens system fungerar så att man har en skyldighet att rapportera
              in vad som har hänt men att staten inte har någon skyldighet att
              sprida slutsatserna av detta. Vi kan ta exemplet Klarna, som utsatts
              för en omfattande it-attack de senaste veckorna. De valde att
              själva gå ut med vad som hänt i detalj, som kunskapsspridning.
              Det hade de ingen skyldighet att göra. Staten samlar alltså in
              kunskap men sprider inte resultaten och slutsatserna, vilket gör
              att kunskapsspridningen blir alldeles för dålig. Vi kallar det
              för en haverikommission. Det system som vi har just nu kan jämföras
              med en flyghaverikommission som inte offentliggör slutrapporten.
            </seg>
          </u>
          <u>
            <seg>
              Jag kan ta ett lokalt exempel från min verklighet hemma, där
              Region Gotland och nyhetshuset Helagotland utsattes för en omfattande
              it-attack som varade i en hel månad. Regionen blev tvungen att
              köpa in väldigt mycket konsulttjänster för att reda ut detta.
              Det kostade 1,6 miljoner, med stora praktiska konsekvenser för
              till exempel sjukvård och distansarbete i hela regionen. För ungefär
              en vecka sedan upptäcktes att det var en minderårig person under
              15 år, i praktiken ett skolbarn, som hade gjort attack ­ en. Det
              innebär att det förmodligen inte finns någon möjlighet att utkräva
              något straffansvar eller kostnadsersättning.
            </seg>
          </u>
          <u>
            <seg>
              Att överbelastningsattacker drabbar Gotland är inget nytt. Till
              exempel i våras utsattes Bank-id för samma typ av attack. Grundproblemet
              är att det är otroligt billigt att göra det. Att köpa systemet
              kostar bara några hundralappar på nätet, och vem som helst kan
              göra det och genomföra överbelastningsattacker. Därför behöver
              vi hitta en systematik för att följa upp händelser på ett bättre
              sätt än vad vi gör i dag, utan att skuldbelägga någon.
            </seg>
          </u>
          <u>
            <seg>
              Grunduppgiften för en it-haverikommission tycker vi ska vara
              att besvara tre enkla frågor: Vad hände? Varför hände det? Hur
              undviker vi att det händer igen?
            </seg>
          </u>
          <u>
            <seg>
              Jag vill också lyfta upp frågan om desinformation. Det är ett
              enormt stort samhällsproblem som vi har redan i dag. Vi vet att
              psykologiskt försvar är på väg att sättas igång i början av nästa
              år, och där ligger det med instruktioner att jobba med desinformationsfrågorna.
            </seg>
          </u>
          <u>
            <seg>
              Jag vill speciellt lyfta upp begreppet deep fakes, som jag själv
              har gått in och googlat i dag under tio minuter. Man blir väldigt
              rädd för vad som är möjligt. Det bygger på att det med AI-teknik
              går att få vilken människa som helst att säga precis vad som helst,
              och det ser extremt trovärdigt ut. Gå in och googla så får ni
              se. Detta kommer att bli ett riktigt avancerat hot mot demokratin.
              I min värld är det närmast ett skräckscenario för sanningen, och
              med kopplingen till internet och sociala medier förstår jag inte
              riktigt hur vi ska klara att få något att bli sant framöver. Jag
              tror att vi behöver jobba mycket hårdare med det här.
            </seg>
          </u>
          <u>
            <seg>
              Ännu en sak som jag vill lyfta upp är att bredbandsutbyggnaden
              är en del av cybersäkerheten, och här behöver Försvarsmakten se
              till samhällets utveckling, bli en del av den och söka samexistenslösningar.
              Detta gäller inte minst när vi ska bygga nya mobilmaster. Där
              har man i dag hållningen att bara säga nej, men vi tycker att
              man ska vara behjälplig i att hitta alternativa placeringar.
            </seg>
          </u>
          <u>
            <seg>
              Till sist skulle jag vilja säga att vi i Centerpartiet stöder
              Moderaternas och Kristdemokraternas motion om tillsynsansvaret
              när det gäller regelverket för cybersäkerhetscertifikat. Jag tycker
              att de argument som framförs är korrekta.
            </seg>
          </u>
          <note>
            Med detta, fru talman, yrkar Centerpartiet bifall till reservation
            nummer 4.
          </note>
          <note>
            Anf. 57 CLASGÖRAN CARLSSON (S):
          </note>
          <u>
            <seg>
              Fru talman! Låt mig börja med att yrka bifall till utskottets
              förslag och avslag på samtliga reservationer.
            </seg>
          </u>
          <u>
            <seg>
              Fru talman! De senaste årens utveckling med allt fler hot och
              intrång i myndigheters och företags digitala system pekar på ett
              behov av att stän ­ digt förbättra och utveckla vår förmåga att
              stå emot ovälkomna eller rent av fientliga angrepp på cyberinfrastrukturen
              och skyddsvärd information.
            </seg>
          </u>
          <u>
            <seg>
              Det är en evig katt-och-råtta-lek, där kapplöpningen mellan den
              som attackerar och den som försvarar pågår dygnet runt, året om.
              Vi måste som samhälle se till att tillräckliga resurser satsas
              på att skydda strukturer och information som kan missbrukas i
              orätta händer. Det här arbetet kommer aldrig att bli färdigt och
              kan stundom kännas som ett sisyfosarbete utan slut.
            </seg>
          </u>
          <u>
            <seg>
              Fru talman! Ärendet har, som vi hört tidigare här i dag, sin
              bakgrund i EU:s cybersäkerhetsakt och ett delbetänkande från Cybersäkerhetsutredningen
              som följde därpå. Syftet med säkerhetsakten är att säkerställa
              en väl fungerande inre marknad och samtidigt sträva efter att
              uppnå en hög nivå i fråga om cybersäkerhet, cyberresiliens och
              förtroende inom uni ­ onen.
            </seg>
          </u>
          <note>
            När det gäller de kompletterande bestämmelserna till EU:s cybersäkerhetsakt
            välkomnar utskottsmajoriteten regeringens förslag och tillstyrker
            förslaget av samma skäl som anges i propositionen.
          </note>
          <u>
            <seg>
              Fru talman! Jag går vidare till tillsynsansvaret över regelverket
              för cybersäkerhetscertifiering. Majoriteten i utskottet har gjort
              samma bedömning som såväl utredningen som regeringen, nämligen
              att Försvarets materielverk är den myndighet som är bäst lämpad
              att utföra de uppgifter som åligger den nationella myndigheten
              för cybersäkerhetscertifiering. En viktig utgångspunkt vid inrättandet
              av denna myndighet är att, som både utredningen och flera remissinstanser
              har framhållit, beakta de krav på oberoende som EU:s cybersäkerhetsakt
              ställer.
            </seg>
          </u>
          <u>
            <seg>
              Fru talman! Utskottets majoritet ställer sig bakom bedömningen
              av FMV:s erfarenhet och kompetens. Vi har ingen annan uppfattning
              än att FMV:s erfarenhet, bland annat från certifieringsverksamhet,
              och deras tekniska kompetens och kunskap utgör en fördel vid uppbyggnaden
              av ett system för en effektiv tillsyn över regelverket för cybersäkerhetscertifiering.
            </seg>
          </u>
          <note>
            Anf. 58 MARIA GARDFJELL (MP):
          </note>
          <u>
            <seg>
              Fru talman! Vi behöver stärka försvaret för att skydda vår demokrati.
              Regeringen har lagt fram ett förslag om en lag med kompletterande
              bestämmelser till EU:s cybersäkerhetsakt och ett förslag till
              ändring i denna lag.
            </seg>
          </u>
          <u>
            <seg>
              Det har även ingått att undersöka vilka kompletterande nationella
              bestämmelser, bland annat processuella bestämmelser och bestämmelser
              om sanktioner, som förordningen kräver och som det kan finnas
              anledning att införa. De behövs för att komplettera EU:s cybersäkerhetsakt,
              bland annat när det gäller en nationell myndighet för cybersäkerhetscertifiering,
              tillsyn, sanktioner och förfarandet vid detta arbete.
            </seg>
          </u>
          <u>
            <seg>
              Syftet med EU:s cybersäkerhetsakt är att säkerställa en väl fungerande
              inre marknad och samtidigt sträva efter att uppnå en hög nivå
              i fråga om cybersäkerhet, cyberresiliens och förtroende inom unionen.
            </seg>
          </u>
          <u>
            <seg>
              Den snabba digitaliseringen och hastigheten i informationssamhället
              gör frågor om sårbarhet och motståndskraft i våra samhällssystem
              alltmer aktuella. Desinformation är vanligt förekommande, och
              antalet påverkanskampanjer ökar.
            </seg>
          </u>
          <u>
            <seg>
              Även om syftet med de allra flesta angrepp är brottslighet i
              ekonomiskt syfte kan resultaten bli allvarliga störningar hos
              stora och viktiga verksamheter i samhället, och svagheterna kan
              utnyttjas för angrepp på en stat. Cybersäkerheten behöver höjas
              i alla verksamheter i samhället, både i offent ­ lig sektor och
              i privat sektor, och Sverige behöver stärka sin förmåga att förebygga
              och bemöta cyberattacker.
            </seg>
          </u>
          <u>
            <seg>
              Att den digitala infrastrukturen är global och öppen är avgörande
              för att företag och organisationer ska kunna bedriva sin verksamhet
              och dela kunskap mellan människor i olika länder. En öppen värld
              gynnar Sverige på många sätt och är en förutsättning för att miljöhot
              och säkerhetshot ska kunna hanteras. För att Sverige och andra
              länder ska kunna ha tillgång till ett globalt och öppet internet
              behövs samarbete över gränserna.
            </seg>
          </u>
          <u>
            <seg>
              Samverkan inom ramen för det svenska cybersäkerhetscentret inleddes
              under 2020 för att stärka Sveriges samlade förmåga att förebygga,
              upptäcka och hantera antagonistiska cyberhot.
            </seg>
          </u>
          <u>
            <seg>
              Regeringen har föreslagit att sammanlagt 50 miljoner kronor tillförs
              2021 för det samlade arbetet. FRA, Försvarsmakten, MSB och Säpo
              arbetar vidare för att inrätta det nationella cybersäkerhetscentret.
            </seg>
          </u>
          <u>
            <seg>
              Samverkan ska utvecklas stegvis, och den utökade samordning som
              etableringen av centret innebär kommer att utgöra en viktig komponent
              i utvecklingen av informations- och cybersäkerheten i Sverige.
            </seg>
          </u>
          <u>
            <seg>
              För att stärka cybersäkerheten på EU-nivå ska ett euroepiskt
              kompetenscentrum för cybersäkerhet inrättas liksom ett nätverk
              av nationella samordningscentrum för dessa frågor. Centrumet ska
              stärka kapaciteten, kunskapen och infrastrukturen bland annat
              genom att utveckla tjänster för näringslivet och för forskningen.
            </seg>
          </u>
          <u>
            <seg>
              Andra uppgifter blir att föra samman centrala berörda parter
              inom EU, inbegripet industrin, akademiska institutioner, forskningscentrum
              och andra relevanta organisationer i det civila samhället, och
              skapa en kompetensgemenskap för cybersäkerhet i syfte att stärka
              och sprida denna kompetens runt om i EU.
            </seg>
          </u>
          <u>
            <seg>
              För att vi ska kunna arbeta säkert tillsammans behöver vi också
              säkerställa en tillfredsställande nivå i fråga om cybersäkerhet
              för informations- och kommunikationsteknik. Detta behöver göras
              i hela unionen, och vi behöver undvika en fragmentering av den
              inre marknaden när det gäller certifieringar. Därför arbetar vi
              nu tillsammans fram europeiska ordningar för cybersäkerhetscertifiering
              som medför att certifikat som utfärdas enligt dessa certifieringsordningar
              blir giltiga och erkända i alla medlemsstater.
            </seg>
          </u>
          <u>
            <seg>
              En nationell myndighet för cybersäkerhetscertifiering ska få
              besluta om de förelägganden som behövs i förhållande till EU:s
              cybersäkerhetsakt och se till att den nya lagen följs.
            </seg>
          </u>
          <u>
            <seg>
              Regeringen bedömer, i likhet med den genomförda utredningen,
              att Försvarets materielverk är den myndighet som är bäst lämpad
              att utföra dessa uppgifter.
            </seg>
          </u>
          <u>
            <seg>
              Erfarenheten från certifieringsverksamhet och den tekniska kunskapen
              som Försvarets materielverk har är en fördel vid uppbyggnaden
              av ett system för tillsyn över regelverket för cybersäkerhetscertifiering.
              Försvarets materielverk bedöms också kunna hantera känslig information
              som kommer att behöva tillgängliggöras både vid denna certifiering
              och inom ramen för tillsynsverksamheten.
            </seg>
          </u>
          <u>
            <seg>
              Från Miljöpartiets sida hoppas vi och tror att kommissionens
              förslag till insatser på europeisk nivå inom cybersäkerhetsområdet
              kan skapa ett europeiskt mervärde genom samordning av expertisen
              och kompetensen i Europa.
            </seg>
          </u>
          <u>
            <seg>
              Samarbeten kring cybersäkerhet inom EU kommer att vara oerhört
              viktiga för allas vår säkerhet och funktioner i samhället. De
              kommer att vara viktiga för demokratin.
            </seg>
          </u>
          <note>
            Jag yrkar bifall till utskottets förslag.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 juni.)
          </note>
          <note>
            § 9 Skärpt kontroll över explosiva varor
          </note>
          <note>
            Försvarsutskottets betänkande 2020/21:FöU9
          </note>
          <note>
            Skärpt kontroll över explosiva varor (prop. 2020/21:158)
          </note>
          <note>
            föredrogs.
          </note>
          <note>
            Anf. 59 JÖRGEN BERGLUND (M):
          </note>
          <u>
            <seg>
              Fru talman! Sprängningar och skjutningar har tyvärr blivit vardagsmat
              i Sverige. Människor dödas, skadas eller får sin egendom förstörd.
              Familjer tvingas flytta eller faktiskt fly för att oron att drabbas
              blir för stor. Det är Sverige i dag. Otryggheten breder ut sig
              som en mörk skugga i socialdemokratins Sverige.
            </seg>
          </u>
          <u>
            <seg>
              Det som nu sker saknar motstycke i modern tid, för att använda
              regeringens egna ord. Sverige ligger högst i Europa gällande denna
              typ av kriminalitet. Det är allvarligt inte bara för dem som berörs,
              utan det påverkar också tilliten i samhället i stort mellan oss
              medborgare men också mellan medborgare och staten.
            </seg>
          </u>
          <u>
            <seg>
              Samhällskontraktet, som man brukar kalla det, mellan medborgare
              och stat har urholkats. Det har faktiskt till och med försvunnit
              i vissa stycken. Detta samhällskontrakt måste återupprättas. Staten
              måste återta kontrollen och återupprätta förtroendet för rättsstaten
              i hela Sverige, oavsett om det är i en förort eller ute på landsbygden.
            </seg>
          </u>
          <u>
            <seg>
              En av statens absoluta kärnuppgifter är förmågan att upprätthålla
              trygghet för sina medborgare. Då kan inte sprängningar och skjutningar
              vara vardagsmat i nyhetsrapporteringen, som de är i dag. Om det
              sker en sprängning ska det vara en löpsedelshändelse – någonting
              som är väldigt ovanligt.
            </seg>
          </u>
          <u>
            <seg>
              Det är ingen tillfällighet att stödet för att sätta in svensk
              militär i kampen mot brottsligheten är stort just nu; det har
              vi sett de senaste dagarna. Jag tror inte att stödet hade varit
              så stort om regeringen hade skött sitt jobb.
            </seg>
          </u>
          <u>
            <seg>
              Fru talman! Hårdare straff, fler poliser och mer resurser till
              tullen, åklagarna och domstolarna är såklart rätt och riktigt.
              Men i detta sammanhang är det en fråga för justitieutskottet och
              inte för oss i försvarsutskottet. Även inom vårt område kan vi
              dock vidta förebyggande åtgärder för att försvåra och förhindra
              att explosiva ämnen som används i sprängdåd hamnar i fel händer.
              Just förebyggande åtgärder måste gå hand i hand med de mer repressiva
              åtgärderna. Det ena utesluter inte det andra. Tvärtom – de kompletterar
              varandra.
            </seg>
          </u>
          <u>
            <seg>
              Fru talman! Explosiva varor är något vi behöver till exempel
              när vi bygger vägar, tunnlar, avloppssystem och bostäder. Användningsområdet
              är både brett och stort, och dessa varor behövs vid både stora
              och små projekt. Detta gör att tillgången till sprängämnen är
              relativt utbredd över hela landet, vilket betyder att risken för
              att explosiva varor hamnar i orätta händer ökar.
            </seg>
          </u>
          <u>
            <seg>
              Därför är naturligtvis kontrollen av dem som har tillstånd att
              importera, exportera, sälja och använda explosiva ämnen omfattande.
              Den har dock inte varit tillräckligt omfattande, utan den måste
              utökas, skärpas och följas upp bättre för att försvåra för kriminella
              att få tag på dessa ämnen.
            </seg>
          </u>
          <u>
            <seg>
              Jag tycker – och det är ingen hemlighet – att regeringen gör
              ett uruselt jobb. Jag skulle vilja byta regering redan i dag om
              det gick. Jag vill ändå säga att det lagförslag som vi nu debatterar
              i grund och botten är bra. Man föreslår flera viktiga och bra
              åtgärder som kommer att förbättra kontrollen och minska risken
              för att sprängämnen hamnar i fel händer. Detta är helt klart ett
              steg i rätt riktning.
            </seg>
          </u>
          <u>
            <seg>
              Fru talman! Jag är av åsikten att det är väldigt bra när fler
              tänker till, för slutprodukten blir oftast betydligt bättre då.
              Detta gäller även när vi diskuterar och tar fram lagar.
            </seg>
          </u>
          <u>
            <seg>
              Ingen kan i dag vara nöjd med den utveckling vi har sett vad
              gäller skjutningar och sprängningar i Sverige, och vi är helt
              överens om att detta måste upphöra. Då tror jag att alla goda
              idéer som man kan ta fram för att åstadkomma detta är värda att
              ta till vara. Därför, fru talman, blir jag lite bekymrad när vi
              moderater samt kristdemokrater och liberaler vill komplettera
              regeringens förslag med ytterligare förbättringar och detta inte
              vinner gehör.
            </seg>
          </u>
          <u>
            <seg>
              Kristdemokraterna har lagt fram ett förslag som vi moderater
              och Liberalerna står bakom. Det handlar om att ge Tullverket möjlighet
              att själva kontrollera redan vid gränsen vilka som har tillstånd
              att hantera explosiva varor – alltså sprängämnen. De kan inte
              det i dag; i dag får Tullverket ringa till en annan myndighet,
              Myndigheten för samhällsskydd och beredskap, och fråga. Det tar
              tid, det blir krångligt och det försvårar naturligtvis tullens
              viktiga arbete.
            </seg>
          </u>
          <u>
            <seg>
              Detta förslag skulle ytterligare minska risken för att sprängämnen
              faller i händerna på kriminella, och det är väl det vi alla vill.
            </seg>
          </u>
          <u>
            <seg>
              Fru talman! Jag får känslan att företrädare för regeringspartierna
              när de avfärdar detta inte riktigt ser allvaret i det som händer
              runt om i Sverige – regeringens förslag skulle på något sätt vara
              komplett, och andras åsikter spelar ingen roll. Jag beklagar verkligen
              detta, och jag hoppas att Socialdemokraternas och Miljöpartiets
              företrädare i sina anföranden kan förklara varför Tullverket klockan
              03.15 en tisdagsnatt ska behöva ringa en jourhavande tjänsteman
              på MSB för att få svar på en fråga de faktiskt skulle kunna lösa
              själva.
            </seg>
          </u>
          <u>
            <seg>
              Fru talman! Jag vill avslutningsvis yrka bifall till reservationerna
              1, 3 och 4.
            </seg>
          </u>
          <note>
            Anf. 60 ROGER RICHTHOFF (SD):
          </note>
          <u>
            <seg>
              Fru talman! Denna debatt handlar ju om skärpt kontroll. Föregående
              talare tog upp Tullverket, och jag delar den uppfattningen. Det
              finns väldigt många bra förslag från de olika partierna. Jag kommer
              att nämna några förbättringar som jag själv ser möjlighet till.
            </seg>
          </u>
          <u>
            <seg>
              Jag har haft tillstånd för sprängningar – sprängkort – i över
              20 år och har gjort många sprängningar, så jag vet lite grann
              om hur det fungerar ute på arbetsplatserna. Därför tycker jag
              att man även borde lyssna på den praktiska erfarenheten.
            </seg>
          </u>
          <u>
            <seg>
              Föregående talare tog upp att sprängningarna i Sverige saknar
              motstycke, och även jag hade skrivit upp den meningen. Men jag
              tycker också att Socialdemokraterna har tagit ett rejält steg
              i rätt riktning. Kanske skulle man ha pratat lite mer med professionen,
              som sysslar med det här, även om man har gjort det till viss del.
              De punkter jag strax kommer att ta upp här visar, enligt min och
              Sverigedemokraternas uppfattning, vad man lite grann har missat.
            </seg>
          </u>
          <u>
            <seg>
              Om man nu bestämmer sig för att genomgå processen för att söka
              tillstånd får man gå en sprängutbildning; det kan vara i Nora
              eller på andra ställen, fru talman. Därefter gör man ett prov
              och får tillstånd, eller sprängkort.
            </seg>
          </u>
          <u>
            <seg>
              Av sprängkortet framgår vad man får göra. Det framgår inte av
              lagstiftningen, men det hade man kunnat få tidigare. Om man har
              ett generellt tillstånd kan man bara visa upp det. Det underlättade
              väldigt mycket, men kontrollen av att den som utfärdade tillståndet
              verkligen fick göra det var hård.
            </seg>
          </u>
          <u>
            <seg>
              Där har ni ett problem. Ett av de förslag vi har är att man ska
              se över förflyttningen. Hur ser överföringstillståndet ut om någon
              till exempel spränger i en kommun och sedan ska göra det i nästa
              kommun? Detta måste underlättas. Det borde ni tänka på och se
              över – man kan ju komplettera även den här lagstiftningen. Ni
              måste se över detta, för det blir väldigt krångligt annars.
            </seg>
          </u>
          <u>
            <seg>
              Jag ska nu ta upp en annan sak som jag tycker att ni ska ta till
              er.
            </seg>
          </u>
          <u>
            <seg>
              I dag anmäler man besök på sprängplatserna. Utanför Stockholm
              sysslar de med 600–700 kilo eller till och med ett ton. När man
              gör besök på dessa arbetsplatser föranmäler man det och säger
              att man kommer nästa vec ka eller om 14 dagar . Perfekt ordning,
              eller hur?
            </seg>
          </u>
          <u>
            <seg>
              Det ska ju vara icke anmälda besök! Man ska dyka upp på en arbetsplats
              och kontrollera hur det ser ut. Det är ju då man får det bästa
              resultatet; då ser man. Då stöder man också alla de sprängare
              som sköter detta väldigt noggrant med tändplaner, borrplaner och
              uträkningar av hur mycket sprängmedel som har gått åt – hur mycket
              tog jag ut, och vad har jag kvar?
            </seg>
          </u>
          <u>
            <seg>
              Men detta spelar ingen roll i dag. Anmäler man ett besök 14 dagar
              i förväg är det snyggt på alla arbetsplatser.
            </seg>
          </u>
          <u>
            <seg>
              Nu kommer jag till ytterligare en punkt som jag tycker borde
              rättas till, på sikt om inte annat.
            </seg>
          </u>
          <u>
            <seg>
              Om ett tillstånd utfärdas för tre år ska alltså nytt tillstånd
              sökas efter tre år. Man ska lämna in utdrag ur belastningsregistret
              – kanske till brandchefen, som har tagit över ansvaret i kommunerna
              från polisen. Därefter ska man in i det hela. Det blir merarbete
              för sprängarbasen.
            </seg>
          </u>
          <u>
            <seg>
              Vi skulle kunna fundera på om det är så att man från myndigheternas
              sida när det gått tre år med automatik kan ta in uppgifter ur
              belastnings ­ registret och sedan skicka ut dem när tillståndet
              har förlängts. Det skulle underlätta den praktiska hanteringen.
            </seg>
          </u>
          <u>
            <seg>
              Om en person behöver anställas någonstans – gör det! Men sätt
              inte sprängarbasarna på att tänka: ”Visst ja, nu måste jag söka
              det här! Hur lång tid tar det? Tar det en månad att få det?” Då
              gäller det att vara ute i god tid för att inte bli av med det,
              i alla fall tillfälligt.
            </seg>
          </u>
          <u>
            <seg>
              En annan sak gäller arbetsplatserna. När man besöker arbetsplatserna
              ser man att det är väldigt många som är på sprängplatserna som
              inte har där att göra, fru talman. Många av dem är inte kontrollerade,
              och de kom ­ mer inte att vara mer kontrollerade med lagstiftningen
              än vad de är nu. Det är kanske en grävmaskinist som hoppar in
              tillfälligt, fru talman, och andra personer.
            </seg>
          </u>
          <u>
            <seg>
              Det måste man begränsa. Den som ska vara chef för det är sprängarbasen.
              Han avgör vem som ska vara i området. Det kan man stötta betydligt
              mer. Man ska även kontrollera andra som sysslar med sprängarbeten
              som laddare och borrare.
            </seg>
          </u>
          <u>
            <seg>
              Vi stöder reservation 2. Det handlar om att dna-märka och visa
              spårbarhet i sprängämnet. Det tog vi upp i motionen, men det kan
              göras mycket bredare. Vi återkommer med det bredare. Vi ska också
              samla in andra förslag som är bra från andra partier. Vi ska se
              över detta, för det finns många kloka synpunkter.
            </seg>
          </u>
          <u>
            <seg>
              Det finns också en annan sak. Det är någonting som vi har grunnat
              på lite grann. Man berör inte stenspräckning på samma sätt. Om
              jag går ut i morgon kan jag ladda och spränga stenar. Jag behöver
              inget tillstånd. Jag ringer och talar om: Nu spränger jag. Men
              jag har tillstånd.
            </seg>
          </u>
          <u>
            <seg>
              Där fångar man upp detta. Man behöver inte kalla det för stenspräckning
              eller sprängning, utan man ska visa upp sitt tillstånd. Där är
              man på rätt spår. Jag har inga problem med att visa upp det. Okej,
              säger han.
            </seg>
          </u>
          <u>
            <seg>
              Sedan kan man ringa till varandra, vilket jag ändå brukar göra,
              och säga: Nu smäller det ute där jag bor. Då ringer grannen och
              säger: Nu skjuter Richthoff igen. Men då är det stenspräckning.
              Den konversationen är praktiskt väldigt hanterbar.
            </seg>
          </u>
          <u>
            <seg>
              Sammantaget handlar det framför allt om dessa tre förslag. Dem
              tycker jag att ni ska titta på lite noggrannare.
            </seg>
          </u>
          <note>
            Anf. 61 CLASGÖRAN CARLSSON (S):
          </note>
          <u>
            <seg>
              Fru talman! Ärendet handlar om skärpt kontroll av explosiva varor.
              Låt mig även här börja med att yrka bifall till utskottets förslag
              och avslag på samtliga reservationer.
            </seg>
          </u>
          <u>
            <seg>
              Fru talman! Våldet i kriminella sammanhang har förändrats under
              2000-talet. Antalet skjutningar har ökat betydligt, och många
              har ägt rum på offentliga platser. Ökningen av skjutningar kan
              till stor del härledas till konflikter mellan kriminella grupperingar.
              De senaste åren har dessa konflikter även utmynnat i en ökad benägenhet
              att använda explosiva varor. Antalet sprängningar i Sverige de
              senaste åren saknar motstycke i modern tid. Låt mig understryka
              även det. Jag delar föregående talares uppfattning att det är
              någonting som är fullständigt oacceptabelt.
            </seg>
          </u>
          <u>
            <seg>
              Fru talman! Vi kan som samhälle aldrig acceptera att kriminella
              gäng tar sig rätten att hota, misshandla, spränga eller skjuta,
              att mörda andra människor. Aldrig någonsin. Vi måste vidta alla
              de åtgärder vi bedömer behövs för att stoppa den utvecklingen.
              Tillsammans måste vi som samhälle driva tillbaka de kriminella
              gängen och slå sönder deras strukturer. Men det handlar både om
              förebyggande arbete för att hindra nyrekrytering och om aktivt
              polisarbete och rättskipning. Men det är delvis en annan debatt
              och en fråga som justitieutskottet har huvudansvaret för.
            </seg>
          </u>
          <u>
            <seg>
              Fru talman! En rad åtgärder har redan vidtagits. De omfattar
              såväl straffskärpningar som regeringsuppdrag till berörda myndigheter
              för att minska kriminella grupperingars möjlighet till användning
              av explosiva varor. Exempelvis har straffen vid två tillfällen
              skärpts för grovt brott mot tillståndsplikten i lagen om brandfarliga
              och explosiva varor.
            </seg>
          </u>
          <u>
            <seg>
              Fru talman! De åtgärder som nu föreslås handlar om att tillståndsprövningen
              föreslås bli mer omfattande, att regleringen av bland annat möjligheten
              att återkalla tillstånd förtydligas och utökas och andra ändringar
              som kan stärka kontrollen, såsom begränsningar i vissa tillstånds
              giltighetstid och utökad föreskriftsrätt.
            </seg>
          </u>
          <u>
            <seg>
              Fru talman! Låt mig avslutningsvis understryka vikten av att
              vi tillsammans tar problemen på djupaste allvar och att vi gemensamt
              försöker att på ett så konstruktivt och pragmatiskt sätt som möjligt
              lösa dem. Jag uppskattar de försök till konstruktivitet som har
              redovisats här från talarstolen och att man inte enbart resonerar
              om vems felet är att vi är där vi är. Vi försöker i stället lösa
              den uppgift som ligger framför oss.
            </seg>
          </u>
          <note>
            Anf. 62 JÖRGEN BERGLUND (M) replik:
          </note>
          <u>
            <seg>
              Fru talman! Precis som jag nämnde i mitt anförande hade jag hoppats
              på att Socialdemokraterna, som ändå representerar större delen
              av regeringen, hade kunnat förklara för mig: Varför är det viktigt
              för regeringen att tullen inte har direkt access till det tillståndsregister
              som finns? Varför är det en bra idé för tullen att de måste ringa
              en tjänsteman på MSB mitt i natten för att kontrollera detta?
            </seg>
          </u>
          <u>
            <seg>
              ClasGöran Carlsson betonade åtminstone vid två tillfällen att
              vi måste agera tillsammans för att få till en förändring. Jag
              delar den uppfattningen. Det var hela min poäng. Men tillsammans
              verkar här vara att det är så länge det är på regeringens villkor.
              Låt mig höra, ClasGöran Carlsson: Varför tycker du att det är
              en dålig idé?
            </seg>
          </u>
          <note>
            Anf. 63 CLASGÖRAN CARLSSON (S) replik:
          </note>
          <u>
            <seg>
              Fru talman! Jag ska göra det enkelt för mig och hänvisa till
              sidan 13 i utskottets betänkande. Utskottet välkomnar att en förstudie
              om ett natio ­ nellt tillståndsregister för att underlätta informationsutbyte
              och samarbete kommuner emellan och mellan kommuner och MSB samt
              Polismyndig ­ heten och eventuellt andra myndigheter kommer att
              genomföras under 2021, det vill säga detta år. Vi får säkerligen
              anledning att återkomma till och kanske lösa ut den här frågan,
              möjligen på det sätt som Jörgen Berg ­ lund efterlyser.
            </seg>
          </u>
          <note>
            Anf. 64 JÖRGEN BERGLUND (M) replik:
          </note>
          <u>
            <seg>
              Fru talman! Det stämmer precis som ClasGöran Carlsson säger.
              Det står precis det i betänkandet. Min poäng är: Varför ska vi
              göra ytterligare en studie? Varför ska vi utreda saker ytterligare,
              om vi nu ändå kommer fram till samma sak?
            </seg>
          </u>
          <u>
            <seg>
              Situationen i Sverige är unik, och den är akut. Vill man göra
              saker tillsammans och ska man agera tillsammans borde man också
              lyssna på andra. Varför inte gå till ett resultat omedelbart?
              Det blir väldigt mycket utredningar och prat som kanske i bästa
              fall leder till någonting.
            </seg>
          </u>
          <u>
            <seg>
              Jag tror att svenska folket förväntar sig att vi alla politiker
              i den här församlingen agerar och tar situationen på allvar. Det
              oroar mig att inte regeringen tycks göra det i tillräckligt stor
              omfattning.
            </seg>
          </u>
          <note>
            Anf. 65 CLASGÖRAN CARLSSON (S) replik:
          </note>
          <u>
            <seg>
              Fru talman! Påståendet från Jörgen Berglund att regeringen och
              Socialdemokraterna inte tar detta på allvar faller platt till
              marken om vi tittar på vad som hänt de senaste åren och den hastighet
              med vilken lagstiftningen har skett under de år som vi har varit
              i regeringsställning.
            </seg>
          </u>
          <u>
            <seg>
              Vi tar vårt ansvar som regeringsparti. Vi har sagt att vi kommer
              att göra allt vad som krävs för att knäcka de kriminella gängen.
              Det vore någonstans klädsamt om Moderaterna tog sin del av ansvaret
              för samhällsutvecklingen. Moderaterna hade ansvar för justitieministerposten
              under de åtta år som Alliansen styrde, fram till 2014. Ibland,
              fru talman, känns det i debatten som att tideräkningens år noll
              är valet 2014, när Moderaterna tappade regeringsmakten, och att
              allting har skett efter det att Moderaterna tågade ut från Rosenbad.
            </seg>
          </u>
          <u>
            <seg>
              Riktigt så enkel är ju inte historien. Detta är ett gemensamt
              ansvar som fler än den nuvarande regeringen delar med andra som
              har varit ansvariga för att vi är där vi är i dag.
            </seg>
          </u>
          <note>
            Anf. 66 DANIEL BÄCKSTRÖM (C):
          </note>
          <u>
            <seg>
              Fru talman! Jag vill börja i den praktiska vardagen och i hur
              viktigt det är för så många invånare och verksamma entreprenörer
              runt om i vårt land att ha tillgång till just explosiva varor.
            </seg>
          </u>
          <u>
            <seg>
              Det kan handla om att anlägga en ny villatomt eller att få ut
              översvämningsvatten från ett gärde där berg bromsar upp flödet.
              Det kan handla om att anlägga en ny väg och att få fram makadam,
              bärlager och grus till de enskilda vägarna runt om i landet.
            </seg>
          </u>
          <u>
            <seg>
              Tillgången till explosiva varor är ovärderlig och helt klart
              en förutsättning för att vår tillväxt ska gå i rätt riktning.
              Den bidrar också till en levande landsbygd och till utveckling
              i hela landet.
            </seg>
          </u>
          <u>
            <seg>
              Samtidigt ser jag som centerpartist också den mycket dystra utveckling
              som vi har haft under de senaste åren i Sverige och som vi fortfarande
              har. Enligt statistik från Brottsförebyggande rådet anmäldes år
              2019 totalt 257 fall av allmänfarlig ödeläggelse genom sprängning.
              Statistiken så här långt för 2020 visar att 215 fall anmäldes.
              Om vi går tillbaka till 2018 ser vi att det var 160 fall.
            </seg>
          </u>
          <u>
            <seg>
              Vi behöver alltså vidta åtgärder för att öka kontrollen över
              dem som handhar eller befattar sig med explosiva varor och bidra
              till att göra det vi kan för att bryta denna ofta brottsliga verksamhet
              som får så ödesdigra konsekvenser.
            </seg>
          </u>
          <u>
            <seg>
              Fru talman! Jag tycker att det som regeringen i dag har lagt
              fram och det som den har lagt fram tidigare i det som nu prövas
              i betänkandet i dag är en mycket bra bit på väg, och jag står
              bakom utskottets förslag i betänkandet.
            </seg>
          </u>
          <u>
            <seg>
              Men jag vill också uppmärksamma några av de remissvar som har
              kommit in under arbetet fram till propositionen. Bland annat säger
              både MSB, SKR – Sveriges Kommuner och Regioner – Storstockholms
              brandförsvar och några enskilda kommuner att förslagen riskerar
              att ge en mer tidskrävande process och en ökad ärendehantering
              – alltså ökad byråkrati ­ sering – för kommuner. Man lyfter också
              fram kostnadseffekter för enskilda företagare och hur det administrativt
              kan bli ökade pålagor och ökat administrativt krångel.
            </seg>
          </u>
          <u>
            <seg>
              Regeringen har, som vi kan ta del av i propositionen, ändå gjort
              bedömningen att behovet av en utökad prövning och kontroll för
              de här varorna väger tyngre än den arbetsbörda och de kostnader
              som en utökad prövning kan innebära för dem som berörs.
            </seg>
          </u>
          <u>
            <seg>
              Med tanke på de många diskussioner som vi tar del av från övriga
              verksamhetsområden i samhället, där vi ser att människor upplever
              en myndighetsutövning som krånglar till tillvaron, är det viktigt
              att vi också säkerställer att regeringen följer upp vilka de praktiska
              konsekvenserna blir för människor som är verksamma inom det här
              området och som dagligen behöver hantera konsekvenserna av ändringen.
              Det är viktigt att på bästa sätt göra det som är möjligt för att
              undvika regelkrångel men också onödiga kostnadsökningar som en
              konsekvens av åtgärden.
            </seg>
          </u>
          <u>
            <seg>
              Som sagt måste utvecklingen brytas med kraft, och det här är
              ett viktigt steg i rätt riktning. Många har varit involverade
              i dialogen fram till beslut. Övergångstiden som ligger med i förslaget,
              från den 1 augusti i år till den 31 januari 2022, är bra. Jag
              hoppas nu att detta också leder till konkreta fall där det handlar
              om att få bort den organiserade brottslighetens användning av
              explosiva varor.
            </seg>
          </u>
          <note>
            Anf. 67 MARIA GARDFJELL (MP):
          </note>
          <note>
            Fru talman! Den svenska regleringen av explosiva varor finns
            till den allra största delen i lagen om brandfarliga och explosiva
            varor, i förordningen om brandfarliga och explosiva varo r och
            i olika myndighetsföreskrifter.
          </note>
          <u>
            <seg>
              Lagen om brandfarliga och explosiva varor trädde i kraft den
              1 september 2010, och vi vet alla här vad som har hänt sedan dess.
              Våldet i kriminella sammanhang har förändrats oerhört mycket under
              2000-talet. Antalet skjutningar har ökat betydligt, och många
              har ägt rum på offentliga platser. Ökningen av skjutningar kan
              framför allt härledas till konflikter mellan kriminella grupperingar.
              De senaste åren har de inblandade i dessa konflikter även använt
              explosiva varor. Antalet sprängningar i Sverige de senaste åren
              saknar motstycke i modern tid.
            </seg>
          </u>
          <u>
            <seg>
              Regeringen arbetar med att bryta den här utvecklingen. Inom arbetet
              föreslår regeringen nu ändringar i lagen om brandfarliga och explosiva
              varor. Tillståndsprövningen föreslås bli mer omfattande, och Polismyndighetens
              roll kommer att förstärkas. Samtidigt förtydligas och utökas regleringen
              kring att återkalla redan givna tillstånd. Dessutom föreslås vissa
              andra ändringar som kan stärka kontrollen, som begränsningar i
              vissa tillstånds giltighetstid och utökad föreskriftsrätt. Det
              här är alltihop åtgärder som kommer att kunna leda till färre
              sprängningar framöver.
            </seg>
          </u>
          <u>
            <seg>
              Ett anständigt samhälle ska skapa trygghet för alla. Våld får
              aldrig vara en del av vår vardag. En faktor av stor betydelse
              för att skapa trygghet är hur stor risken för de kriminella är
              att åka fast och att nyrekryteringen till gängen stryps. Att som
              vuxen hänsynslöst rekrytera unga till kriminella gäng måste straffas
              mycket hårdare.
            </seg>
          </u>
          <u>
            <seg>
              Det är genom att så få unga som möjligt kommer in i den gängkriminella
              miljön som utvecklingen kan vändas långsiktigt. Det får vi aldrig
              glömma. Det förebyggande arbetet är avgörande för hur framtiden
              kommer att te sig.
            </seg>
          </u>
          <u>
            <seg>
              Även om det är långt ifrån självklart att våldet och brottsligheten
              i samhället totalt sett har ökat har det uppenbart bytt skepnad.
              Dödsskjutningarna har ökat med fyra fem gånger på tio år, och
              fler känner sig otrygga i bostadsområden. Löst sammansatta kriminella
              nätverk står för en större andel av våldet, och minderåriga används
              ofta som knark- eller vapenkurirer eller för att placera ut sprängladdningar.
            </seg>
          </u>
          <u>
            <seg>
              Den grova gängbrottsligheten skapar otrygghet i redan utsatta
              områden. Den skapar splittring och polarisering och förstör uppväxtvillkoren
              för alltför många barn och unga. Det är en utveckling som måste
              brytas här och nu.
            </seg>
          </u>
          <u>
            <seg>
              De förslag till lagändringar som propositionen innehåller är
              en åtgärd som regeringen har vidtagit för att agera mot det ökade
              våldet, mot sprängningar och mot skjutningar. Att polisen har
              verktyg för att komma åt gängkriminella är avgörande. Under mandatperioden
              har polisen fått flera nya verktyg för att lösa brott och för
              att åklagare ska kunna bevisa att brott begåtts. Nu kommer ytterligare
              ett verktyg att läggas till i verktygslådan.
            </seg>
          </u>
          <u>
            <seg>
              Det har skett en förändring i hur våldet mellan kriminella utövas.
              Myndigheten menar att om uppgörelser tidigare skedde i det dolda,
              på undanskymda platser eller inomhus har våldet i dag flyttat
              ut. I större utsträckning används det offentliga rummet för offentliga
              uppgörelser. Allt fler individer i kriminell miljö agerar impulsivt
              och använder skjutvapen och sprängladdningar i konflikter.
            </seg>
          </u>
          <u>
            <seg>
              En rad åtgärder har som sagt redan vidtagits. De innefattar såväl
              straffskärpningar som regeringsuppdrag till berörda myndigheter
              för att minska kriminella grupperingars användning av explosiva
              varor. Exempelvis har straffen vid två tillfällen skärpts för
              grovt brott mot tillståndsplikten i lagen om brandfarliga och
              explosiva varor. Regeringen har också gett flera myndigheter som
              Myndigheten för samhällsskydd och beredskap, Polismyndigheten
              och Säkerhetspolisen i uppdrag att kraftsamla för att öka samhällets
              samlade förmåga att hantera explosiva varor och den illegala användningen
              av dessa.
            </seg>
          </u>
          <u>
            <seg>
              Det som har framkommit i arbetet med att se över lagen om brandfarliga
              och explosiva varor är att den lämplighetsprövning som i dag görs
              i anslutning till tillståndsgivningen brister. Därför behöver
              prövningen skärpas.
            </seg>
          </u>
          <u>
            <seg>
              De explosiva varor som omfattas av lagen om brandfarliga och
              explosiva varor är av väldigt många olika slag. Förekomsten av
              en typ av vara som innehas utan tillstånd på en plats där människor
              vistas kan absolut innebära en risk för att människor skadas,
              medan en annan typ av explosiv vara på samma plats inte behöver
              innebära en sådan risk. Därför är det inte självklart att platsen
              för hanteringen av explosiva varor i enskilda fall spelar en avgörande
              roll. Regeringen har tidigare bedömt att kvalifikationsgrunden
              blir missvisande och att den inte ska införas. Denna bedömning
              kvarstår.
            </seg>
          </u>
          <u>
            <seg>
              Fru talman! Det har under debatten kommit upp frågor om huruvida
              fler myndigheter borde få uppdrag. Jag tycker att det är väldigt
              positivt att det kommer konkreta, bra och engagerade förslag på
              det här området. Det finns också ledamöter som har framhållit
              att de tänker lägga fram förslag i riksdagen fler gånger. Jag
              vill ändå bara understryka att regeringen också har vidtagit mycket
              kraftfulla åtgärder. Finansdepartementet har alldeles nyligen
              tillsatt en utredning som ska se över Tullverkets befogenheter.
              Som ledamoten från Socialdemokraterna också nämnde står det i
              handlingen att vi också arbetar med ett nationellt tillståndsregister
              för att underlätta samverkan mellan kommunerna och de olika myndigheterna,
              däribland Tullverket.
            </seg>
          </u>
          <u>
            <seg>
              Jag vill därmed yrka bifall till utskottets förslag.
            </seg>
          </u>
          <note>
            Anf. 68 ROGER RICHTHOFF (SD) replik:
          </note>
          <u>
            <seg>
              Fru talman! Jag har sagt vissa berömmande ord här, men jag har
              vissa saker jag ändå vill skicka med.
            </seg>
          </u>
          <u>
            <seg>
              Dna-märkningen är inte särskilt komplicerad att göra. På en arbetsplats
              har du förvar och kringföringsförråd av olika storlekar. Om man
              gör ett besök på en arbetsplats kan man lätt kontrollera dna-märkningen
              och köra in det i registret: Vem har hämtat? Vem har köpt det
              här? Finns det här? Vem är ansvarig på arbetsplatsen för det här?
              Den kontrollen är lätt att göra. Överväg att göra spårbarhet där
              med dna-märkning, också på emballage!
            </seg>
          </u>
          <u>
            <seg>
              Sedan är det kontrollerna som är viktiga. Under mina 20 år har
              jag aldrig någonsin kontrollerats för sprängämnen. Det är också
              jätteviktigt att man gör den här kontrollen icke anmäld i förväg.
              Det blir ingenting av det annars.
            </seg>
          </u>
          <u>
            <seg>
              Sedan tycker jag att ni bör överväga en sak när det gäller dem
              som nu anmäler sig och befinner sig i en kriminell miljö. Pettersson,
              fru talman, har ingenting i belastningsregistret: Du ska gå kursen!
              Han går kursen, två veckor, kanske tre, kommer tillbaka som godkänd
              arbetsledare och får tillstånd. Men resten som är med på sprängplatsen
              kanske bara har som syfte att stjäla sprängämnen, vilket är oerhört
              lätt att göra. Det är hur enkelt som helst att stjäla sprängämnen
              på en arbetsplats i dag.
            </seg>
          </u>
          <note>
            Anf. 69 MARIA GARDFJELL (MP) replik:
          </note>
          <u>
            <seg>
              Fru talman! Tack för frågorna, Roger Richthoff! Jag är ju till
              vardags vice ordförande i miljö- och jordbruksutskottet och tycker
              att det är härligt att höra hur positiva ledamöter i riksdagen
              är till ökad tillsyn och oanmälda besök. Jag skulle önska att
              det var fallet också på det sakområde som jag arbetar med.
            </seg>
          </u>
          <u>
            <seg>
              Jag tror att det är väldigt viktigt att komma ihåg att det både
              i detta förslag och i den lagstiftning som trots allt ligger till
              grund finns mycket åtgärder redan i dag för god tillsyn, spårbarhet
              och sådana saker. Men självklart kan bra saker förbättras, och
              det är inte nödvändigtvis så att man behöver tillföra denna typ
              av beslut här i riksdagen för att kunna genomföra denna typ av
              åtgärder.
            </seg>
          </u>
          <u>
            <seg>
              Jag ser ändå väldigt positivt på det engagemang som finns. Jag
              hörde också hur ledamoten i sitt anförande sa att han ville samla
              ihop ett antal positiva åtgärder till en motion. Det ser jag också
              mycket positivt på.
            </seg>
          </u>
          <note>
            Anf. 70 ROGER RICHTHOFF (SD) replik:
          </note>
          <u>
            <seg>
              Fru talman! Tack för svaren! Jag försöker inte ställa en massa
              komplicerade frågor med tanke på att jag har sysslat med detta
              så länge, utan jag försöker vara konstruktiv.
            </seg>
          </u>
          <u>
            <seg>
              En av de viktiga sakerna med märkningen är just det jag sa: kontroll.
              Vem har köpt ut det? Var är det utköpt? Hur mycket är förbrukat?
              Och så vidare.
            </seg>
          </u>
          <u>
            <seg>
              En annan del här handlar om något jag själv länge har gjort.
              Nu är man ju lite mer försiktig, men vi blandade själva. Man blandar
              olika kemikalier – jag ska inte berätta hur man gör här – i tre
              100-kilosladdningar. Var för sig är de ofarliga, men blanda med
              viss försiktighet och tänd eld på det så får du en mycket kraftig
              detonation, fru talman. Detta kan man blanda själv.
            </seg>
          </u>
          <u>
            <seg>
              Nu är det lite mer kontroll: Varför ska du köpa 100 kilo av det?
              Varför ska du köpa det här? Det finns egentligen ingen marknad
              för detta längre, men det går fortfarande att göra det. Man bör
              alltså hålla ett öga även på de inköp som görs av de här kemikalierna.
              Jag behöver inte köpa 50 kilo; jag kan köpa 10 kilo. Nisse där
              borta köper 5 kilo, fru talman, och så småningom får man ihop
              de 50 genom att handla på det här viset. Det är också en sak som
              vi bör ta höjd för innan det händer, alltså att bevaka även inköpen
              av de kemikalier som möjliggör tillverkning av egna sprängämnen
              och som ingen har koll på.
            </seg>
          </u>
          <u>
            <seg>
              Det här är inte lätt, men man bör tänka på det. Jag bistår gärna
              med konkreta förslag i ett annat sammanhang. Vi har ju samma mål.
              Vi har olika vägar dit, men vi försöker hjälpa varandra för att
              nå dithän.
            </seg>
          </u>
          <u>
            <seg>
              Vad gäller tullen ser jag fram emot att de får de här, som jag
              uppfattar det i alla fall, lite positiva signalerna från regeringsföreträdare.
            </seg>
          </u>
          <note>
            Anf. 71 MARIA GARDFJELL (MP) replik:
          </note>
          <u>
            <seg>
              Fru talman! Jag nämnde att Finansdepartementet har tillsatt en
              utredning för att se över Tullverkets befogenheter och att det
              också finns förslag om ett tillståndsregister. Det arbetet är
              alltså under beredning och pågår.
            </seg>
          </u>
          <u>
            <seg>
              Jag tror att det är oerhört viktigt att komma ihåg att alla de
              frågor och alla de ärenden som vi bereder här i Sveriges riksdag
              måste hanteras på ett korrekt sätt. I de här frågorna ser inte
              jag att vi har särskilt olika uppfattningar, utan det finns en
              rad goda idéer som måste tas om hand på ett korrekt sätt, och
              regeringen arbetar på med det.
            </seg>
          </u>
          <u>
            <seg>
              Jag vill tacka för frågan.
            </seg>
          </u>
          <note>
            Anf. 72 JÖRGEN BERGLUND (M) replik:
          </note>
          <u>
            <seg>
              Fru talman! Precis som jag sa i inledningen hade jag hoppats
              att vi skulle få något svar från regeringspartierna angående tullens
              möjlighet att kontrollera vilka som har tillstånd eller inte.
              Jag gjorde ett försök med ett av regeringspartierna, Socialdemokraterna,
              men tyvärr fick jag inget svar utan en uppvisning i en socialdemokratisk
              paradgren, nämligen att skylla på alliansregeringen. Det är vi
              vana vid att höra.
            </seg>
          </u>
          <u>
            <seg>
              Men jag gör ett nytt försök, nu med den andra regeringspartnern,
              Miljö ­ partiet. Jag skulle gärna vilja höra lite mer om detta.
            </seg>
          </u>
          <u>
            <seg>
              Nu hörde jag Maria Gardfjell prata om att Finansen har tillsatt
              en utredning och så vidare, men mig veterligen finns det inte
              med i något utredningsdirektiv att det här också ska ske. Det
              är det jag menar med att det här är viktigt.
            </seg>
          </u>
          <u>
            <seg>
              Man ska komma ihåg, fru talman, att man på Tullverket också själva
              har sagt att det här vore en god idé. Jag skulle gärna vilja höra
              från Miljö ­ partiet och Maria Gardfjell varför vi inte bara göra
              det här och säger ja till det.
            </seg>
          </u>
          <note>
            Anf. 73 MARIA GARDFJELL (MP) replik:
          </note>
          <u>
            <seg>
              Fru talman! Jag vill verkligen tacka för Jörgen Berglunds engagemang
              i den här frågan. Jag måste ändå säga att jag tyckte att vår kollega
              från Socialdemokraterna uttryckte ett mycket bra svar där han
              lyfte upp vad som står i handlingen som vi debatterar här i dag.
              Där framgår att just ett tillståndsregister behövs, att man arbetar
              med det och att de myndigheter, bland annat MSB men också övriga
              myndigheter, däribland Tullverket, som jobbar med det här behöver
              få tillgång till ett nationellt tillstånds ­ register. Jag tror
              att den frågan verkligen är på gång.
            </seg>
          </u>
          <u>
            <seg>
              Att ansvaret för Tullverket ligger under Finansdepartementet
              och inte under Försvarsdepartementet kan vara en anledning att
              behöva hantera frågor som rör Tullverket i särskild ordning. Eftersom
              Tullverket nu ändå också har föreslagit att det här är någonting
              som man vill förbättra är jag helt övertygad om att regeringen
              kommer att fånga upp den här frågan på ett bra sätt. Det finns
              absolut ingenting att vara oense om i det här.
            </seg>
          </u>
          <u>
            <seg>
              Jag kan konstatera en sak, fru talman, och det är ett det finns
              ett mycket starkt stöd för den här propositionen och för de här
              förslagen. Jag upplever att vi också är väldig t överens om att
              vi måste mota den brottslighet som finns och den kriminalitet
              där man använder sprängningar i större utsträckning.
            </seg>
          </u>
          <u>
            <seg>
              Fru talman! Jag ser verkligen fram emot att samarbeta ännu starkare
              ihop med oppositionen i de här frågorna. Det finns ingen anledning
              att tro att regeringen inte står på tårna och ligger på i de här
              frågorna.
            </seg>
          </u>
          <note>
            Anf. 74 JÖRGEN BERGLUND (M) replik:
          </note>
          <u>
            <seg>
              Fru talman! Jag hoppas verkligen att Maria Gardfjell har rätt.
              Det som oroar mig är att vi vet att utredningar tar tid och att
              det är ganska hårt reglerat när det gäller tillgång till olika
              register. Vi har varit med om i många andra avseenden att det
              kan sättas stopp för det. Det är jag mest orolig för, och jag
              hoppas att Maria Gardfjell har rätt.
            </seg>
          </u>
          <u>
            <seg>
              Maria Gardfjell sa att det här inte är hennes huvudområde, utan
              det är miljö- och jordbruksutskottet som är det. Jag får väl berömma
              Maria Gardfjell och säga att jag tycker att hon har klarat det
              ganska bra. Sedan gjorde hon en liknelse och sa att där brukar
              inte Moderaterna, som jag uppfattade det, vilja ha så mycket tillsyn
              och tillstånd. Det står jag verkligen bakom, måste jag säga. Där
              handlar det om hårt arbetande lantbrukare. Här pratar vi i stället
              om potentiellt kriminella.
            </seg>
          </u>
          <u>
            <seg>
              En sista sak som jag vill skicka med Maria Gardfjell är att till
              skillnad från Sverigedemokraterna tycker jag inte att det är alls
              en god idé att dna-märka sprängmedel i Sverige av den enkla anledningen
              att det är ett EU-harmoniserat område. Skulle svenska företag
              tvingas märka sina sprängmedel som vi säljer härifrån skulle det
              bli en konkurrensnackdel för svenska företag, och det vore olyckligt.
            </seg>
          </u>
          <note>
            Anf. 75 MARIA GARDFJELL (MP) replik:
          </note>
          <u>
            <seg>
              Fru talman! Jag får be om ursäkt för att jag har uttryckt mig
              otydligt. Det jag menade var att det alltid är bra med en ökad
              spårbarhet. Att det skulle vara just Sverigedemokraternas förslag
              som skulle ligga till grund för det tror jag nog inte riktigt
              att jag har uttryckt. Då får jag rätta det i sådana fall, för
              det var inte min mening.
            </seg>
          </u>
          <u>
            <seg>
              Spårbarhet är bra, och här finns också verktyg för det inom de
              regelverk som vi har i dag. Det var det som jag framförde till
              Sverigedemokraterna.
            </seg>
          </u>
          <u>
            <seg>
              Jag tycker att det är oerhört viktigt att komma ihåg att när
              det kommer till de här frågorna är vi oerhört överens. Jag tycker
              också att det finns en stor anledning att titta extra på hur tillsynen
              kan förbättras. Faktum är att även inom jordbrukets område finns
              det en hel del ämnen som tyvärr kan användas och missbrukas av
              kriminella. Jag skulle vilja säga att tillsynen även på det området
              är oerhört viktig.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 juni.)
          </note>
          <note>
            § 10 Bordläggning
          </note>
          <note>
            Följande dokument anmäldes och bordlades:
          </note>
          <u>
            <seg>
              EU-dokument
            </seg>
          </u>
          <note>
            COM(2021) 206 Förslag till Europaparlamentets och rådets förordning
            om harmoniserade regler för artificiell intelligens (rättsakt
            om artificiell intelligens) och om ändring av vissa unionslagstiftningsakter
          </note>
          <note>
            § 11 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 7 juni
          </note>
          <note>
            2020/21:808 Svenska Jägareförbundets uppdrag att sköta jakt-
            och viltvård
          </note>
          <note>
            av Alexandra Anstrell (M)
          </note>
          <note>
            till statsrådet Jennie Nilsson (S)
          </note>
          <u>
            <seg>
              2020/21:809 Behovet av att minska vargstammen
            </seg>
          </u>
          <note>
            av Alexandra Anstrell (M)
          </note>
          <note>
            till statsrådet Jennie Nilsson (S)
          </note>
          <u>
            <seg>
              2020/21:810 Mörkertalet gällande illegala transporter
            </seg>
          </u>
          <note>
            av Thomas Morell (SD)
          </note>
          <note>
            till statsrådet Mikael Damberg (S)
          </note>
          <note>
            2020/21:811 Återinförande av skatter
          </note>
          <note>
            av Boriana Åberg (M)
          </note>
          <note>
            till finansminister Magdalena Andersson (S)
          </note>
          <u>
            <seg>
              2020/21:812 Turkiets agerande mot kurder i grannländerna
            </seg>
          </u>
          <note>
            av Amineh Kakabaveh (-)
          </note>
          <note>
            till utrikesminister Ann Linde (S)
          </note>
          <note>
            § 12 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 7 juni
          </note>
          <u>
            <seg>
              2020/21:3114 Pensionsavgifter som inte används till pensionerna
            </seg>
          </u>
          <note>
            av Sten Bergheden (M)
          </note>
          <note>
            till statsrådet Ardalan Shekarabi (S)
          </note>
          <u>
            <seg>
              2020/21:3115 Riktlinjer för att minska stillasittande
            </seg>
          </u>
          <note>
            av Ulrika Jörgensen (M)
          </note>
          <note>
            till socialminister Lena Hallengren (S)
          </note>
          <u>
            <seg>
              2020/21:3116 Möjlighet att se EM-matcher fram till slutsignalen
            </seg>
          </u>
          <note>
            av Lars Beckman (M)
          </note>
          <note>
            till socialminister Lena Hallengren (S)
          </note>
          <note>
            2020/21:3117 Systematisk uppföljning av läkemedel
          </note>
          <note>
            av Ulrika Jörgensen (M)
          </note>
          <note>
            till socialminister Lena Hallengren (S)
          </note>
          <u>
            <seg>
              2020/21:3118 Azerbajdzjans intrång på armeniskt territorium
            </seg>
          </u>
          <note>
            av Fredrik Malm (L)
          </note>
          <note>
            till utrikesminister Ann Linde (S)
          </note>
          <u>
            <seg>
              2020/21:3119 Fördömande av Azerbajdzjans agerande
            </seg>
          </u>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3120 Återvändande av armeniska krigsfångar
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3121 Avlivning av djur enligt djurskyddslagen
          </note>
          <note>
            av Michael Rubbestad (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:3122 Asylstopp i Danmark
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2020/21:3123 De svenska insatserna i Mali
            </seg>
          </u>
          <note>
            av Björn Söder (SD)
          </note>
          <note>
            till försvarsminister Peter Hultqvist (S)
          </note>
          <u>
            <seg>
              2020/21:3124 Begränsningar i Transportstyrelsens app
            </seg>
          </u>
          <note>
            av David Josefsson (M)
          </note>
          <note>
            till finansminister Magdalena Andersson (S)
          </note>
          <note>
            2020/21:3125 Arbetsträning och rätt till ledighet
          </note>
          <note>
            av Anders Österberg (S)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:3126 Bonus–malus påverkan på anpassade fordon
          </note>
          <note>
            av Mikael Dahlqvist (S)
          </note>
          <note>
            till finansminister Magdalena Andersson (S)
          </note>
          <u>
            <seg>
              2020/21:3127 Besparingar på polisens arbete mot våld i nära relatio
              ­ ner
            </seg>
          </u>
          <note>
            av Marléne Lund Kopparklint (M)
          </note>
          <note>
            till statsrådet Mikael Damberg (S)
          </note>
          <u>
            <seg>
              2020/21:3128 Underlättande för landets chaufförer att ta vaccin
              mot covid-19
            </seg>
          </u>
          <note>
            av Sten Bergheden (M)
          </note>
          <note>
            till socialminister Lena Hallengren (S)
          </note>
          <u>
            <seg>
              2020/21:3129 Behovet av friskare hem
            </seg>
          </u>
          <note>
            av Lars Mejern Larsson (S)
          </note>
          <note>
            till statsrådet Märta Stenevi (MP)
          </note>
          <u>
            <seg>
              2020/21:3130 Polisiära resurser för att motverka våld i nära
              relatio ­ ner
            </seg>
          </u>
          <note>
            av Marléne Lund Kopparklint (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3131 Finansiering av beredskap i samhällsviktig verksamhet
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <u>
            <seg>
              2020/21:3132 Ansvarsprincipens roll i den civila beredskapen
            </seg>
          </u>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3133 Införande av ett modernt ämbetsmannaansvar
          </note>
          <note>
            av Lina Nordquist (L)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2020/21:3134 Situationen för regimkritiker i Belarus
            </seg>
          </u>
          <note>
            av Maria Nilsson (L)
          </note>
          <note>
            till utrikesminister Ann Linde (S)
          </note>
          <note>
            2020/21:3135 Skolverkets utbetalningar av läxhjälpsbidrag
          </note>
          <note>
            av Christian Carlsson (KD)
          </note>
          <note>
            till utbildningsminister Anna Ekström (S)
          </note>
          <note>
            § 13 Kammaren åtskildes kl. 19.07.
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 7 anf.
            21 (delvis),
          </note>
          <note>
            av tredje vice talmannen därefter till ajourneringen kl. 15.59
            och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            THOMAS LARUE
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Ärenden för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Riksrevisionens rapport om granskning av statens styrning
            av äldreomsorgen
          </note>
          <note>
            Socialutskottets betänkande 2020/21:SoU27
          </note>
          <note>
            Anf. 1 ACKO ANKARBERG JOHANSSON (KD)
          </note>
          <note>
            Anf. 2 ANN-CHRISTIN AHLBERG (S)
          </note>
          <note>
            Anf. 3 CAMILLA WALTERSSON GRÖNVALL (M)
          </note>
          <note>
            Anf. 4 CARINA STÅHL HERRSTEDT (SD)
          </note>
          <note>
            Anf. 5 ANDERS W JONSSON (C)
          </note>
          <note>
            Anf. 6 KARIN RÅGSJÖ (V)
          </note>
          <note>
            Anf. 7 ANDERS W JONSSON (C) replik
          </note>
          <note>
            Anf. 8 KARIN RÅGSJÖ (V) replik
          </note>
          <note>
            Anf. 9 ANDERS W JONSSON (C) replik
          </note>
          <u>
            <seg>
              Anf. 10 KARIN RÅGSJÖ (V) replik
            </seg>
          </u>
          <note>
            Anf. 11 BARBRO WESTERHOLM (L)
          </note>
          <note>
            Anf. 12 NICKLAS ATTEFJORD (MP)
          </note>
          <note>
            (Beslut skulle fattas den 9 juni.)
          </note>
          <note>
            § 6 Kompetensförsörjning inom hälso- och sjukvården m.m.
          </note>
          <note>
            Socialutskottets betänkande 2020/21:SoU17
          </note>
          <note>
            Anf. 13 ACKO ANKARBERG JOHANSSON (KD)
          </note>
          <note>
            Anf. 14 ANN-CHRISTIN AHLBERG (S)
          </note>
          <note>
            Anf. 15 JOHAN HULTBERG (M)
          </note>
          <note>
            Anf. 16 CLARA ARANDA (SD)
          </note>
          <note>
            Anf. 17 ANDERS W JONSSON (C)
          </note>
          <note>
            Anf. 18 KARIN RÅGSJÖ (V)
          </note>
          <note>
            Anf. 19 LINA NORDQUIST (L)
          </note>
          <note>
            Anf. 20 NICKLAS ATTEFJORD (MP)
          </note>
          <note>
            (Beslut skulle fattas den 9 juni.)
          </note>
          <note>
            § 7 Förebyggande av våld i nära relationer
          </note>
          <note>
            Socialutskottets betänkande 2020/21:SoU26
          </note>
          <note>
            Anf. 21 ACKO ANKARBERG JOHANSSON (KD)
          </note>
          <note>
            Anf. 22 INGE STÅHLGREN (S)
          </note>
          <note>
            Anf. 23 JOHAN HULTBERG (M)
          </note>
          <note>
            Anf. 24 LINDA LINDBERG (SD)
          </note>
          <note>
            Anf. 25 ANDERS W JONSSON (C)
          </note>
          <note>
            Anf. 26 ACKO ANKARBERG JOHANSSON (KD) replik
          </note>
          <note>
            Anf. 27 ANDERS W JONSSON (C) replik
          </note>
          <note>
            Anf. 28 ACKO ANKARBERG JOHANSSON (KD) replik
          </note>
          <note>
            Anf. 29 ANDERS W JONSSON (C) replik
          </note>
          <note>
            Anf. 30 MAJ KARLSSON (V)
          </note>
          <note>
            Anf. 31 JUNO BLOM (L)
          </note>
          <note>
            Anf. 32 NICKLAS ATTEFJORD (MP)
          </note>
          <note>
            Anf. 33 Statsrådet MÄRTA STENEVI (MP)
          </note>
          <note>
            Anf. 34 JOHAN HULTBERG (M) replik
          </note>
          <note>
            Anf. 35 Statsrådet MÄRTA STENEVI (MP) replik
          </note>
          <note>
            Anf. 36 JOHAN HULTBERG (M) replik
          </note>
          <note>
            Anf. 37 Statsrådet MÄRTA STENEVI (MP) replik
          </note>
          <note>
            Anf. 38 ACKO ANKARBERG JOHANSSON (KD) replik
          </note>
          <note>
            Anf. 39 Statsrådet MÄRTA STENEVI (MP) replik
          </note>
          <note>
            Anf. 40 ACKO ANKARBERG JOHANSSON (KD) replik
          </note>
          <note>
            Anf. 41 Statsrådet MÄRTA STENEVI (MP) replik
          </note>
          <note>
            Anf. 42 MAJ KARLSSON (V) replik
          </note>
          <note>
            Anf. 43 Statsrådet MÄRTA STENEVI (MP) replik
          </note>
          <note>
            Anf. 44 MAJ KARLSSON (V) replik
          </note>
          <note>
            Anf. 45 Statsrådet MÄRTA STENEVI (MP) replik
          </note>
          <note>
            Anf. 46 JUNO BLOM (L) replik
          </note>
          <note>
            Anf. 47 Statsrådet MÄRTA STENEVI (MP) replik
          </note>
          <note>
            Anf. 48 JUNO BLOM (L) replik
          </note>
          <note>
            Anf. 49 Statsrådet MÄRTA STENEVI (MP) replik
          </note>
          <note>
            Anf. 50 LINDA LINDBERG (SD) replik
          </note>
          <note>
            Anf. 51 Statsrådet MÄRTA STENEVI (MP) replik
          </note>
          <note>
            Anf. 52 LINDA LINDBERG (SD) replik
          </note>
          <note>
            Anf. 53 Statsrådet MÄRTA STENEVI (MP) replik
          </note>
          <note>
            (Beslut skulle fattas den 9 juni.)
          </note>
          <note>
            § 8 Kompletterande bestämmelser till EU:s cybersäkerhetsakt
          </note>
          <note>
            Försvarsutskottets betänkande 2020/21:FöU6
          </note>
          <note>
            Anf. 54 PÅL JONSON (M)
          </note>
          <note>
            Anf. 55 CAROLINE NORDENGRIP (SD)
          </note>
          <note>
            (forts.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 8 (forts.) Kompletterande bestämmelser till EU:s cybersäkerhetsakt
            (forts. FöU6)
          </note>
          <note>
            Anf. 56 LARS THOMSSON (C)
          </note>
          <note>
            Anf. 57 CLASGÖRAN CARLSSON (S)
          </note>
          <note>
            Anf. 58 MARIA GARDFJELL (MP)
          </note>
          <note>
            (Beslut skulle fattas den 9 juni.)
          </note>
          <note>
            § 9 Skärpt kontroll över explosiva varor
          </note>
          <note>
            Försvarsutskottets betänkande 2020/21:FöU9
          </note>
          <note>
            Anf. 59 JÖRGEN BERGLUND (M)
          </note>
          <note>
            Anf. 60 ROGER RICHTHOFF (SD)
          </note>
          <note>
            Anf. 61 CLASGÖRAN CARLSSON (S)
          </note>
          <note>
            Anf. 62 JÖRGEN BERGLUND (M) replik
          </note>
          <note>
            Anf. 63 CLASGÖRAN CARLSSON (S) replik
          </note>
          <note>
            Anf. 64 JÖRGEN BERGLUND (M) replik
          </note>
          <note>
            Anf. 65 CLASGÖRAN CARLSSON (S) replik
          </note>
          <note>
            Anf. 66 DANIEL BÄCKSTRÖM (C)
          </note>
          <note>
            Anf. 67 MARIA GARDFJELL (MP)
          </note>
          <note>
            Anf. 68 ROGER RICHTHOFF (SD) replik
          </note>
          <note>
            Anf. 69 MARIA GARDFJELL (MP) replik
          </note>
          <note>
            Anf. 70 ROGER RICHTHOFF (SD) replik
          </note>
          <note>
            Anf. 71 MARIA GARDFJELL (MP) replik
          </note>
          <note>
            Anf. 72 JÖRGEN BERGLUND (M) replik
          </note>
          <note>
            Anf. 73 MARIA GARDFJELL (MP) replik
          </note>
          <note>
            Anf. 74 JÖRGEN BERGLUND (M) replik
          </note>
          <note>
            Anf. 75 MARIA GARDFJELL (MP) replik
          </note>
          <note>
            (Beslut skulle fattas den 9 juni.)
          </note>
          <note>
            § 10 Bordläggning
          </note>
          <note>
            § 11 Anmälan om interpellationer
          </note>
          <note>
            § 12 Anmälan om frågor för skriftliga svar
          </note>
          <note>
            § 13 Kammaren åtskildes kl. 19.07.
          </note>
          <u>
            <seg>
              Tryck: Elanders Sverige AB, Vällingby 2021
            </seg>
          </u>
        </div>
      </body>
    </text>
  </TEI>
</teiCorpus>
