<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--90</head>
          <docDate when="2021-03-09">2021-03-09</docDate>
        </div>
      </front>
      <body>
        <div>
          <note>
            § 1 Utökning av antalet suppleanter
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i socialutskottet skulle utökas
            från 322 till 323.
          </note>
          <note>
            Kammaren medgav denna utökning.
          </note>
          <note>
            § 2 Val av extra suppleant
          </note>
          <note>
            Val av extra suppleant i socialutskottet företogs.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i socialutskottet
          </note>
          <note>
            Michael Anefur (KD)
          </note>
          <note>
            § 3 Meddelande om frågestund
          </note>
          <note>
            Andre vice talmannen meddelade att frågestund skulle äga rum
            torsdagen den 11 mars kl. 14.00 .
          </note>
          <note>
            § 4 Anmälan om subsidiaritetsprövning
          </note>
          <note>
            Andre vice talmannen anmälde att utdrag ur prot. 2020/21:32 för
            torsdagen den 4 mars i ärende om subsidiaritetsprövning av EU-förslag
            hade kommit in från miljö- och jordbruksutskottet.
          </note>
          <note>
            § 5 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2020/21: 391
          </note>
          <note>
            Till riksdagen
          </note>
          <note>
            Interpellation 2020/21:391 Nationell kunskapsuppföljning under
            coronapandemin
          </note>
          <note>
            av Kristina Axén Olin (M)
          </note>
          <note>
            Interpellationen kommer att besvaras torsdagen den 11 mars 2021.
          </note>
          <note>
            Skälet till dröjsmålet är tidigare inbokade engagemang.
          </note>
          <note>
            Stockholm den 8 mars 2021
          </note>
          <note>
            Utbildningsdepartementet
          </note>
          <note>
            Anna Ekström
          </note>
          <note>
            Interpellation 2020/21: 436
          </note>
          <note>
            Till riksdagen
          </note>
          <note>
            Interpellation 2020/21:436 Förskolor med koppling till extremism
          </note>
          <note>
            av Roger Haddad (L)
          </note>
          <note>
            Interpellationen kommer att besvaras torsdagen den 11 mars 2021.
          </note>
          <note>
            Skälet till dröjsmålet är tidigare inbokade engagemang.
          </note>
          <note>
            Stockholm den 8 mars 2021
          </note>
          <note>
            Utbildningsdepartementet
          </note>
          <note>
            Anna Ekström
          </note>
          <note>
            Interpellation 2020/21: 513
          </note>
          <note>
            Till riksdagen
          </note>
          <note>
            Interpellation 2020/21:513 EU:s blyförbud och definitionen av
            våtmark
          </note>
          <note>
            av Alexandra Anstrell (M)
          </note>
          <note>
            Interpellationen kommer att besvaras fredagen den 26 mars 2021.
            Interpellationen besvaras gemensamt tillsammans med interpellation
            500 och 501.
          </note>
          <note>
            Statsrådet har inte möjlighet att besvara interpellationen inom
            anvisad tid på grund av redan inbokade engagemang.
          </note>
          <note>
            Stockholm den 4 mars 2021
          </note>
          <note>
            Miljödepartementet
          </note>
          <note>
            Per Bolund (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            Interpellation 2020/21 :515
          </note>
          <note>
            Till riksdagen
          </note>
          <note>
            Interpellation 2020/21:515 Försäkringskassans arbete med omvårdnadsbidraget
          </note>
          <note>
            av Bengt Eliasson (L)
          </note>
          <note>
            Interpellationen kommer att besvaras fredagen den 26 mars 2021.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Stockholm den 4 mars 2021
          </note>
          <note>
            Socialdepartementet
          </note>
          <note>
            Ardalan Shekarabi (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2020/21 :527
          </note>
          <note>
            Till riksdagen
          </note>
          <note>
            Interpellation 2020/21:527 Utredningsförslag om en trygg sjukförsäkring
          </note>
          <note>
            av Ida Gabrielsson (V)
          </note>
          <note>
            Interpellationen kommer att besvaras fredagen den 26 mars 2021.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Stockholm den 4 mars 2021
          </note>
          <note>
            Socialdepartementet
          </note>
          <note>
            Ardalan Shekarabi (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2020/21 :534
          </note>
          <note>
            Till riksdagen
          </note>
          <note>
            Interpellation 2020/21:534 Handeln med hästar
          </note>
          <note>
            av Sofia Westergren (M)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 26 mars 2021.
          </note>
          <note>
            Stockholm den 5 mars 2021
          </note>
          <note>
            Justitiedepartementet
          </note>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            § 6 Anmälan om faktapromemoria
          </note>
          <note>
            Andre vice talmannen anmäl de att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2020/21:FPM81 Förordning om statistik över insatsvaror och produktion
            i jordbruket COM(2021) 37 till miljö- och jordbruksutskottet
          </note>
          <note>
            § 7 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2020/21:88 till konstitutionsutskottet
          </note>
          <note>
            § 8 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkande
          </note>
          <note>
            2020/21:FiU39 Uppskjuten tillämpning av kravet att upprätta redovisning
            i Esef-format
          </note>
          <note>
            Konstitutionsutskottets betänkanden
          </note>
          <note>
            2020/21:KU19 Offentlighet, sekretess och integritet
          </note>
          <note>
            2020/21:KU22 Offentlig förvaltning
          </note>
          <note>
            2020/21:KU25 Minoritetsfrågor
          </note>
          <note>
            Kulturutskottets betänkande
          </note>
          <note>
            2020/21:KrU5 Det civila samhället, inklusive trossamfund
          </note>
          <note>
            Miljö- och jordbruksutskottets betänkande
          </note>
          <note>
            2020/21:MJU10 Djurskydd
          </note>
          <note>
            § 9 Svar på interpellation 2020/21:471 om mänskliga rättigheter
            i Kurdistan
          </note>
          <note>
            Anf. 1 Utrikesminister ANN LINDE (S):
          </note>
          <note>
            Fru talman! Amineh Kakabaveh har frågat mig vilka åtgärder jag
            avser att vidta för att förmå Kurdistans regionala regering att
            respektera yttrandefriheten och andra demokratiska rättigheter
            och att snarast försätta de 26 journalisterna och andra politiska
            fångar och MR -aktivister på fri fot.
          </note>
          <note>
            Situationen när det gäller de mänskliga rättigheterna, demokratin
            och rättsstatens principer i Irak är allvarlig. Detta tydliggörs
            i regeringens rapport om mänskliga rättigheter, demokrati och
            rättsstatens principer i Irak , som publicerades 2019. Den proteströrelse
            som sedan 2019 kommit till uttryck genom återkommande demonstrationer
            runt om i landet står under hårt tryck från aktörer som vill begränsa
            yttrandefriheten. Både demokratiaktivister och journalister har
            utsatts för godtyckliga arresteringar och bortföranden, våld och
            riktade mord. Enligt Reportrar utan gränser rankas Irak på plats
            162 av 180 länder när det kommer till pressfrihetsindex. Det ska
            jämföras med plats 156 år 2019.
          </note>
          <note>
            Jag svarade nyligen Amineh Kakabaveh på riksdagsfråga 2020/21:211
            om gripandet av Sherwan Sherwani och hans journalistkollegor i
            irakiska Kurdistan med att regeringen ser med största allvar på
            gripanden av och våld mot journalister och människorättsförsvarare
            i Irak, inklusive i den kurdiska regionen.
          </note>
          <note>
            Utvecklingen i den kurdiska regionen i Irak präglas just nu av
            ett allt hårdare politiskt klimat mot oppositionella röster. Det
            är med stor oro jag noterar att tre journalister, däribland Sherwan
            Sherwani, och två aktivister vid en rättegång i Erbil nyligen
            dömdes till sex års fängelse för allvarliga brott. Det är också
            djupt oroande att de dömda liksom andra gripna oppositionella
            hållits fängslade utan tillräckligt rättsskydd. Sverige förväntar
            sig att respekt en för mänskliga rättigheter, inklusive yttrandefrihet
            , fri a och oberoende medi er liksom rättsstatens principer upprätthålls
            och har också nyligen framfört dessa uppfattningar till politiska
            företrädare i den kurdiska regionen i Irak.
          </note>
          <note>
            Sverige har ett brett engagemang i Irak för att främja en demokratisk
            utveckling och respekt för mänskliga rättigheter . Vi ger genom
            strategin för utvecklingssamarbetet med Irak stöd för att förbättra
            det civila samhällets möjligheter att organisera sig med särskilt
            fokus på bland annat mänskliga rättigheter. Vi lyfter återkommande
            upp frågor om mänskliga rättigheter, inklusive yttrandefrihetsfrågor,
            och demokrati i vår dialog med företrädare för den federala regeringen
            i Bagdad och för KRG i Erbil.
          </note>
          <note>
            Jag kommer i mina möten med irakiska företrädare , inklusive
            med företrädare för KRG, att fortsätta att inskärpa att vi på
            svensk sida förväntar oss att de mänskliga rättigheterna efterlevs.
            Sverige för också en kontinuerlig dialog med företrädare för det
            irakiska civilsamhället, inklusive i Kurdistan.
          </note>
          <note>
            Sverige är pådrivande inom EU och FN och i andra sammanhang när
            det gäller att uppmärksamma kränkningar av de mänskliga rättigheterna
            i Irak. Vi verkar inom EU för ett fördjupat samarbete med Irak
            för att främja en ökad demokrati och stärkt respekt för mänskliga
            rättigheter.
          </note>
          <note>
            Anf. 2 AMINEH KAKABAVEH (-):
          </note>
          <note>
            Fru talman! Tack, utrikesminister Ann Linde, för svaret!
          </note>
          <note>
            Jag tycker, precis som utrikesministern är inne på, att det är
            viktigt att markera och att stödja och stå upp för det fria ordet
            och för mänskliga rättigheter, inte minst i Kurdistan. Det är
            sorgligt, fru talman, att jag själv som kurdisk ska stå här och
            kritisera. Men det är också en del av mitt och vårt arbete som
            socialister, feminister och människor som har kämpat. Inget samhälle
            har utvecklats utan kritik, inte ens vår demokrati som vi kämpar
            för dag och natt. Det är också därför vi är politiker i det här
            landet.
          </note>
          <note>
            Alla som är vänner av frihet, solidaritet och demokrati kritiserar
            på ett sådant sätt som vi gör här. Därför hoppas jag att detta
            ska få gehör. Jag vet att det i alla delar av Kurdistan finns
            ett stort intresse för den här debatten, eftersom vi nu talar
            om de fem, inte tre, journalisterna. Amnesty och många andra organisationer
            som Reportrar utan gränser och Human Rights Watch och många institutioner
            och politiker i USA och i väst har kritiserat det som hänt och
            har lyft fram de här frågorna och människorna, som helt enkelt
            har gjort sitt jobb som journalister. De har granskat makten.
            De har granskat korruption, och de har särskilt granskat den delen
            av Kurdistan där det under klanledare och Masrour Barzani har
            förekommit kränkningar av yttrandefrihet och demokrati. Dessa
            kränkningar har tilltagit avsevärt på grund av att de är så rädda
            om sina maktbefogenheter.
          </note>
          <note>
            Vi vet också att kurderna har både Turkiet och Iran emot sig.
            Åt ena hållet är det Barzani, åt det andra finns PUK :s område.
            Men det legitimerar inte att man ska kidnappa, tortera och fängsla
            de människor som vill ha utveckling i Kurdistan.
          </note>
          <note>
            Sherwan Sherwani är en av dessa kända journalister. Jag bjöd
            faktiskt honom till Sveriges riksdag för drygt två år sedan. Han
            träffade människorättsorganisationer och politiker i Europa. Jag
            tror att han även träffade UD. En av åtalspunkterna mot honom
            är just att han har träffat människor i utlandet. Det klassas
            av Barzani och enligt rättegången som spionage. Han anses ha varit
            illojal.
          </note>
          <note>
            Jag talade i förrgår med en av hans advokater – eller deras advokater,
            eftersom de är fem stycken. Advokaten poängterade väldigt starkt:
            Vi har inte fått ta del av något material, Amineh. Fångarna har
            på ett omänskligt och ovärdigt sätt förts till rättssalen den
            15 och 16 februari. De hade förbundna ögon och sattes i en bur
            i Barzanis militärdomstol.
          </note>
          <note>
            Ingen av advokaterna fick träffa dem innan eller läsa domen.
            Man hävdar också att Sherwan Sherwani blivit hotad med att hans
            fru skulle bli våldtagen om han inte erkände att han är spion.
            Det är fruktansvärt. Jag hoppas att vi kräver deras frigivning.
          </note>
          <note>
            Anf. 3 Utrikesminister ANN LINDE (S):
          </note>
          <note>
            Fru talman! Precis som Amineh Kakabaveh gör ser också regeringen
            med stor oro på situationen för de mänskliga rättigheterna i Irak
            inklusive den kurdiska regionen. Vi följer händelseutvecklingen
            noga och lyfter kontinuerligt fram mänskliga rättigheter i vår
            bilaterala dialog med politiska företrädare för provinsregeringen
            i Erbil och centralregeringen i Bagdad samt genom EU och FN. Trenden
            vi ser är djupt oroande.
          </note>
          <note>
            Jag har tidigare fördömt förekomsten av riktade mord på aktivister
            och attacker mot demonstranter. Jag har också understrukit vikten
            av att irakiska myndigheter säkerställer ansvarsutkrävande för
            dessa brott och övergrepp samt att demonstranter kan åtnjuta sina
            mänskliga rättigheter och samlas och uttrycka sina åsikter. Jag
            har uttryckt min djupa oro för det dödliga våldet i samband med
            de demonstrationer och protester som har pågått i Irak sedan hösten
            2019. De fleråriga fängelsestraff mot journalister och aktivister
            som vi nu ser i den kurdiska regionen fördjupar denna oroväckande
            trend.
          </note>
          <note>
            Precis som FN:s generalsekreterares särskilda representant för
            Irak, Jeanine Hennis-Plasschaert , sa i sin senaste kvartalsvisa
            briefing i säkerhetsrådet finns det i en demokrati ingen plats
            för förtryck och kränkningar av mänskliga rättigheter som yttrandefrihet
            och mötesfrihet. Demokrati kräver transparens, rättvisa och ansvarsutkrävande.
            De här grundläggande principerna är, som representanten påtalade,
            tyvärr ofta frånvarande i Irak inklusive den kurdiska regionen.
          </note>
          <note>
            Respekten för de mänskliga rättigheterna inklusive yttrandefrihet
            och fria och oberoende medier är grundläggande i ett demokratiskt
            samhälle. Fortsatt demokratisering och fredsbyggande i Irak efter
            flera år av konflikt kräver att alla medborgare ges möjlighet
            att göra sin röst hörd och delta aktivt i samhällsdebatten utan
            rädsla för att utsättas för förtryck, hot, våld eller påtvingade
            försvinnanden. Detta gäller givetvis även journalister och aktivister,
            som har samhällsbärande uppgifter att granska orättvisor, maktmissbruk
            och korruption och utkräva ansvar av makthavare.
          </note>
          <note>
            Sverige delar nära mellanfolkliga band med Irak inklusive Kurdistan.
            Dessa band utgör grunden till Sveriges breda och långsiktiga engagemang
            i Irak, som syftar till att stötta fred, stabilitet och demokratisering.
            Som jag tidigare nämnde stöder vi genom strategin för Sveriges
            utvecklingssam ­ arbete med Irak arbetet för att förbättra och
            förstärka det civila samhällets möjligheter att verka och organisera
            sig, med särskild inriktning på bland annat mänskliga rättigheter.
            Flera sådana projekt genomfördes av biståndspartner också i den
            kurdiska regionen, bland annat med fokus på journalister, unga
            och kvinnor. Vi ger bland annat stöd till organisationen Internews,
            som stöder kvinnliga journalister genom att främja en öppen samhällsdebatt
            om kvinnors rättigheter, jämställdhet, attityder och förändringar
            av normer.
          </note>
          <note>
            Anf. 4 AMINEH KAKABAVEH (-):
          </note>
          <note>
            Fru talman! Som sagt är det väldigt viktigt att markera mot både
            regeringen i Irak och , inte minst , KRG:s styre. Demokrati och
            yttrandefrihet byggs och tillåts inte över en dag, en natt eller
            ett år. Irak är ett land som var drabbat av diktatorn Saddam i
            36 år. Nu är det kaos. I de kurdiska delarna har det i alla fall
            varit lite lugnare, även om Daish och många andra islamistiska
            terroristgrupper växt med stöd av både Turkiet och Iran – de har
            inte blivit helt befriade.
          </note>
          <note>
            Man har nu faktiskt haft makten i 30 år. I 30 år har också Sverige
            stått för en del av stödet. Jag menar att det är viktigt att kräva
            att de här journalisterna och människorättsaktivisterna ska friges
            omedelbart, och jag undrar om utrikesministern kommer att göra
            det. De har utsatts för både fysisk och psykisk tortyr, enligt
            advokaten. Familjemedlemmar som protesterat mot domen har fängslats,
            till och med småbarn. Ett av Sherwan Sherwani s barn är under
            fem år, tror jag. Många av dem stannade i arresten i 24 timmar.
            Så här kan man inte göra i en del av ett land där kurderna själva
            har kämpat för sina mänskliga fri- och rättigheter.
          </note>
          <note>
            Det är inte lätt att kritisera makten. Bilden jag håller upp
            visar en ledamotskollega från Goran som sitter i det irakiska
            parlamentet. När han kommer hem blir han attackerad med knivar
            av tre män på grund av att han kritiserar makten. Det uppges att
            Masrour Barzanis klan har hotat PUK med våldsamheter om inte de
            tre män som misstänks för dådet släpps fria. De som begått brott
            med många knivar mot den ledamotskollega jag nämnde är på fri
            fot nu, medan journalisterna dömts till sex års fängelse och spärrats
            in. Och det gäller inte bara dem. På den bild jag nu visar finns
            27 andra, som inte har ställts inför rätta.
          </note>
          <note>
            Om vi i Sverige vill hjälpa till att bygga ett samhälle där rättsstatens
            principer, det fria ordet och demokrati respekteras måste vi också
            markera väldigt starkt. Vi går inte på det här. De kan inte med
            hjälp av den svenska goda viljan bygga ett system där det är värre
            än med andra regimer. Även i diktaturer finns det lagar. I Kurdistan
            använder man samma lag som Saddam använde när han dödade och förföljde
            kurder. Man har bara bytt nummer på paragrafen från 156 till 1,
            20 eller något annat – jag har inte exakt koll på det, men det
            är i enlighet med någon av de här paragraferna man fängslar människor.
          </note>
          <note>
            Jag är absolut för att utrikesministern och regeringen ger hjälp
            och stöd till att exempelvis bekämpa Daish och bekämpa korruption.
            Men när man kommer med kritik måste man också värna rättigheterna
            för journalister, kvinnorättsaktivister och människorättsaktivister
            som kämpar. Det finns nu på läktaren många som tillhör civilsamhället,
            och deras organisation har klassats som illojal och anklagats
            för spionage. Det här är allvarligt.
          </note>
          <note>
            Anf. 5 ANDRE VICE TALMANNEN:
          </note>
          <note>
            Jag vill påminna ledamoten om att vi inte använder rekvisita
            i någon form i riksdagen, inte ens bilder – det är det talade
            ordet som gäller.
          </note>
          <note>
            Anf. 6 Utrikesminister ANN LINDE (S):
          </note>
          <note>
            Fru talman! Det irakiska samhället, inklusive den kurdiska regionen,
            står inför stora utmaningar för att åstadkomma stabilitet och
            fortsatt demokratisering efter många års konflikt. Uppbyggandet
            av en irakisk rättsstat är en viktig del i processen för att uppnå
            långsiktig och hållbar fred i landet. Detta gäller även den kurdiska
            regionen.
          </note>
          <note>
            Under 2020 riskerade journalister, MR-försvarare och demonstranter
            som kritiserade och ifrågasatte kurdiska offentliga institutioners
            agerande att utsättas för hot, trakasserier och godtyckliga arresteringar
            och häktningar.
          </note>
          <note>
            De fleråriga fängelsedomarna mot fem journalister och aktivister
            är därför djupt oroväckande. Oron förstärks av att dessa personer,
            som i oktober arresterades och åtalades för spioneri och för att
            destabilisera den nationella säkerheten, enligt bland annat Amnesty
            international har vittnat om tortyr och annan form av misshandel.
          </note>
          <note>
            Mot denna bakgrund uttryckte Sveriges MR-ambassadör i ett uttalande
            vår djupa oro över de fängelsestraff som utdömts och underströk
            vikten av respekten för mänskliga rättigheter, inklusive yttrandefrihet
            och fria och oberoende medier. Vi fortsätter vår dialog med irakiska
            företrädare om de här fallen men också om grundläggande demokratiska
            värden.
          </note>
          <note>
            Sverige är ständigt pådrivande för att mänskliga rättigheter
            och demokrati hålls prioriterade inom ramen för EU:s engagemang
            i Irak. EU arbetar kontinuerligt med att stärka sitt samarbete
            med Irak. I ett nyligen hållet anförande i FN:s råd för mänskliga
            rättigheter uppmanade EU den irakiska regeringen att utreda påstådda
            hot, godtyckliga arresteringar, bortförande av och mord på civilrättsaktivister,
            journalister och människorättsförsvarare. I anförandet lyftes
            särskilt de nyligen utdömda fleråriga fängelsestraffen i den kurdiska
            regionen.
          </note>
          <note>
            Likt på andra platser i världen för Sverige i Irak dialog med
            journalis ­ ter, aktivister, människorättsförsvarare och andra
            grupper i det civila samhället. Vittnesmålen från de senaste månadernas
            händelseutveckling ger vid handen en fortsatt negativ utveckling.
          </note>
          <note>
            Skyddet och främjandet av demokrati, mänskliga rättigheter och
            rättsstatens principer är en högt prioriterad fråga för den svenska
            regeringen. Därför har jag och medarbetare på Utrikesdepartementet
            i bland annat våra samtal med företrädare för den kurdiska regionala
            regeringen återkommande lyft fram, och kommer att fortsätta att
            lyfta fram, vår oro när det gäller läget för de mänskliga rättigheterna
            och demokratiutvecklingen, inklusive frågan om hot och repressioner
            mot aktivister och journalister.
          </note>
          <note>
            Anf. 7 AMINEH KAKABAVEH (-):
          </note>
          <note>
            Fru talman! Tack, utrikesministern, för markeringen! Den är väldigt
            bra. Sverige har till skillnad från många andra europeiska länder
            varit aktivt och är aktivt när det gäller att värna om de mänskliga
            rättigheterna, mediers frihet och kvinnors rättigheter. Då måste
            man markera mot krigsherrar och klanledare i dessa områden oavsett
            om de är arabiska, turkiska, kurdiska eller iranska. Man måste
            helt enkelt göra det samtidigt som man har dialog med dem och
            till exempel stöder kurderna i Irak.
          </note>
          <note>
            Jag hoppas verkligen att utrikesministern nu i talarstolen uttryckligen
            säger att dessa journalister och människorättsaktivister måste
            friges. Det är viktigt. Det finns inga bevis och ingen dom. Domen
            har lästs upp från en talarstol i militärdomstolen för Barzani,
            och inga advokater har fått någon möjlighet att säga något. De
            har inte ens kunnat träffa sina klienter.
          </note>
          <note>
            De är även väldigt oroliga i egenskap av advokater. Vad kommer
            att hända när de till exempel försvarar? Nu har vi ledamotskollegor
            där som blir attackerade på öppen gata. Vad händer med andra?
            Det är en farlig utveckling. Vi måste också markera genom att
            kräva att man ska frige alla journalisterna, och Sherwan Sherwani
            måste få komma hem till sina små barn. De måste få upprättelse
            för den tortyr och det våld de utsatts för, de sex månader som
            de har suttit i fängelse och också de förnedringar som de utsatts
            för.
          </note>
          <note>
            Jag vill att vi i Sverige vara väldigt tydliga och göra precis
            som många människorättsorganisationer har gjort. Det är väldigt
            viktigt att uttala sig. Vi kommer tyvärr att komma tillbaka till
            den här frågan.
          </note>
          <note>
            Anf. 8 Utrikesminister ANN LINDE (S):
          </note>
          <note>
            Fru talman! Liksom Amineh Kakabaveh ser regeringen med stor oro
            och största allvar på gripandet av Sherwan Sherwani och hans journalistkollegor
            i irakiska Kurdistan och på det våld mot journalister och människorättsförsvarare
            som nu sker i Irak och i kurdiska regionen.
          </note>
          <note>
            Vi har sedan den senaste vågen av protester utbröt i Irak hösten
            2019 sett en oroande utveckling när det gäller respekten för mänskliga
            rättigheter i Irak, inklusive i den kurdiska regionen. Sverige
            har både bilateralt och genom EU reagerat mot våldet mot demonstranterna,
            inklusive attackerna som är riktade mot MR-försvarare och journalister.
          </note>
          <note>
            Vi har framhållit vikten av att man följer och respekterar de
            mänskliga rättigheterna. Där ingår yttrandefrihet, föreningsfrihet,
            förhandlingsfrihet och mediefrihet men också att det måste utkrävas
            ansvar av dem som har gjort sig skyldiga till övervåld.
          </note>
          <note>
            Respekten för alla befolkningsgruppers lika rättigheter är en
            nyckelfråga för Iraks framtid. I bilaterala kontakter med Irak
            betonar Sverige återkommande vikten av politiska reformer och
            ekonomiska reformer som syftar till en jämlik behandling av alla
            irakiska medborgare.
          </note>
          <note>
            Vi kommer att fortsätta att verka för en inkluderande reformprocess
            och en nationell försoning. Jag vill avsluta med att tacka Amineh
            Kakabaveh för att hon tar upp den här frågan till en viktig debatt
            i Sveriges riksdag.
          </note>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellation 2020/21:496 om fallet Michael Rawlinson
          </note>
          <note>
            Anf. 9 Utrikesminister ANN LINDE (S):
          </note>
          <note>
            Fru talman! Pål Jonson har i sin interpellation ställt frågor
            som relaterar till Michael Rawlinsons tjänstgöring vid den civila
            krishanteringsinsatsen Eulex i Kosovo .
          </note>
          <note>
            Pål Jonson har frågat mig hur jag ser på anklagelserna mot Rawlinson
            och vad regeringen gjorde för honom under hans tid i husarrest,
            varför regeringen inte krävde att få läsa och att få ta del av
            utredningen som gjordes av EEAS beträffande Meucci och Ceccarellis
            agerade, varför regering ­ en inte hindrade Meucci från att få
            förlängt förordnande som chef för Eulex, om Ceccarellis utnämnande
            till hög chef vid Eppo påverkar min och regeringens syn på svenskt
            tillträde till Eppo samt om jag är villig att verka för en utredning
            av omständigheterna kring fallet Rawlinson i syfte att liknande
            situationer inte ska uppstå igen.
          </note>
          <note>
            Jag och statsrådet Damberg har tidigare svarat Pål Jonson i samband
            med frågorna 2019/20:976, Falska anklagelser mot Michael Rawlinson,
            och 2020/21:822, Utnämningen av europeisk åklagare.
          </note>
          <note>
            Låt mig understryka att regeringen tar frågor om svensk utlandsstatio
            ­ nerad personal på största allvar.
          </note>
          <note>
            I det specifika fallet rörande Rawlinson krävde regeringen att
            en oberoende utredning av ärendet skulle tillsättas. Detta var
            en kraftfull och mycket tydlig diplomatisk åtgärd. Regeringen
            fick gehör för sitt krav, och en utredning inleddes av E uropeiska
            utrikestjänsten, EEAS, som även omfattade insatschefens agerande.
            Som utsändande stat fick Sverige sedan ta del av utredningens
            huvudslutsats – att ingen kritik kunde riktas mot den svenske
            utsände. Regeringen verkade aktivt för att den svenske utsände
            skulle få en skriftlig upprättelse och ett rekommendationsbrev
            från EU, vilket också skedde. Insatschefens förordnande förlängdes
            inte någon mer gång efter att den interna utredningen genomförts,
            utan EU valde att utse en ny chef för insatsen. Det var i enlighet
            med de budskap som Sverige hade framfört.
          </note>
          <note>
            Under den tid som Rawlinson, till följd av insatschefens agerande,
            var suspenderad från sin tjänst i Kosovo, liksom därefter, verkade
            regeringen genom Utrikesdepartementet såväl som genom vår EU-representation
            i Bryssel och vår ambassad i Pristina till hans stöd.
          </note>
          <note>
            År 2016 tog Sverige initiativ till – och fick stöd för – utarbetandet
            av ett nytt regelverk för disciplinärenden i EU:s civila krishanteringsinsatser.
            Sverige är nu pådrivande i att uppmana till en översyn av regelverket
            i syfte att ytterligare främja arbetsmiljön inom de civila insatserna.
          </note>
          <note>
            Regeringen fortsätter med lagstiftningsarbetet för att kunna
            ansluta Sverige till den europeiska åklagarmyndigheten, Eppo.
            Eppo-samarbetet kommer att fylla en viktig funktion genom att
            utreda och åtala fusk med EU-medel, och frågan måste ses i ett
            större sammanhang än att en enskild åklagare från ett annat medlemsland
            har utnämnts i en process som vi inte har varit delaktiga i.
          </note>
          <note>
            Avslutningsvis: Omständigheterna i Eulex-insatsen år 2014–2015
            har utretts på ett oberoende sätt av den instans som var ytterst
            ansvarig för insatsen, E uropeiska utrikestjänsten, EEAS. Sverige
            bidrog till att så skedde och har konsekvent agerat till stöd
            för den svenske utsände.
          </note>
          <note>
            Sverige har därefter, och mot bakgrund av det inträffade, verkat
            för – och fått till stånd – ett nytt regelverk för disciplinärenden
            i EU:s civila krishanteringsinsatser som vi nu verkar för en översyn
            av. Regelverket syftar till precis det som Pål Jonson efterfrågat:
            att en liknande situation inte ska kunna uppstå igen.
          </note>
          <note>
            Anf. 10 PÅL JONSON (M):
          </note>
          <note>
            Fru talman! Tack, utrikesministern, för svaret på min interpellation!
          </note>
          <note>
            Huvuddelen av de händelser som vi kommer att diskutera i dag
            ägde rum för över fem år sedan, både i Kosovo och i Bryssel. Men
            skälet till att vi behöver diskutera dem i dag i kammaren är att
            det hela tiden kommer nya uppgifter. Vad som händer är att vi
            får nya vittnesmål om vad som skedde under Eulex. Vi vet också
            att hårt arbetande grävande journalister återkommande arbetar
            med frågan, vilket jag verkligen välkomnar.
          </note>
          <note>
            Det finns alltså ett antal personer, bland dem Michael Rawlinson,
            som jag tycker förtjänar att uppmärksammas. Jag vill verkligen
            lyfta fram deras namn, för de har gjort viktiga insatser för Sverige.
          </note>
          <note>
            Vi behöver helt enkelt gå till botten med vad som skedde i Eulex
            under perioden från 2014 fram till 2016.
          </note>
          <note>
            Fru talman! Låt mig först ge en kort bakgrund till själva fallet.
            Michael Rawlinson, som avled i juli 2018, var en mycket erfaren
            svensk underrät ­ telseofficer. Han hade en bakgrund på Kustjägarskolan
            och Fallskärms ­ jägarskolan, och han hade tjänstgjort i olika
            omgångar i Kosovo.
          </note>
          <note>
            Under den tid han var chef på kriminalunderrättelsekontoret på
            Eulex bedrev han också en mycket känslig utredning mot två brottsanklagade
            italienska domare som också var knutna till Eulex. Men i samband
            med att italienaren Gabriel Meucci tillträdde som chef för Eulex
            kastades allt detta över ända. Meucci sa då att nu var häxjakten
            på italienare över, och han ville att alla internutredningar mot
            italienare och andra medborgare skulle läggas ned.
          </note>
          <note>
            Detta är naturligtvis i högsta grad anmärkningsvärt. Det är också
            nå ­ gonting som påverkar Sverige, för åtminstone tre personer
            som var knutna till antikorruptionsutredningen var svenskar, som
            utförde ett väldigt viktigt arbete där.
          </note>
          <note>
            Vad som sedan skedde var att Michael Rawlinson togs ur tjänst
            i mars 2015 och försattes i husarrest efter helt grundlösa anklagelser
            från Meucci. Rawlinson flögs för övrigt tillbaka till Sverige
            den 7 april, då han under oklara omständigheter plötsligen blivit
            allvarligt sjuk av mördarbakterier.
          </note>
          <note>
            Jag vet att den 19 juni markerade den svenska regeringen i fallet
            och sa att man inte kommer att förlänga Meuccis mandat om det
            inte tillsätts en utredning beträffande hur Eulex hade agerat
            i detta. Tre dagar senar väljer Meucci tillsammans med Ceccarelli
            att öppna Michael Rawlinsons säkerhetsskåp. Det är alltså en stor
            skandal som sker. Det är totalt oacceptabelt att man öppnar en
            svensk underrättelseofficers säkerhetsskåp. Dels var Michael Rawlinson
            därmed bränd som underrättelseofficer på Balkan, dels sätter detta
            andra människors liv i fara. Han hade säkert mycket säkerhetskänsliga
            uppgifter i säkerhetsskåpet.
          </note>
          <note>
            Fru talman! Jag har inget behov av att på något sätt misstro
            regeringens intentioner eller vilja att gå till botten med detta
            vare sig när det kommer till korruption eller till att skydda
            utsänd personal. Men jag har ett ansvar som en del av oppositionen
            att granska regeringens agerande. Jag vill därför ställa två frågor
            till utrikesministern.
          </note>
          <note>
            Först och främst: Varför sa regeringen helt enkelt inte nej till
            att förlänga Meuccis mandat? Meucci valde ju att inte angripa
            korruptionen, som uppenbarligen var ett stort problem inom Eulex,
            utan han angrep dem som faktiskt jobbade mot korruptionen. Detta
            berörde uppenbara svenska intressen i och med att det var flera
            svenskar som var engagerade i det här.
          </note>
          <note>
            Nu valde regeringen dock en annan väg; man valde att i stället
            kräva att Meuccis roll skulle utredas. Problemet med det var att
            man själv inte fick läsa den utredning som man hade beställt.
            Man fick den i stället uppläst. Inte heller cirkulerades utredningen
            till de andra medlemsstaterna i EU. Varför böjde sig regeringen
            för kravet att inte få läsa utredningen och att inte låta EU:s
            övriga medlemsstater läsa den?
          </note>
          <note>
            Anf. 11 Utrikesminister ANN LINDE (S):
          </note>
          <note>
            Fru talman! Låt mig börja med att säga att alla som har varit
            inblandade kan enas om att detta ärende är otroligt allvarligt
            och djupt olyckligt. Det gäller inte bara tragedin i Michael Rawlinsons
            alltför tidiga bortgång utan även att den dåvarande insatsledningens
            agerande undergrävde Eulex Kosovos anseende.
          </note>
          <note>
            Det ligger i Sveriges intresse att bidra till att stärka EU:s
            trovärdighet som säkerhetspolitisk aktör och unionens krishanteringsförmåga.
            Vi tar därför en aktiv roll i de översyner som görs av insatserna,
            vad gäller såväl uppgifter som genomförande.
          </note>
          <note>
            UD har fått ta del av den rapport som Pål Jonson nämner och dess
            huvudslutsatser när det gäller Rawlinson. Ingen kritik kunde riktas
            mot honom. Jag kan inte svara exakt på hur detta skedde eftersom
            det är mer än fem år sedan, men jag håller för sannolikt att rapporten
            även täckte andra, helt interna, aspekter för EU:s utrikestjänst.
            Det för svensk del centrala gällde huruvida kritik kunde riktas
            mot Rawlinson, vilket alltså inte var fallet.
          </note>
          <note>
            Insatsernas arbetsmiljö är naturligtvis tätt kopplad till de
            översyner och rapporteringar som görs. Därför understryker regeringen
            kontinuerligt vikten av att EU:s insatser beaktar frågor i förhållande
            till personalpolitiken inom insatserna och externt. Som ett led
            i detta verkar regeringen för att EU:s insatser ska ha separata
            rådgivarfunktioner för mänskliga rättigheter och jämställdhet.
          </note>
          <note>
            Vidare har Sverige agerat tydligt för att EU:s uppförandekod
            bör omfatta såväl jämställd arbetsmiljö som förebyggande av övergrepp
            och trakasserier. Det fanns alltså flera skäl till att regeringen
            kraftfullt agerade till stöd för Rawlinson.
          </note>
          <note>
            I kontakt med ledningen för EU:s utrikestjänst underströk regeringen
            att hanteringen av Rawlinson var oacceptabel. Vi uttryckte stor
            oro för hur ledningen av Eulex fungerade. Som ett resultat av
            dessa kontakter fick vi till stånd en oberoende utredning. Utredningen
            ledde till att den dåvarande insatschefen inte fick förlängt mandat.
            Vi verkade för att Rawlinson skulle få en skriftlig upprättelse
            och ett rekommendationsbrev från EU:s utrikestjänst, och detta
            skedde.
          </note>
          <note>
            Regeringens agerande gav också resultat på ett mer övergripande
            plan i och med att vi fick till stånd ett regelverk för disciplinärenden
            i samtliga EU:s civila krishanteringsinsatser. Vi arbetar nu med
            en översyn av detta regelverk för att ytterligare främja arbetsmiljön
            inom insatserna.
          </note>
          <note>
            Vi hade alla önskat att Michael Rawlinson hade fått praktisk
            användning av upprättelsen och rekommendationsbrevet och att han
            hade fått fortsätta sitt, vad jag förstår, mycket professionella
            och uppskattade arbete. Jag beklagar djupt att det inte blev så.
          </note>
          <note>
            Anf. 12 PÅL JONSON (M):
          </note>
          <note>
            Fru talman! Låt mig tillägga att jag vet att det finns ett antal
            duktiga diplomater som har jobbat väldigt hårt med denna fråga.
            Det är diplomater som jag har djup respekt för. Det vet jag att
            regeringen också har del i.
          </note>
          <note>
            Men det är två saker som jag ändå inte kommer ifrån. Det ena
            är varför vi inte fick läsa en rapport som vi själva hade beställt.
            Det är rimligt att vi kan ta del av hela denna rapport, och det
            är obegripligt för mig att vi inte fick det. Jag tycker att det
            lite grann underminerar arbetet i EU när det gäller att få upprättelse
            och klarhet i vad som verkligen har hänt i frågan, och det är
            i sig självt allvarligt.
          </note>
          <note>
            Låt mig återgå till den mer övergripande frågan om varför Michael
            Rawlinsons fall och vad som skedde i Eulex principiellt är väldigt
            viktigt . Det är helt uppenbart att han betalade ett oerhört högt
            pris för sitt personliga engagemang mot korruptionen inom Eulex.
            Han utmanande helt enkelt starka politiska krafter och fick betala
            ett enormt politiskt pris. För det förtjänar han att både uppmärksammas
            och hedras.
          </note>
          <note>
            Om en utländsk aktör ger sig på en svensk underrättelseofficer,
            oavsett om officeren är sekonderad och jobbar under EU-flagg eller
            jobbar under svensk flagg, måste Sveriges respons alltid vara
            stenhård vid sådana tillfällen. Det är totalt oacceptabelt att
            bryta upp en svensk underrättelseofficers säkerhetsskåp. Det sätter
            människors liv i enorm fara. Därför måste det alltid ske en mycket
            stark diplomatisk markering, för annars kommer detta att ske igen.
          </note>
          <note>
            Dessutom – och detta förutsätter jag att utrikesministern och
            jag är helt eniga om – är det alltid oerhört angeläget att angripa
            korruption. Korrup ­ tion sliter sönder samhällen och skapar enorma
            orättvisor. Kosovo är enligt Transparency International Europas
            näst mest korrumperade land efter Ryssland, och tyvärr har utvecklingen
            gått åt fel håll på senare tid. När det då uppdagas att det finns
            välgrundade anklagelser om korruption inom Eulex, den mission
            som är på plats för att bygga upp rättsstaten och be ­ kämpa korruptionen,
            och att där alltså finns aktörer som göder korrup ­ tionen måste
            det tas på allra största allvar. Detta är oerhört allvarligt.
          </note>
          <note>
            Om något sådant här uppdagas är det också viktigt vilken respons
            det blir inom EU och bland dess medlemsstater. Jag kan konstatera
            att entusiasmen för att utreda den här frågan har varit begränsad,
            både inom EU:s institutioner och bland viktiga medlemsländer.
            Det är också någonting man behöver angripa.
          </note>
          <note>
            Utrikesministern säger i svaret att omständigheterna i E ulex
            -insatsen har utretts på ett oberoende sätt av den instans som
            hade ansvar för insatsen . Det är naturligtvis helt korrekt; det
            är EEAS själva som har utrett. Problemet är ju bara att EEAS var
            en del av problemet, som jag uppfattade det. Man tog inte de här
            sakerna på fullaste allvar. Det skulle ha skett en oberoende utredning
            utanför EU:s utrikestjänst. En sådan utredning hade haft ett mycket
            större mått av legitimitet.
          </note>
          <note>
            Jag uppfattar inte heller att det i någon betydande grad har
            förekommit uppföljning och ansvarsutkrävande i detta. Jag kan
            konstatera att Meucci fick förlängt förordnande fram till juni
            2016; sedan slutade han i insatsen. Jag kan också konstatera att
            Ceccarelli, som också fick kritik i utredningen, har gått vidare
            till att få en mycket hög och central position inom Eppo, som
            alltså ska arbeta för att bekämpa korruptionen inom EU. Det tycker
            jag är anmärkningsvärt i sig självt.
          </note>
          <note>
            Jag måste ändå fråga utrikesministern vilka signaler hon uppfattar
            att det sänder till allmänheten när sådana här saker kan få fortgå
            över tid inom Europeiska unionen. Både Ann Linde och jag är ju
            varma anhängare av ett starkt europeiskt samarbete.
          </note>
          <note>
            Anf. 13 Utrikesminister ANN LINDE (S):
          </note>
          <note>
            Fru talman! Jag måste verkligen understryka att jag inte har
            någon annan syn på den här händelsen och på hur oacceptabelt detta
            är än vad interpellanten har.
          </note>
          <note>
            Vi tar frågor om behandlingen av utlandsstationerad svensk personal
            på allra största allvar. Dessa frågor berör enskilda tjänstepersoner
            som är sekonderade eller på andra sätt inblandade via svenska
            myndigheter i insatser som leds av bland annat EU, OSSE och FN.
            Inom ramen för EU:s gemensamma utrikes- och säkerhetspolitik bedrivs
            det insatser som bidrar till att bevara fred, förebygga konflikter
            och stärka internationell säkerhet. Självklart är det oerhört
            viktigt att det inte sker sådana här saker, för då undermineras
            förtroendet för insatserna.
          </note>
          <note>
            För närvarande har EU elva civila och sex militära insatser.
            Vi fäster stor vikt vid arbetsmiljöfrågorna i dessa insatser.
            Det är helt enkelt EU:s uppdrag, EU:s befälskedja och EU:s regelverk
            som måste gälla för samtliga, oavsett vilken nationalitet de har.
          </note>
          <note>
            Vi följer också direkt upp saker med våra utsända myndigheter
            om vi får höra någonting, vare sig det är i Stockholm eller någon
            annanstans i världen. Genom kontakter på alla nivåer har Regeringskansliet
            bättre möjligheter att på lämpligt sätt följa upp eventuella signaler
            om att något inte står rätt till. Sådana signaler fick vi om insatsen
            Eulex i Kosovo 2014 − 2015. Utifrån dessa signaler agerade regeringen
            direkt och resolut. Det vidtogs en rad åtgärder som dels rörde
            Michael Rawlinson specifikt, dels adresserade arbetsmiljöfrågorna
            mer generellt i EU:s civila insatser, just för att det som Pål
            Jonson tar upp inte ska ske: att man får ett minskat förtroende.
          </note>
          <note>
            Eulex har sedan dess genomgått stora och betydande förändringar.
            Man har förändrat mandatet och sett till att arbetet inom insatsen
            har stramats upp. Den nuvarande insatschefen Lars-Gunnar Wigemark
            och hans företrädare har aktivt arbetat med insatsens organisationskultur.
          </note>
          <note>
            När det gäller Danilo Ceccarelli och hans roll i Eppo är Sverige
            ännu inte med i Eppo. Vi har alltså inte rösträtt i frågor om
            Eppo, och det finns inte heller någon svensk åklagare i kollegiet.
            Sverige har alltså inte kunnat vara delaktigt i utnämningen av
            Danilo Ceccarelli. Den biträdande europeiska chefsåklagaren, vilket
            är den titel han har, utses av Eppos kollegium bland ledamöterna.
            Det är en europeisk åklagare från varje medlemsstat som deltar,
            och eftersom vi inte är med har vi inte kunnat delta i den här
            processen.
          </note>
          <note>
            Anf. 14 PÅL JONSON (M):
          </note>
          <note>
            Fru talman! Jag tackar utrikesministern för denna som jag tycker
            angelägna debatt.
          </note>
          <note>
            Jag tvivlar inte på att det har skett framsteg inom Eulex. Jag
            vet till och med att det har gjort det. Det tycker jag i grunden
            är bra. Jag tycker dock inte att man har tagit de problem som
            fanns mellan 2011 och 2016 på tillräckligt stort allvar. Man har
            inte utkrävt tillräckligt ansvar från de berörda personerna, och
            det tycker jag är djupt beklagligt och beklämmande.
          </note>
          <note>
            Som jag sa inledningsvis stiger nu kunskapsläget om vad som har
            skett genom de granskande journalisterna och genom att personer
            som varit kopplade till Eulex helt enkelt berättar om vad som
            har skett. Det skapar ett nytt kunskapsläge som jag verkligen
            tycker att vi ska ta fasta på.
          </note>
          <note>
            Jag är nyfiken på om utrikesministern själv har tagit del av
            den rapportering som har funnits i Svenska Dagbladet och i olika
            poddar. Det är faktiskt rätt så bedrövlig läsning och lyssning,
            om man bryr sig om EU:s krishanteringsförmåga. Detta måste vi
            gå till botten med.
          </note>
          <note>
            Personligen skulle jag vilja se två saker. Till att börja med
            tycker jag att frågan behöver utredas i Sverige. Det finns en
            rad omständigheter kring det här fallet som vi har mycket att
            lära av. Det handlar bland annat om Michael Rawlinsons situation
            när han kom tillbaka till Sverige, som var otillfredsställande
            i vissa avseenden. Jag nöjer mig med att säga det, men vi jobbar
            ju återkommande både från riksdagens och från regeringens sida
            med att utvärdera de internationella missionerna. Jag tycker att
            det här skulle förtjäna en speciell utredning om lärdomarna så
            att det inte sker igen.
          </note>
          <note>
            Det andra är att jag skulle vilja vädja till regeringen att lyfta
            den här frågan i EU-kretsen och bevaka den noggrant. I grunden
            handlar allt detta om att återupprätta både EU:s heder och EU:s
            förtroende att genomföra dessa fredsfrämjande insatser, som är
            mycket viktiga för säkerhet och stabilitet i Europas närområde.
          </note>
          <note>
            Anf. 15 Utrikesminister ANN LINDE (S):
          </note>
          <note>
            Fru talman! Jag kan försäkra Pål Jonson att jag har läst väldigt
            mycket om Michael Rawlinsons tragiska fall och allt som hänt efteråt.
            Som Pål Jonson kanske vet var jag statssekreterare på Justitiedepartementet
            just under de här åren.
          </note>
          <note>
            Låt mig vara tydlig: Regeringen tar frågorna om behandlingen
            av utlandsstationerad personal och möjliga oegentligheter vid
            EU-missioner på allra största allvar. Det var därför vi agerade
            så kraftfullt både för en upprättelse för Michael Rawlinson och
            för åtgärder på EU-nivå så att sådant här inte ska kunna hända
            igen.
          </note>
          <note>
            Som jag har redogjort för tillsattes till följd av regeringens
            påtryckningar en utredning av ärendet och av den dåvarande insatschefens
            agerande. Utredningens huvudslutsats var tydlig: Ingen kritik
            kunde riktas mot Michael Rawlinson. Därefter utfärdades just den
            här upprättelsen och det här rekommendationsbrevet till Rawlinson.
          </note>
          <note>
            Och som en följd av Sveriges påtryckningar och av den utredning
            som följde hindrades även en förlängning av insatschefens förordnande.
            Det här är mycket kraftfullt, och det är ett mycket tydligt agerande.
          </note>
          <note>
            Som tidigare har nämnts har regeringen också agerat för att vi
            ska göra allt vi kan för att det inte ska upprepas. På svenskt
            initiativ har det upprät ­ tats ett nytt regelverk för disciplinärenden
            i EU:s civila krishanteringsinsatser. Det svenska engagemanget
            för EU:s insatser förblir långsiktigt och vilar bland annat på
            viktiga och uppskattade bidrag som enskilda svenskar står för
            i likhet med vad Michael Rawlinson gjorde på sin tid.
          </note>
          <note>
            Tack för debatten, Pål Jonson!
          </note>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellation 2020/21:448 om underhållet av våra
            vägar
          </note>
          <note>
            Anf. 16 Infrastrukturminister TOMAS ENEROTH (S):
          </note>
          <note>
            Fru talman! Sofia Westergren har frågat mig vad jag avser att
            göra för att beta av underhållsskulden på våra vägar och höja
            standarden på vägarna för att matcha framtida ökade behov av transporter.
          </note>
          <note>
            Jag besvarade så sent som den 17 februari en fråga från Sofia
            Westergren avseende regeringens insatser för vägnätet. Jag redogjorde
            i mitt svar för de satsningar som regeringen genomför avseende
            vägunderhållet och betydelsen av dessa för att skapa förutsättningar
            för en hög nivå på standard och på tillgänglighet. Jag upprepar
            därför inte det här i dag igen.
          </note>
          <note>
            Efter många år av underinvesteringar kan jag konstatera att regeringen
            nu ökat ramarna till vägunderhåll. Även särskilda satsningar har
            genomförts, vilka har riktats mot landsbygdens vägar där behoven
            är stora och vägarna ofta är det huvudsakliga alternativet för
            transporter . För regering ­ en är det viktigt att säkerställa
            e n god tillgänglighet i hela Sverige . D et ska vara möjligt
            att bo, leva och verka i alla delar av landet .
          </note>
          <note>
            Regeringen har inlett arbetet med att ta fram en ny nationell
            plan för utveckling av transportinfrastrukturen och avser att
            lägga fram en infrastrukturproposition till riksdagen under våren
            2021. Efter riksdagsbeslut om ekonomiska ramar fortsätter arbetet
            med den så kallade åtgärdsplaneringen. Den innebär att de åtgärder
            som bör prioriteras in i den nationella planen identifieras. Beslut
            om en ny nationell plan planeras till 2022.
          </note>
          <note>
            Anf. 17 SOFIA WESTERGREN (M):
          </note>
          <note>
            Fru talman! Jag tackar Eneroth så mycket för svaret.
          </note>
          <note>
            Det senaste året har påvisat vikten av ett starkt samhälle som
            det går att lita på. Ska hela landet leva måste vägarna fungera,
            men tyvärr visar verkligheten något annat. Underhållsskulden växer
            likt en snöboll.
          </note>
          <note>
            Det behövs 2 miljarder extra per år bara för att stoppa förfallet.
            Ska vi betala av underhållsskulden kostar det 20 miljarder, och
            det är försiktigt räknat. Stoppar vi inte förfallet kommer en
            tredjedel av vägarna att vara förfallna. Och då, fru talman, stiger
            kostnaderna till mer än det dubbla för att få ordning på detta.
          </note>
          <note>
            Trafikverket lägger årligen cirka 1 miljard på bärighetsförstärkande
            åtgärder. Men 2021–2025 kommer dessa pengar att användas till
            annat, som förstärkning av broar, och inte användas för underhåll
            av själva vägarna.
          </note>
          <note>
            Jag, som är en före detta åkare och lastbilschaufför, har sett
            hur vägmiljön blivit alltmer svårtillgänglig för större fordon.
            Inför debatten har jag pratat med gamla kollegor i branschen som
            vittnat om att det har blivit sämre. Rapporten Långsiktiga effekter
            av ett underfinansierat vägunderhåll bekräftar denna bild.
          </note>
          <note>
            Fru talman! Spårdjupet i vägen ökar. Med allt smalare vägar kör
            fordonen på exakt samma plats. En viss yta får mycket belastning
            medan övrig yta inte får någon belastning. Med bredare vägar blir
            körningen mjukare och kan anpassas mer efter annan trafik, och
            fordonen belastar vägbanan på ett skonsammare sätt.
          </note>
          <note>
            Spårdjupet har ökat med 100 procent under ministerns tid vid
            makten. Spåren i vägbanan skapar även problem för vinterväghållning
            och orsakar vattensamlingar.
          </note>
          <note>
            Ekonomilagning som görs med bitumen och grus skapar stor irritation
            då den orsakar både stenskott på vindrutor och plåtskador. Lagningens
            hållbarhet är dessutom väldigt dålig. På västkusten, som jag kommer
            från, vittnar yrkeschaufförerna om det undermåliga oljegruset,
            som även läggs på motorvägar. Skadorna som lagas är tillbaka redan
            efter ett par veckor. Det kan inte ens kallas provisoriskt med
            så kort hållbarhet.
          </note>
          <note>
            Fru talman! Jag vill ge infrastrukturministern möjlighet att
            berätta hur han ser på att spårdjupet har ökat med 100 procent
            under hans tid vid makten.
          </note>
          <note>
            Anf. 18 LARS BECKMAN (M):
          </note>
          <note>
            Fru talman! Jag tackar för en väldigt viktig interpellation.
          </note>
          <note>
            Fru talman! Infrastrukturministern måste vara den sista personen
            i Sverige som inte har upptäckt det usla vägnätet. Det är klart
            att det är allvarligt när det sannolikt är ett parti i en regering
            som består av två partier som har kidnappat en sådan här viktig
            fråga. Konsekvenserna har min kollega Sofia precis berättat om.
            Vägarna blir sämre och sämre. Och, fru talman, sämst vägar i Sverige
            är det i Gävleborg.
          </note>
          <note>
            Sämst vägar i Sverige är det i Gävleborg. Det är ett viktigt
            län. Det är ett genomfartslän för E4:an. Det är ett skogslän,
            och det är ett län med långa avstånd. Nu har det gått så långt,
            fru talman, att det till och med skrivs i Hudiksvalls Tidning.
            Jag förstår att statsrådet är helt ointresserad av medier norr
            om Dalälven. Men han eller någon kollega hade kunnat läsa detta:
            ” Trafikpolisen ansluter i kritiken – för dålig vinterväghållning
            ”. Så står det i dag.
          </note>
          <note>
            På helahalsingland.se står det: ”Nu kliver flera av trafikpoliserna
            i Hälsingland fram och gör kritikerna sällskap.
          </note>
          <note>
            – Vi är ganska duktiga på att ringa och höra av oss till ledningscentralen,
            så inom driften känner man nog till oss och våra åsikter.” Så
            säger en av trafikpoliserna.
          </note>
          <note>
            Han säger vidare:
          </note>
          <note>
            ” Trafikverket säger att de ser en pågående nedslitning av vägnätet
            och den eskalerar. Det innebär att när vägen får sådana här spår
            så är det jätte ­ svårt att få bort isen, för plogen är ju rak
            .” Så säger han när de har en trafikkontroll på E4:an.
          </note>
          <note>
            Det är just den här vägen, livsnerven, som en av poliserna kallar
            den, de är mest kritiska till.
          </note>
          <note>
            Och så frågar journalisten: ”Varför är ni kritiska?” Svaret är:
          </note>
          <note>
            ”– Det är lite som att det blir en överraskning varje gång det
            blir snö. Det tar för lång tid att hinna snöröja på de här huvudsträckorna.
            Ofta hinner man röja till exempel E4, men man hinner inte med
            att ta omledningsvägarna .” Det säger trafikpolisen enligt helahalsingland.se
            i dag.
          </note>
          <note>
            Han fortsätter:
          </note>
          <note>
            ”– Trafikverket har under många år fått för lite pengar och det
            är det vi märker. Det här är egentligen en politisk fråga, så
            det ska inte slå tillbaka mot tjänstemännen eller de som sitter
            och kör och sliter med det här .”
          </note>
          <note>
            Fru talman! Det är verkligheten. Det är verkligheten som beskrivs
            på helahalsingland.se i dag. Det är inte ministern på någon SSU-kongress
            som står och pratar om vad man borde ha gjort eller vad man borde
            göra. Det här är verkligheten. Det här är verkligheten för bilisterna
            i Sverige. Det är verkligheten för yrkeschaufförerna. Det går
            så långt, fru talman, att trafikpolisen uttalar sig i Hudiksvalls
            Tidning och mer eller mindre vädjar om hjälp.
          </note>
          <note>
            Så kan det inte fortsätta, fru talman. Inte ens vägunderhållet
            sköts. Jag har haft en interpellationsdebatt med ministern om
            det. Dagen efter berättade Trafikverket i våra lokaltidningar
            att pengarna inte ens räcker till för att underhålla det vi har.
          </note>
          <note>
            Pengarna räcker inte ens till för att underhålla det vi har.
            Det betyder, fru talman, att för varje dag som går försämras vägnätet
            i Sverige. Det är allvarligt för yrkeschaufförerna. Det är allvarligt
            för företagsamheten. Hur ska man kunna bedriva företag i Ljusdal
            när gods ska fraktas ned till Mjölby under natten och vara framme
            just in time, när vägen knappt är farbar på grund av att det i
            ett vinterland som Sverige är snö och kyla?
          </note>
          <note>
            Fru talman! Det är fullt normalt att det är snö och kyla i Sverige.
            Jag har själv ringt när jag åkt 83:an, som var blixthal en lördagseftermiddag
            för ett par veckor sedan. Det var blixthalka! Inte undra på att
            det händer olyckor i Sverige.
          </note>
          <note>
            Jag skulle vilja veta hur infrastrukturministern i Sveriges regering
            ser på att trafikpolisen går ut och vädjar i Hudiksvalls tidning
            att det måste bli bättre.
          </note>
          <note>
            Anf. 19 THOMAS MORELL (SD):
          </note>
          <note>
            Fru talman! Då är det återigen dags att debattera det bristfälliga
            underhållet på landets vägar. Lars Beckman tog upp mycket av det
            som händer i Gävleborg, men vi har dåliga vägar även i Jämtland,
            Västerbotten, Skaraborg och Småland. Det spelar ingen roll var
            man befinner sig i landet – vägnätet är väldigt slitet.
          </note>
          <note>
            Man ska kunna leva och bo i hela landet. Det står det också i
            svaret som ministern gav Sofia Westergren i den här debatten.
            Det står om ”landsbygdens vägar där behoven är stora och vägarna
            ofta är det huvudsakliga alternativet för transporter ”. Om skogsindustrin
            ska kunna leva och verka måste man få ut virket ur skogen. Men
            hur ska man bära sig åt när vägarna inte bär? Hur ska då en av
            landets viktigaste näringar klara sig?
          </note>
          <note>
            Jag vet att regeringen vurmar för att lyfta upp transporter på
            järnväg, och det tycker även vi är bra. Men hur det än är behövs
            lastbilen, antingen i början av en transport eller i slutet. Ska
            järnvägen kunna bära mer gods förutsätter det också att lastbilarna
            kommer fram.
          </note>
          <note>
            I dagens Proffs kan man läsa att tre av fyra svenskar vill se
            mer pengar till vägunderhåll. Det är ett kraftigt underbetyg åt
            regeringens sätt att sköta vägunderhållet. Vidare skriver man
            att åtta av tio transporter sker på väg och att om hela Sverige
            ska kunna leva ” behövs det farbara vägar i hela landet. Läget
            är riktigt illa i delar av landet, vägnätet knakar i fogarna .”
          </note>
          <note>
            Vi har diskuterat de provisoriska lagningarna tidigare, och Sofia
            Westergren tog också upp det tidigare i debatten. Man åker med
            en så kallad snabel på de här bilarna och sprutar ut lite olja.
            Så lägger man grus på det, och så körs det till av bilarna. Det
            är provisoriska lagningar som inte ens håller veckan ut på hårt
            trafikerade vägar.
          </note>
          <note>
            Jag tog upp det i den förra debatten, och jag gör det nu igen:
            E20, en pulsåder genom landet, är bitvis så dålig att det är stora
            hål i den. Jag var själv uppe och körde vid Mariestad och fick
            vika undan för en håla i vägen. Då pratar vi om en Europaväg som
            försörjer stora delar av landets transporter ned till Skandinaviens
            största hamn. Detta är ett kraftigt underbetyg till regeringens
            sätt att sköta vägunderhållet.
          </note>
          <note>
            Det krävs minst 2 miljarder extra varje år för att stoppa fortsatt
            förfall. Lägger man inte på de här 2 miljarderna kommer vägarna
            att bli allt sämre, och hur ska vi då klara industriell verksamhet,
            livsmedelsproduktion och annat runt om i landet? Det är ju den
            verksamheten som försörjer stora delar av den svenska ekonomin.
            Regeringen måste ta till kraftfulla åtgärder för att vägarna ska
            ha en rimlig standard.
          </note>
          <note>
            Jag är övertygad om att ministern i den här debatten kommer att
            säga som han har sagt förut, nämligen att regeringen satsar mer
            än vad tidigare regeringar har gjort. Så kan vara fallet, men
            det är inte gott nog med tanke på hur det ser ut ute på landets
            vägar.
          </note>
          <note>
            Anf. 20 Infrastrukturminister TOMAS ENEROTH (S):
          </note>
          <note>
            Fru talman! Tack, Sofia Westergren, för interpellationen! Den
            är viktig, eftersom statusen på svenska vägar är viktig för trafiksäkerheten.
          </note>
          <note>
            Om vi börjar där ska vi ändå konstatera att vi har haft en lyckad
            utveckling. Det är färre skadade och döda i trafiken än någonsin.
            Utifrån nollvisionen har vi i Sverige lyckats utforma trafiksäkerheten
            med bra standard på vägarna och med mitträcke så att man undviker
            frontalkrockar. Jag kommer ju från fordonsindustrin, och där ser
            vi också en utveckling med allt säkrare fordon. Vi kan alltså
            glädja oss åt en utveckling med en ökad trafiksäkerhet.
          </note>
          <note>
            När det gäller det som Thomas Morell var inne på i sin kommentar,
            det vill säga att det läggs mer resurser än någonsin på vägunderhåll
            nu, är det väl det som är skillnaden. Jag vet att Lars Beckman
            satt i riksdagen 2010 − 2014. Då kunde han kanske ha pläderat
            för mer pengar till vägar. Moderaterna har ju inte börjat lägga
            pengar på vägarna förrän i opposition efter 2014, i budget efter
            budget. I regeringsställning valde Moderaterna att prioritera
            annat framför satsningar på svensk infrastruktur, till exempel
            skattesänkningar för välbeställda, privatiseringar och systemskifte.
            Man underlät att investera både i det svenska järnvägssystemet
            och i vägarna.
          </note>
          <note>
            Nu har Trafikverket mer pengar än någonsin för vägunderhåll –
            164 miljarder. Det togs i den nationella planen 2018. Sedan dess
            har vi i nästan varje budget återkommit med ytterligare insatser,
            senast med 1 ½ miljard i satsning på vägunderhåll, öronmärkt till
            vägar i landsbygd.
          </note>
          <note>
            Jag vet att behoven är ännu större. Det är ingen tvekan om det.
            Efter år av underinvesteringar, där inte minst en moderatledd
            regering lät bli att satsa på infrastrukturen, vägar och järnvägar,
            har vi fått återhämta och kunnat göra stora insatser för att återställa
            kvaliteten i den svenska infrastruk ­ turen, först i nationell
            plan 2018 med 100 miljarder kronor mer. Jag utesluter inte att
            nästa nationella plan kommer att innehålla ännu mer resurser.
          </note>
          <note>
            Nu är vi ett skede där vi har lyssnat in Trafikverkets inriktningsunder
            ­ lag som har kommit in till regeringen. Vi har haft hearingar,
            och där säger både Trafikverket och representanter för regioner
            och näringsliv att det behövs mer pengar till vägunderhåll och
            järnvägsunderhåll liksom till viktiga investeringar i inte minst
            järnväg men också annan infrastruktur.
          </note>
          <note>
            Detta bereder vi nu inför kommande infrastrukturproposition och
            så småningom inför den nationella planen. För dem som följer debatten
            och inte vet hur infrastrukturplaneringen ser ut är det alltså
            vart fjärde år som man tar ramarna och de långsiktiga förutsättningarna.
            Så ser ordningen ut.
          </note>
          <note>
            Förra gången det skedde var första gången en socialdemokratiskt
            ledd regering fick möjlighet att göra det. Efter år av underinvesteringar
            när Lars Beckman och hans partikollegor satt i riksdagen och nedprioriterade
            infrastrukturen kunde vi då göra en ordentlig satsning och lägga
            100 miljarder kronor mer på infrastruktur och ta steget för att
            förbättra kvaliteten och även möta klimatomställningen.
          </note>
          <note>
            Det ska bli intressant att höra hur Moderaterna, som nu har allt
            fler företrädare som är klimatförnekare, ska klara av att både
            säkra att vi har bra resurser till vägunderhåll och klara av den
            nödvändiga omställning som behövs för att elektrifiera vägnätet
            och satsa mer på järnväg och en klimatsäker sjöfart.
          </note>
          <note>
            Där har vi tydliga inriktningar för att Sverige ska bli världens
            första fossilfria välfärdsland. Jag vet att inte alla moderater
            delar den uppfattningen. För oss är dock vägarnas kvalitet, järnvägens
            kvalitet och infrastruktursatsningar helt nödvändiga för att trygga
            jobb och tillgänglighet i Sverige men också klimatet.
          </note>
          <note>
            Anf. 21 SOFIA WESTERGREN (M):
          </note>
          <note>
            Fru talman! Bättre standard behövs på våra vägar. Jag vill först
            säga att när Alliansen hade makten gjordes skattesänkningar på
            arbete, vilket gjorde att fler inkluderades i arbetslinjen. Det
            gav mer pengar till staten att göra välfärd av.
          </note>
          <note>
            Jag vill bekräfta det som minister Eneroth sa, alltså att två-plus-ett-vägarna
            har haft en bra utveckling på olycksstatistiken. De är dock för
            smala, vilket gör att det blir punktbelastning som ger spårbildning.
          </note>
          <note>
            Vägarna utgör en stor del av yrkeschaufförernas arbetsmiljö.
            Smalare vägar, mindre rondeller och oljegrus gör det allt svårare
            för lastbilarna att leverera till tätorterna. Lägg härtill kör-
            och vilotidsregler i kombination med vägarbeten och rusningstrafik
            som gör det svårare att planera arbetsdagen. För chaufförernas
            familjer blir det väntan och osäkerhet om när pappa eller mamma
            har jobbat klart eller om det blir hemgång först nästa dag. Att
            alltid vara beredd på att det kan bli en övernattning i bilen
            är chaufförens vardag. Nu i vinter har undermålig vinterväghållning
            gjort det ytterligare svårare att planera arbetsdagen.
          </note>
          <note>
            Fru talman! Det är dags att ta chaufförernas arbete och arbetsmiljö
            på allvar. Kampen om kostnader och dåligt vägunderhåll påverkar
            yrkeschaufförernas arbetsmiljö.
          </note>
          <note>
            Ett antal kommuner i Dalsland krävde nyligen åtgärder för de
            under ­ måliga vägarna i landskapet genom en skrivelse till Västra
            Götalands ­ regionen. Riksväg 98 i Norrbotten och riksväg 90 i
            Västerbotten är de sämsta riksvägarna, tätt följt av väg 99 i
            Norrbotten, enligt en undersök ­ ning. I Göteborg pågår extremt
            många vägbyggen, vilket påverkar trafiken nega ­ tivt. En väg
            som har varit dålig i många år är Exportgatan på Hisingen. Lastbilschaufförer
            vittnar om flera feldoserade kurvor i Göteborg. Ett ex ­ empel
            är den vid Klarebergsutfarten på E6.
          </note>
          <note>
            Under 2020 valde Trafikverket att i stället för nödvändigt underhåll
            sänka hastigheten på 121 mil vägar från 90 kilometer till 80 kilometer.
            Man ansåg att detta var nödvändigt av säkerhetsskäl eftersom standarden
            på vägarna var för dålig.
          </note>
          <note>
            Att inte anpassa och underhålla det man en gång byggt är en mycket
            dålig affär. Trafikverkets prognos är att transporterna för gods
            förväntas öka med 50 procent och persontransporter med 30 procent.
          </note>
          <note>
            Fru talman! Jag vill fråga infrastrukturministern om han anser
            att det är rimligt att sänka hastigheten på våra vägar i stället
            för att investera och stärka vägarna så att hastigheterna i stället
            kan behållas eller till och med höjas för att hela Sverige ska
            leva.
          </note>
          <note>
            Anf. 22 LARS BECKMAN (M):
          </note>
          <note>
            Fru talman! Det är precis som Sofia Westergren säger, nämligen
            att under alliansregeringens tid kom fler i jobb och det blev
            mer resurser till välfärden.
          </note>
          <note>
            Fru talman! Det måste vara en mycket otacksam uppgift för en
            socialdemokratisk infrastrukturminister att stå här och försöka
            förklara det kraftigt försämrade vägnätet i Sverige. Alla som
            ser denna debatt, alla som har den minsta lilla insyn i svensk
            politik, vet naturligtvis att det är Miljöpartiet som blockerar
            frågan.
          </note>
          <note>
            Vi vet att Miljöpartiet hatar mobilitet, och vi vet att Miljöpartiet
            inte har några riksdagsledamöter norr om Dalälven. Och det finns
            naturligtvis en förklaring till det. Ingen vettig människa norr
            om Dalälven röstar på ett parti som så aktivt försämrar livsvillkoren.
            Men det som är förvånande är att Socialdemokraterna tillåter detta.
            Socialdemokraterna har tidigare stått upp för skogslänen och för
            hela Sverige, men numera tillåter man ett litet treprocentsparti
            att styra hela infrastrukturutvecklingen i Sverige med förödande
            resultat.
          </note>
          <note>
            Precis som någon annan sa här är vägarna dåliga i hela Sverige,
            men de är sämst i Gävleborg. Till och med trafikpolisen går ut
            i Hudiksvalls tidning Hela Hälsingland och rasar över att det
            är så usel trafiksäkerhet. Man hänvisar till flera allvarliga
            trafikolyckor i Hälsingland på grund av den usla vinterväghållningen
            och det usla vägunderhållet. Då vore det rimligt att ministern
            förhåller sig till verkligheten och inte håller tal på en SSU-kongress.
            Det här är Sveriges riksdag. Vi förväntar oss mer av minis ­ tern
            och att få ett riktigt på svar på frågan om när vägunderhållet
            kommer att förbättras.
          </note>
          <note>
            Anf. 23 THOMAS MORELL (SD):
          </note>
          <note>
            Fru talman! Jag tackar för svaret, statsrådet Tomas Eneroth.
          </note>
          <note>
            Vi debatterar det dåliga vägunderhållet, det nästan obefintliga
            väg ­ underhållet, utanför storstäderna. I Skövde har Västtrafik
            lagt ned en buss ­ linje. Motivet när man lade ned busslinjen
            var att man inte kunde garantera förarens och passagerarnas säkerhet
            eftersom vägen var så dålig. Sedan säger regeringen att vi ska
            åka mer kollektivt. Men när kollektivtrafiken inte kan köra på
            grund av att vägarna är dåliga, hur kan vi då leva och bo utanför
            städerna? Det är en bra fråga.
          </note>
          <note>
            Det är också sant, som statsrådet säger, att det behövs pengar
            för väg ­ underhållet. Men det finns en detalj; det behövs mycket
            mer pengar om vi ska kunna bibehålla standarden på vägarna. Att
            satsa på ett fungerande vägnät står inte i motsats till klimatet,
            utan snarare blir det mindre utsläpp om vägen fungerar.
          </note>
          <note>
            Man kan inte låta bli att titta på vad som står i tidningarna.
            I en artikel står det att det kommer in sönderskakade bilar –
            just från Gävle, Lars Beckman. I verkstaden tittar de på bokningarna;
            det är fråga om fjäderbrott på bilarna och spindelleder som ger
            upp på bilarna. Jag som har varit aktiv ute på vägarna i många
            år inser vad ett fjäderbrott betyder. Det kan vara fråga om ett
            totalhaveri där man flyger över i mötande körfält. Om en spindelled
            ger upp blir det samma effekt. Det är alltså vardagen för landets
            bilister på ett vägnät som är i fritt fall när det gäller underhållet.
            Här måste regeringen göra någonting.
          </note>
          <note>
            Anf. 24 Infrastrukturminister TOMAS ENEROTH (S):
          </note>
          <note>
            Fru talman! Det här är intressant. Sofia Westergren och även
            Lars Beckman bekräftar precis det jag sa tidigare, nämligen att
            den moderatledda regeringen lade pengarna på skattesänkningar.
            Nu ledde inte det till att det blev mer resurser i samhället.
            Det ledde inte till mer pengar till vägar eller infrastruktur.
            Ni sänkte skatten, och det blev en ökad arbetslöshet och försämrade
            statsfinanser.
          </note>
          <note>
            Det var ingen lyckad ekonomisk politik under tiden 2006–2014.
            Vi fick ta över en skyhög arbetslöshet, usla statsfinanser och
            dränerade investeringar. Om man i stället hade valt att investera
            i vägarna och i järnvägarna hade det varit lite lättare för en
            ny regering att tillträda 2014 och stärka kvaliteten på vägarna.
            Nu fick vi börja på minus efter år av underinvesteringar.
          </note>
          <note>
            Visst finns det skäl att förbättra vägarnas standard. Det var
            därför vi lade 164 miljarder kronor i den förra nationella planen.
            Det är därför vi ser till att årligen öka anslagen. Senast var
            det med 1,5 miljarder öronmärkta för landsbygden. Det är därför
            jag också tror att vi vid kommande infrastrukturplanering kommer
            att behöva skjuta till mer resurser till infrastruktur. Det är
            oklart om Moderaterna kommer att ställa upp på detta. Det är möjligt
            att man gör det i opposition. I majoritet väljer man som vanligt
            alltid skattesänkningar.
          </note>
          <note>
            Jag uppskattar verkligen att Sofia Westergren tar upp frågan
            om chaufförernas villkor och åkerierna. Här finns en intressant
            fråga. Svenska åkerier har under lång tid brottats med en osjyst
            konkurrenssituation, inte minst från utländsk lastbilstrafik.
            Det gjorde inte den moderatledda reger ­ ingen något åt eftersom
            det skulle vara fri rörlighet, fri konkurrens och fria marknadsvillkor,
            pressade löner och pressade sociala villkor. Vi har utefter vägarna
            sett utländska chaufförer bo i hytterna och laga mat ute på parkeringsplatserna.
          </note>
          <note>
            Vi har tagit tag i detta och förhandlat fram ett mobilitetspaket
            inom EU som säger att det är fråga om utstationering från dag
            ett och att svenska löner och villkor ska gälla. Vi har sett till
            att det går att låsa fast hjulen på lastbilarna om man inte följer
            uppsatta regler. Klampning fanns inte före 2014.
          </note>
          <note>
            Vi har skapat en lagstiftning som säger att den som yrkesmässigt
            beställer transporter av åkerier har en skyldighet att se till
            att det är fråga om lagliga transporter. Nu har de första domarna
            fallit.
          </note>
          <note>
            Vi har infört sanktionsavgifter som gör att den som har usla
            arbetsvillkor eller inte följer reglerna kan få betala dryga avgifter
            – på plats.
          </note>
          <note>
            Vi har också ökat kontrollen av yrkestrafiken. Inte minst utreder
            vi nu en yrkestrafikinspektion.
          </note>
          <note>
            Det här är vårt sätt att säkerställa att det blir sjysta konkurrensvillkor.
            Men vi har också något som skulle kunna innebära en förbättring.
          </note>
          <note>
            Jag frågade nyligen Moderaternas trafikpolitiska talesperson
            om synen på en vägslitageavgift, som partiet har varit stark motståndare
            till. Jag tror att Moderaterna fortfarande är det.
          </note>
          <note>
            Nu försvinner Eurovinjett, systemet som gör att utländska lastbilar
            i några länder ändå betalar på svenska vägar. Det avvecklas på
            europeisk nivå. Nu har vi snart en ordning där det bara är svenska
            åkare som betalar på svenska vägar. När de åker utomlands, i Tyskland
            och Frankrike och så vidare, betalar svenska lastbilar. Men när
            rumänska, bulgariska eller tyska lastbilar kommer till Sverige
            betalar de ingenting eftersom bland annat Moderaterna är emot
            en vägslitageavgift.
          </note>
          <note>
            Varför är det rimligt? Vore inte det ett bra sätt att öka intäkterna,
            kan ­ ske till vägunderhåll? Eller accepterar man usla sociala
            villkor för att det är viktigare att hålla nere transportkostnaderna
            än att hitta ett bra sätt att finansiera – ett sätt som de flesta
            andra europeiska länder numera tycker är ganska rimligt?
          </note>
          <note>
            Anf. 25 SOFIA WESTERGREN (M):
          </note>
          <note>
            Fru talman! Jag är väldigt glad över minister Eneroths engagemang
            för yrkeschaufförernas arbetsmiljö, som jag delar med honom. Den
            behöver stärkas och förbättras.
          </note>
          <note>
            Jag vidhåller att Alliansens skattepolitik med sänkt skatt på
            arbete gjor ­ de att vi var fler som arbetade och blev inkluderade
            i arbetslinjen. På så vis blev det mer intäkter. Det blev alltså
            fler som betalade skatt till välfärden.
          </note>
          <note>
            Den här regeringen kommer nu att straffbeskatta fordon. Minister
            Eneroth nämnde att nya fordon gör att vi har ny teknik och säkrare
            bilar ute på våra vägar. Men hård beskattning kommer att göra
            att vi får fler begagnade bilar som köps in från våra grannländer.
          </note>
          <note>
            Är det smalare vägar och mindre rondeller som ministerns väg-
            och miljösatsningar har gått till? Jag vill informera ministern
            om att detta kraftigt påverkar yrkeschaufförernas arbetsmiljö
            ytterligare negativt.
          </note>
          <note>
            Samtidigt som arbetslösheten stiger till följd av pandemin stiger
            beho ­ vet av investeringar i den svenska infrastrukturen. Min
            nästa interpella ­ tionsdebatt blir med ministerns kollega arbetsmarknadsministern.
            Jag und ­ rar om minister Eneroth ser att de två kan slå samman
            sina båda problem. Infrastrukturministern har en massa arbete
            att göra, och arbetsmarknads ­ ministern har en massa arbetslöshet
            att lösa. Jag undrar om ni kan slå ihop de två sakerna. Att då
            inkludera arbetslinjen är bra för Sverige.
          </note>
          <note>
            Anf. 26 Infrastrukturminister TOMAS ENEROTH (S):
          </note>
          <note>
            Fru talman! Jag kan svara direkt, Sofia Westergren: Självklart
            gör vi det. Självklart ser vi infrastrukturinvesteringar som en
            viktig motor i svensk ekonomi. Det skapar jobb.
          </note>
          <note>
            Den förra nationella planen beräknade Trafikverket skulle kunna
            leda till ungefär 235 000 årsarbeten. Det är ett av skälen till
            att det är så viktigt att göra infrastrukturinvesteringar. Det
            kan vara vägunderhåll, järnvägs ­ underhåll, satsningar på Norrbotniabanan
            eller nya stambanor. Det driver igång ekonomin, men det gör också
            att vi faktiskt klarar klimatkraven.
          </note>
          <note>
            Det var det som var så bedrövligt under tiden då vi hade en moderatledd
            regering: Man avstod från att göra investeringar som skulle kunna
            skapa jobb. Man trodde att enbart sänkta skatter skulle leda till
            ökad sysselsättning. Den effekten uteblev. Fredrik Reinfeldt sa
            att 5 miljoner skulle i arbete. Det nådde aldrig Fredrik Reinfeldt.
            Det målet nådde vi med en socialdemokratiskt ledd regering. Fredrik
            Reinfeldt nådde i stället ett resultat med ökad arbetslöshet,
            sämre statsfinanser och minskade investeringar i infrastruktur
            och i samhället i stort.
          </note>
          <note>
            Nu har vi en annan tingens ordning. Nu investerar vi mer än någonsin
            i infrastruktur – i den förra planen 100 miljarder mer än vad
            alliansreger ­ ingen mäktade med. Jag kan tänka mig att nästa
            nationella plan kommer att innehålla än mer, för behoven finns
            ju. Det har alla här redovisat.
          </note>
          <note>
            Efter år av underinvesteringar behöver vi satsa mer, inte minst
            på väg ­ underhåll men också på järnvägen, på sjöfarten och på
            cykling i storstäder och annan stadsomvandling som kommer att
            behövas. Det är våra tydliga prioriteringar, för vi tycker att
            Sverige ska bli världens första fossilfria välfärdsland. Vi ser
            också att infrastrukturinvesteringar skapar nya jobb, bättre konkurrenskraft
            och bättre förutsättningar att hålla ihop stad och land.
          </note>
          <note>
            Där är dessvärre inte Moderaterna. Jag beklagar detta. Jag hoppas
            att ni kan komma med i matchen. Inse att fossilsamhället ligger
            bakom oss! Var lika modiga som den svenska fordonsbranschen, som
            nu producerar elbilar i stället!
          </note>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2020/21:480 om svår halka på landets
            vägar
          </note>
          <note>
            Anf. 27 Infrastrukturminister TOMAS ENEROTH (S):
          </note>
          <note>
            Fru talman! Thomas Morell har frågat mig om jag och regeringen
            avser att vidta åtgärder för att säkerställa en godtagbar standard
            gällande underhållet av vintervägar.
          </note>
          <note>
            Så sent som den 26 januari möttes jag och Thomas Morell här i
            kammaren för att debattera vinterväghållningen. Samma sak gäller
            i dag: Regeringen anser att en fungerande vinterväghållning är
            viktig för såväl framkomlighet som trafiksäkerhet . Regeringen
            har därför säkerställt att Trafikverket har ett tydligt utpekat
            ansvar för detta och erforderliga medel för att kunna genomföra
            vinterväghållning av hög kvalitet. Trafikverket har framtagna
            krav för vad som ska gälla för vinterväghållningen på de statliga
            vägarna .
          </note>
          <note>
            Trafikverket upphandlar genomförandet av vinterväghållningen
            och har utvecklat nya , moderna metoder och arbetssätt för uppföljning.
            Bland annat används numera gps i fordonen , vilket gör att det
            utförda arbetet kan följas på en detaljerad nivå. Trafikverket
            anlitar även en tredje part som följer entreprenörernas utförda
            arbete och kontrollerar att insatser både startar och blir slutförda
            i rätt tid och med rätt kvalitet . Det är viktigt att säkerställa
            att entreprenörerna uppfyller sina åtaganden.
          </note>
          <note>
            D et egna ansvaret är också något som har betydelse för framkomligheten.
            Är väderförhållandena dåliga, om snön vräker ned eller underkylt
            regn fryser fast på vägarna, ska man kanske inte ge sig ut utan
            ställa fordonet. Det är vid förhållandevis få tillfällen på året
            det råder sådana förhållanden på vägarna, men det är viktigt att
            alla tar sitt ansvar.
          </note>
          <note>
            Jag kan därmed konstatera att Trafikverket har de ekonomiska
            resurser som krävs, framtagna krav för vinterväghållningens standard
            samt rutiner och metoder för att följa upp entreprenörernas arbete
            på ett erforderligt sätt. Det skapar förutsättningar för en fungerande
            vinterväghållning.
          </note>
          <note>
            Anf. 28 THOMAS MORELL (SD):
          </note>
          <note>
            Fru talman! Tack för svaret, statsrådet Tomas Eneroth!
          </note>
          <note>
            När vi senast träffades i en debatt – det var förra tisdagen
            – hade det varit en jordfästning strax innan. Det var en yrkesförare
            som hade förlorat livet på en hal väg.
          </note>
          <note>
            Det startades en Facebookgrupp strax efter den olyckan. Den 6
            februari startades den. Två dygn senare hade gruppen över 700
            medlemmar, och i dagsläget har den fler än 2 300 medlemmar.
          </note>
          <note>
            Vad yrkeschaufförerna i gruppen gör är att filma och visa standarden
            på vägarna. Det finns åtskilliga filmer där man ser förare som
            åker på sina skor på vägen. Vägbanan är isbelagd. Det är skridskor
            som gäller.
          </note>
          <note>
            Så dåligt som vägunderhållet på vintern är numera har det aldrig
            någonsin tidigare varit. Jag har ju förmånen att ha varit med
            sedan mitten av 70-talet. Jag har kunnat se försämringen, och
            den har verkligen accelererat de senaste åren.
          </note>
          <note>
            I svaret säger statsrådet att det är moderna metoder för genomförandet
            av vinterväghållningen. Ja, det är de här meteorologiska stationerna
            som hänger i stolpar lite här och var ute på vägen som statsrådet
            hänvisar till. Så länge den meteorologiska stationen i stolpen
            inte säger att det är halka får bilarna inte åka ut. Och när man
            väl åker ut lägger man på en saltlake som är alldeles för dålig.
            Den smälter ned, och sedan återfryser det. Då har man skapat en
            halka som är obeskrivlig; man kan åka på skorna på vägen.
          </note>
          <note>
            Statsrådet svarar också så här: ”D et egna ansvaret är också
            något som har betydelse för framkomligheten. Är väderförhållandena
            dåliga , om snön vräker ned eller underkylt regn fryser fast på
            vägarna, ska man kan ­ ske inte ge sig ut utan ställa fordonet
            . ”
          </note>
          <note>
            Men vi kan väl inte ha en sådan ordning i det här landet, som
            ändå ska vara ett modernt industriland, att så fort det snöar
            ska lastbilarna stå still? Är det meningen att industrin ska stänga
            ned under halva året? Ska vi hindra livsmedelstransporter? Hur
            ska vi göra med livsviktiga transporter till sjukvården när det
            snöar ute? Ska polis, ambulans och räddningstjänst ignorera larmen
            fram till vårsmältningen?
          </note>
          <note>
            Svaret är oerhört märkligt. I ett modernt land, som vi ändå tror
            oss leva i, kan vi inte ha en sådan ordning att så fort det snöar
            och blir lite halka fungerar inte infrastrukturen. Då ska de förare
            som förser vårt land med viktiga transporter och ser till att
            industrin fungerar och att det finns mat i butikerna och utrustning
            till sjukvården stanna för att underhållet på vägar ­ na inte
            är värt namnet.
          </note>
          <note>
            När förarna är ute och kör gör de det bokstavligt talat med livet
            som insats. Den förare som begravdes förra tisdagen var erkänt
            duktig. Enligt rapporten, som jag fått ta del av, såg man inga
            brister hos vare sig däck eller fordon eller i förarens sätt att
            framföra sitt fordon på vägen. Det var så halt att bilen gled
            av vägen, och när den for nedför slänten och landade med hytten
            mot marken klämdes han ihjäl.
          </note>
          <note>
            Är det så vår infrastruktur ska fungera när det är halkigt ute?
            Jag vill gärna ha ett svar av ministern.
          </note>
          <note>
            Anf. 29 LARS BECKMAN (M):
          </note>
          <note>
            Fru talman! Sverige har fyra årstider: sommar, höst, vinter och
            vår. Det borde vara självklart för alla att förhålla sig till
            detta. Och, fru talman, Sverige har alltid haft fyra årstider.
            Det är naturligt i ett land i norra Europa att det är kallt och
            snöigt och att det råder blixthalka vid vissa tillfällen.
          </note>
          <note>
            Fru talman! Det har nu gått så långt, när Miljöpartiet har kidnappat
            den här regeringen, att infrastrukturministern i ett svar i Sveriges
            riksdag 2021 ber bilisterna att ställa bilen om det är halt. Detta
            svar är anmärkningsvärt, ja, häpnadsväckande. ”Är väderförhållandena
            dåliga, om snön vräker ned eller underkylt regn fryser fast på
            vägarna, ska man kanske inte ge sig ut utan ställa fordonet .
            ”
          </note>
          <note>
            Fru talman! Detta är ju att ge upp. Det är att fullständigt kasta
            in handduken i ett vinterland som Sverige. Vad ministern säger
            är alltså att företaget i Ljusdal inte ska köra ned sina hytter
            till truckarna i Mjölby över natten. Hundratals arbetstillfällen
            riskeras när infrastrukturministern, Socialdemokraterna och Miljöpartiet
            kastar in handduken i en så självklar sak som att vinterväghållningen
            ska fungera i ett land som Sverige – ett kallt land i norra Europa
            där det är fullkomligt normalt att det är vinter.
          </note>
          <note>
            Precis som Thomas Morell säger: Ska polisen ställa bilen vid
            ett pågående mord någonstans? Ska ambulansen och räddningstjänsten
            ställa sig? Ska färdtjänsten ställa in? Eller gäller det oss vanliga
            bilister, som naturligtvis i ett vinterland som Sverige ska kunna
            transportera oss från A till B, även när det är vinter?
          </note>
          <note>
            Fru talman! Det är inte rimligt att ett litet parti som Miljöpartiet
            får kidnappa en så viktig sak som vägunderhåll och vinterväghållning.
            Det är inte rimligt att trafikpolisen går ut i Hudiksvalls Tidning
            och säger: ” Trafikpolisen ansluter i kritiken – för dålig vinterväghållning
            ”. I artikeln i Hudiksvalls Tidning hänvisar man till en allvarlig
            trafikolycka som inträffade i mitten av februari. Polisen säger
            att bilen hamnade på taket på grund av att det var för dålig vinterväghållning.
          </note>
          <note>
            Detta är alltså verkligheten i Sverige 2021. Vi har en infrastrukturminister
            som har kastat in handduken – som har gett upp. Kanske är det
            så att man inser att man aldrig kommer att få med sig Miljöpartiet
            på att göra de nödvändiga satsningarna på infrastruktur i Sverige
            och på att se till att vi har farbara vägar utanför Stockholm.
          </note>
          <note>
            Det här uttalandet borde, fru talman, få god spridning till alla
            som funderar på att gå och rösta i nästa val. Man kan inte vara
            nöjd när trafikpolisen går ut och varnar för konsekvenserna av
            bristande vinterväghållning. Det är inte meningen att människor
            ska dö i Sverige på grund av att staten inte åtar sig sin del
            av samhällskontraktet och ser till att vi har farbara vägar.
          </note>
          <note>
            Rätt svar är naturligtvis inte att man ska ställa bilen. Rätt
            svar är naturligtvis att vägunderhållet ska förbättras så att
            vi har farbara vägar i ett vinterland som Sverige.
          </note>
          <note>
            Anf. 30 SOFIA WESTERGREN (M):
          </note>
          <note>
            Fru talman! Jag och Thomas Morell lärde känna varandra långt
            innan vi blev politiker, då vi var aktiva i Sveriges Åkeriföretag.
            Sedan den tiden, när jag själv var åkare och lastbilschaufför,
            har antalet fordon som sköter vinterväghållningen halverats i
            Stenungsund. Eftersom de bara är hälften så många tar det dubbelt
            så lång tid att snöröja och halkbekämpa. Man startar ofta när
            snön slutat falla, och fokus är på att vägarna ska vara körbara
            på morgonen. Är det för få fordon som deltar i vinterväghållningen
            hinns detta inte med, utan morgontrafiken packar ihop snön, vilket
            gör det svårare att få ordning på vägen igen.
          </note>
          <note>
            Fru talman! Europaväg 6, E6, genom Stenungsund har haft återkommande
            problem med svartis, även vardagar efter klockan åtta på morgonen.
            Jag undrar, precis som ledamoten Beckman, om det är meningen att
            blåljuspersonal ska ställa sig vid vägkanten för att det är så
            halt att man inte kan fortsätta färden. Ska blåljuspersonal under
            pågående inbrott eller brand stå vid vägen och vänta på att allt
            blir klart? En kollega berättade att en flisbil under den pågående
            processen fick stå vid kanten på E6 i två timmar och vänta på
            saltbilen.
          </note>
          <note>
            Arbetsmiljön för yrkeschaufförerna blir allt sämre. Förr spred
            man torrsalt, och sedan övergick man till att binda saltet med
            vätska. I dag sprider man, som ledamoten Morell säger, saltlake,
            där saltinnehållet ligger på ett minimum.
          </note>
          <note>
            Entreprenörer som hållit på med vinterväghållning i många år
            säger att de förr skulle göra vägarna körbara med plogning och
            saltning. I dag an ­ vänds saltlake med sämre effekt för att kostnaden
            ska bli lägsta möjliga, men säkerheten blir lidande. Många av
            de entreprenörer som skötte vinter ­ väghållningen förr om åren
            har slutat, för de vill inte vara delaktiga i ett arbete som inte
            blir bra. Jag är tacksam för att det finns personer som fort ­
            sätter i snösvängen trots kostnadsjakten.
          </note>
          <note>
            Jag blir provocerad av ministerns svar att han verkligen är nöjd
            med den organisatoriska struktur som nu råder. Jag citerar ur
            ministerns svar: ” Trafikverket upphandlar genomförandet av vinterväghållningen
            och har utvecklat nya , moderna metoder och arbetssätt för uppföljning.
            Bland annat används numera gps i fordonen , vilket gör att det
            utförda arbetet kan följas på en detaljerad nivå. ”
          </note>
          <note>
            För 10–15 år sedan ringde någon från ett centralt kontor och
            skickade ut entreprenören för att denne skulle säkerställa att
            vägarna var i körbart skick. I dag ringer personen från kontoret
            och säger att det ska vara en sväng med 4 procent salt.
          </note>
          <note>
            Fru talman! Min fråga till minister Eneroth är om uppföljningen
            av huruvida systemet fungerar eller inte ytterligare behöver utvecklas.
          </note>
          <note>
            Anf. 31 Infrastrukturminister TOMAS ENEROTH (S):
          </note>
          <note>
            Fru talman! Låt mig först t a fram ett meddelande: Trafikverket
            uppmanar alla: Håll er hemma om ni kan! Det kommer att bli halt
            på vägarna. Det är svartis. Vid tillfällen då det inträffar svartis
            och besvärligt väder uppmanar Trafikverket en del att hålla sig
            undan från vägarna.
          </note>
          <note>
            För säkerhets skull kanske jag ska tala om att detta är från
            2014, det vill säga på den tiden då Lars Beckman stödde den moderatledda
            reger ­ ingen. Jag vet inte om Lars Beckman då var ute och argumenterade
            för att det var så förfärligt att man inte ens kunde vara ute
            på vägarna. Jag måste dock ärligt säga att jag tycker att argumentationsnivån
            är lite väl låg.
          </note>
          <note>
            Jag tror att alla vet att Trafikverket varnar. Erfarna åkare
            låter sina fordon stå när det är svartis på vägarna. Det finns
            det ingen bekämpning som rår på, utan vid sådana tillfällen får
            man faktiskt avstå från att åka. Sedan åker väghållningsfordonen
            ut och gör vad de kan med salt, saltlake och andra metoder för
            att bearbeta vägarna, så att de ska vara framkomliga. Men det
            inträffar stundtals – det handlar alltså inte om ett halvår i
            sträck – att man måste undvika att ge sig ut på vägarna.
          </note>
          <note>
            Ändå måste en del fordon ut på vägarna. Det handlar om ambulanser,
            polisbilar och andra utryckningsfordon. De får göra det. Jag beundrar
            de förare som tar den risken. De måste ha den skicklighet som
            krävs för att kunna köra när det är v äldigt halt ute. De måste
            kunna göra detta för att kunna rädda liv eller utföra viktiga
            samhällsuppdrag. Detta är skälet till att vi aldrig låter detta
            vara en budgetfråga i Trafikverkets snöbekämpning, utan vi ser
            till att de alltid ska ha resurser att anropa fler åkare, som
            nu genomför vinterväghållningen. Där finns det ingen budgetbegränsning
            – det är viktigt att komma ihåg detta.
          </note>
          <note>
            Thomas Morell återkommer ofta till frågan om det var bättre eller
            säm ­ re förr. På 1970-talet, då Thomas Morell säger att det var
            mycket bättre, var det 1 307 döda i trafiken. År 2019 var det
            221. Vi har säkrare trafik nu. Vi har säkrare vägar och säkrare
            fordon. Vi arbetar systematiskt med nollvisionen. Det är en dramatisk
            minskning av antalet döda och skadade i trafiken.
          </note>
          <note>
            Detta får aldrig innebära att vi är nöjda. Nollvisionen innebär
            att vi ständigt ska förbättra och öka trafiksäkerheten, ha smartare,
            modernare och kanske bättre vinterväghållningsmöjligheter och
            så vidare. Fordons ­ industrin arbetar på sitt sätt att stärka
            och förbättra fordonen. Vi jobbar med hastighetsregulatorer, mitträcken
            och annat som gör att vi räddar liv, för det gör vi med dessa
            insatser.
          </note>
          <note>
            Jag tror att det är viktigt att komma ihåg att politiskt ansvarstagande
            är en viktig del här. Det var ett av skälen till att jag, den
            socialdemokratiskt ledda regeringen och den socialdemokratiskt
            ledda regering som var före valet drev igenom vinterdäckskraven.
            Det fanns inga sådana krav tidigare. Under den moderatledda regeringen,
            som Lars Beckman hyllade, ställde man inte krav på vinterdäck
            för tunga fordon. Det kunde vara konkurrenshämmande, och det blir
            för stora kostnader.
          </note>
          <note>
            Jag tror att det är viktigt att vi ställer krav, så att förarna
            får rimligt skydd, på samma sätt som vi nu ställer tydliga krav
            på åkarna när det gäller kör- och vilotidsregler och uppföljning
            av detta. Det handlar om chaufförernas arbetsvillkor och om deras
            trygghet på vägarna.
          </note>
          <note>
            Missförstå mig inte: Jag tycker att mer saker behöver göras.
            Jag vill ha mer resurser till säkra vägar och infrastruktur och
            också till ökad polisbevakning för att vi ska få bättre kvalitet
            och bättre kontroller av yrkestrafiken. Där har regeringen processer
            på gång. Jag noterar dock att när Moderaterna styrde det här landet
            – och Sverigedemokraterna vill ju stödja en moderatledd regering
            – prioriterades som vanligt skattesänkningar före infrastruktur.
          </note>
          <note>
            Anf. 32 THOMAS MORELL (SD):
          </note>
          <note>
            Fru talman! Tack, statsrådet, för svaret! Det finns ju en fördel
            med att vara gammal. Man har hunnit med en hel del genom livet
            och har sett utvecklingen. Att det var så många som avled i trafiken
            på 1970-talet kan man tillskriva att bilarna saknade ABS-bromsar,
            bilbälten, airbags och allt vad det nu kan vara som finns i moderna
            bilar. Med modern säkerhetsutrustning i bilarna är det givet att
            dödstalen också sjunker.
          </note>
          <note>
            Själv gjorde jag över 300 utredningar av dödsolyckor när jag
            jobbade hos trafikpolisen, så jag vet vad jag talar om när det
            gäller säkerhet i fordon. Men det är ganska typiskt för statsrådet
            att försöka smita undan sakfrågan.
          </note>
          <note>
            I det här fallet är det vinterväghållningen här och nu som är
            ett bekymmer. I dag är det över 2 000 förare som följer den här
            debatten, och de vill gärna ha ett svar på hur det ska bli framdeles.
          </note>
          <note>
            Svartisen, som har blivit det nya normala, dyker upp då och då.
            Men man ska ju inte skapa halka! Emellanåt brukar jag raljera
            lite grann och säga att det inte finns någon som kan skapa halka
            så till den milda grad som just Trafikverket. Man sprider ut saltlake
            och smälter ned ytan. Så fryser det på igen, och då har man skapat
            en värre halka än det var innan.
          </note>
          <note>
            Ingen skugga ska falla över dem som gör jobbet där ute, utan
            det är systemet som är problemet. Statsrådet säger att det är
            ett modernt sätt att sköta halkbekämpningen på. Men låt mig läsa
            några rader som en av utförarna skriver i gruppen: Detta system
            spelar rysk roulett med trafikanternas säkerhet och liv. Halkbekämpning
            ska utföras när så är behövligt och ersättas därefter. I slutändan
            borde ansvaret ligga på våra styrande politiker att se till att
            så också sker. Spekulation i trafiksäkerhet borde inte tillåtas.
          </note>
          <note>
            Yrkesförarna, som ska se till att vår industri fungerar, att
            vi har mat att ställa på bordet och att sjukvården fungerar, gör
            bokstavligt talat sitt jobb med livet som insats. De kan begära
            att staten sköter sin del i arbetet och halkbekämpar på riktigt
            i stället för att sprida ut en saltlake som gör det hela etter
            värre.
          </note>
          <note>
            Den där meteorologiska stationen som hänger i en stolpe är rätt
            värdelös i kampen. Förr hade vi vägmästare som var ute och inspekterade
            sitt område och såg till att det blev halkbekämpning. Man litade
            också till personer som hade lokalkännedom och visste att just
            i den där kröken eller just vid det där partiet fryser det hårdare
            än på andra sträckor. Men om en förare som känner till just dessa
            förhållanden ökar saltgivaren lite i dag kommer Trafikverket bums
            och anmärker på att man har lagt på en hårdare ”giva” än vad som
            har blivit bestämt uppifrån.
          </note>
          <note>
            Man tar bort yrkeskunskapen från de förare som är ute och halkbekämpar.
            I stället ska en dator och en kamera i en stolpe bestämma hur
            halk ­ bekämpningen ska gå till. Då har man skapat ett system
            som bygger halka på vägen i stället för att ta bort den.
          </note>
          <note>
            Här måste det ske en ändring. Eftersom statsrådet säger att det
            inte finns några budgettekniska hinder utgår jag från att det
            kommer att vara bättre väghållning nästa vinter.
          </note>
          <note>
            Anf. 33 LARS BECKMAN (M):
          </note>
          <note>
            Fru talman! I SVT Gävleborgs nyheter den 9 december 2012 är rubriken
            ”Krav på vinterdäck för tunga fordon”. I nyhetsartikeln berättar
            man: ” Kravet gäller även för utländska fordon, vars brist på
            vinterdäck varit det största problemet, enligt riksdagsledamoten
            Lars Beckman (M) från Gävle, som jobbat länge för att få till
            lagen. ” Så utvecklar man detta. Men jag förstår att ministern
            och regeringsföreträdare aldrig tar del av medier norr om Dalälven.
          </note>
          <note>
            Fru talman! Vi ser ett haveri här i kammaren i dag med en uppgiven
            infrastrukturminister. Jag citerar ur statsrådets interpellationssvar:
            ”Är väder - förhållandena dåliga , om snön vräker ned … , ska
            man kanske inte ge sig ut utan ställa fordonet . ” Så säger bara
            den som har sin livsnerv söder om Dalälven. Så säger inte den
            som någonsin har satt sin fot i Norrbotten, Västerbotten, Jämtland,
            Västernorrland, Gävleborg eller Dalarna. Där är det fullkomligt
            normalt att det är vinter, att det är halt och att det snöar.
            Det är nämligen mer onormalt att det inte snöar.
          </note>
          <note>
            Jag fick kort från svärmor i Boden i helgen som visade snön på
            deras stuga i Vändträsk, och det är massor av snö där. Hade ministern
            sett nyheterna från Medelpad hade han sett att snön vräker ned.
          </note>
          <note>
            Det måste vara en del av samhällskontraktet att Sveriges bilister
            och företagare, som betalar miljarder i skatt, kan förvänta sig
            farbara vägar. Det är det interpellationen handlar om.
          </note>
          <note>
            Ministern pratar dock om allt annat än om det interpellationen
            gäller, nämligen hur vi ska få framkomlighet på Sveriges vägar.
          </note>
          <note>
            Jag skulle därför vilja veta av ministern: Är ministern nöjd
            med tingens ordning, eller ska bilisterna ställa bilen?
          </note>
          <note>
            Anf. 34 SOFIA WESTERGREN (M):
          </note>
          <note>
            Fru talman! Jag förstår det som att ministern är nöjd med hur
            vinterväghållningen fungerar, och ministern lägger ansvaret på
            chaufförerna att ställa sina fordon i stället för att släppa till
            resurser för att göra vägarna körbara. En sådan resurs skulle
            kunna vara att man titta r på prognosen och saltar på riktigt
            med torrsalt så att det fungerar även om ett lätt regn skulle
            falla.
          </note>
          <note>
            I Stenungssund på västkusten har vi inte alls samma snömängder
            som norr om Dalälven, som kollegan Beckman pratade om. Men nog
            borde vi ha resurser att inte ha blankis och svartis på Europavägen
            E6.
          </note>
          <note>
            Jag ser en parallell i att hastigheten sänks från 90 kilometer
            till 80 kilometer på 121 mil i stället för att investera i att
            stärka vägarna, så som vi pratade om i förra debatten.
          </note>
          <note>
            Min tolkning är att infrastrukturministern är nöjd och att en
            massa pengar har använts för att göra vägarna smalare och mindre
            framkomliga för tunga fordon.
          </note>
          <note>
            Fru talman! Vinterväghållningen fungerar inte. Vi ska antingen
            sänka farten eller ställa fordonen. Med regeringens politik kommer
            vägnätet att fortsätta förfalla, och det är framför allt på landsbygden
            som det blir allt sämre.
          </note>
          <note>
            Anf. 35 Infrastrukturminister TOMAS ENEROTH (S):
          </note>
          <note>
            Fru talman! Från och med den 1 juni 2019, ett lite lustigt datum
            i sammanhanget, är det krav på att samtliga hjul på tunga fordon
            ska ha vinterdäck. Det var en lagstiftning som den socialdemokratiskt
            ledda regeringen drev igenom. Före det fanns inte detta krav.
          </note>
          <note>
            Huruvida det ska vara saltlake, torrsalt eller grus vid olika
            tillfällen överlåter jag med varm hand till dem som forskar, utvecklar
            och bedriver vinterväghållning att avgöra i dialog med Trafikverket
            så att den mest adekvata och bästa metoden används.
          </note>
          <note>
            Gps-uppföljningen har varit en viktig del för att säkerställa
            att det faktiskt utförs vinterväghållning och säkerställa att
            skattebetalarnas pengar faktiskt används på bästa sätt.
          </note>
          <note>
            Till den som följer debatten är det viktigt att säga att det
            här inte finns några budgetbegränsningar. Vintern ser lite olika
            ut år från år, men vi budgeterar för att det ska finnas resurser
            när det kommer mycket snö. Detta tas igen andra år när vädret
            är bättre. Därför blir det ingen budgetbegränsning.
          </note>
          <note>
            Däremot sker det en stadig utveckling i att förbättra vinterväghållning
            ­ en. Det är ju inte Trafikverket som utför vinterväghållningen,
            utan man upphandlar denna tjänst av åkare som sedan utför den.
            Det är givetvis viktigt att det görs på rätt sätt, och jag har
            haft ett par rundabordssamtal och kallat ihop Svevia och andra
            inom den branschen för att diskutera vad vi mer kan göra för att
            säkra både långsiktigheten och kvaliteten i vinterväghållningen.
            Trafiksäkerheten är en av regeringen s viktigaste prioriteringar.
          </note>
          <note>
            En och annan debattör tycker att det är konstigt att jag är nöjd.
            Men allvarligt talat, att 1 307 personer dog i trafiken 1970 och
            nu 221 är ändå en positiv utveckling. När vi för något år sedan
            kunde samla delegater från hela världen i Sverige och en konferens
            om trafiksäkerhet på vägarna fick Sverige pris i flera omgångar
            för sitt trafiksäkerhetsarbete.
          </note>
          <note>
            Vi är världsledande på detta. Men mycket kan göras bättre, inte
            minst för att vägarna på landsbygden ska hålla bättre kvalitet
            och att yrkeschaufförerna ska känna trygghet. Men det är ett gemensamt
            ansvar. Det handlar till exempel om att inte omedelbart åka ut
            den morgon det är svartis och att vänta tills snöröjningen varit
            på plats.
          </note>
          <note>
            Jag förstår att det är press i transportbranschen med just -
            in - time och snabba tider, och när lagren numera går på gummihjul
            vill man ha trans ­ porterna på plats. Förr låg de ju på lager.
            Men hur transporteffektivt Sve ­ rige än är, och det är det, är
            det viktigt att sätta transportsäkerheten främst. Jag blir glad
            när jag träffar åkare som säger: Vi kör inte ut vid vissa stunder.
            Men vi är också glada ju snabbare snöröjningen kommer och ju effektivare
            vinterväghållningen är.
          </note>
          <note>
            Vad jag ville visa med bilden från 2014 är att denna diskussion
            inte är ny, men vi lyckas faktiskt bli bättre och bättre på att
            få en trafiksäkerhet som innebär färre skadade och döda i trafiken.
          </note>
          <note>
            Jag tar gärna del av alla goda förslag som finns om huruvida
            det ska vara grus, saltlake eller salt och vilken blandning det
            ska vara, om hur man mäter halka och om vilka insatser som ska
            göras. Trafikverket har som ansvar att i dialog med åkare göra
            de allra bästa insatserna. Det är också regeringens mål.
          </note>
          <note>
            Anf. 36 THOMAS MORELL (SD):
          </note>
          <note>
            Fru talman! Jag tackar statsrådet för svaret.
          </note>
          <note>
            Om det har varit en utveckling när det gäller halkbekämpning
            kan vi nog stå här och tvista om i timmatal, tror jag. Jag och
            de 2 000 förare som följer denna debatt har en annan uppfattning.
            Det har blivit sämre med åren. Precis som Lars Beckman tog upp
            säger trafikpolisen samma sak. Jag har pratat med en trafikpolis,
            och det är urusel vinterväghållning på vägarna. Vägarna är i grunden
            så dåliga att plogen och skären inte kommer åt. Räddningsresurser
            blir stående för att trafiken är stillastående, vilket riskerar
            människors liv.
          </note>
          <note>
            Vi har haft en god utveckling vad gäller dödsolyckor på vägarna,
            och det ska vi vara mycket tacksamma för. Men det dör fortfarande
            människor i den svenska trafiken, och varje liv som går till spillo
            är ett förlorat liv.
          </note>
          <note>
            Låt mig läsa vad en familjemedlem i gruppen skrev: ”Att behöva
            berätta för mina barn att deras Nanna inte finns, att han varit
            med om en lastbilsolycka var något av det svåraste jag någonsin
            gjort.” Hon berättar om sonen: ”Han ställer sig framför fotot
            med tänt ljus framför och gråter ut hur mycket han saknar sin
            Nanna, att han inte vill att Nanna skulle dö och vara död. Det
            gör fruktansvärt ont i mammahjärtat att behöva se detta.”
          </note>
          <note>
            Detta är vardag – en fullständigt onödig olycka som med stor
            säkerhet aldrig hade behövt hända om man inte hade förlitat sig
            så mycket på den där meteorologiska stationen som hänger i en
            stolpe utan i stället nyttjat den kunskap som finns bland dem
            som har att sköta vägunderhållet. Men i stället sitter trafikledningen
            och säger att man inte får åka ut. Och åker man ut sprider man
            ut ett blask som bara gör saken etter värre.
          </note>
          <note>
            Jag hoppas att det blir bättre nästa år.
          </note>
          <note>
            Anf. 37 Infrastrukturminister TOMAS ENEROTH (S):
          </note>
          <note>
            Fru talman! Det är alldeles rätt att varje person som skadas
            eller dör i trafiken är en person för mycket. Det är därför jag
            är så stolt över att vi har gått från 1 307 på 70-talet till 221.
            Regeringen arbetar oförtrutet med trafiksäkerhet, och en av mina
            första insatser som minister var mobiltelefonförbudet. Tidigare
            var det tillåtet att prata i mobilen samtidigt som man körde;
            det var ju inte klokt. Men nu är det förbjudet, och det blir dryga
            böter om man pratar i mobilen.
          </note>
          <note>
            Vi drev igenom vinterdäckskrav på tunga fordons alla hjul för
            att säkra trafiksäkerheten. Vi lägger extraresurser om åtskilliga
            miljarder på att medfinansiera och samfinansiera mitträcken för
            att undvika kollisioner. Det innebär att det ibland blir 100 kilometer
            i timmen på en 90-väg i stället för 80 kilometer i timmen.
          </note>
          <note>
            Allt detta gör vi i syfte att minska antalet skadade och döda
            i trafiken. Låt oss arbeta för det gemensamt.
          </note>
          <note>
            Låt oss också slippa raljerande över hastighetspopulism, lite
            högre hastigheter ibland eller Trafikverkets insatser och inse
            att det finns många människor inom Trafikverket, NTF, MHF, civilsamhället
            och Sveriges riksdag som är djupt engagerade i att vi ska minska
            antalet döda och skadade i trafiken.
          </note>
          <note>
            Jag själv, som kommer från fordonsindustrin, är stolt över hur
            vi i Sve ­ rige, med Volvo och Scania, och för den delen med tidigare
            Saab, arbetar systematiskt med trafiksäkerhet, även när det gäller
            fordonskonstruk ­ tionen. Det är ett arv vi har att förvalta.
            Detta tar jag med mig vare sig vi pratar vägunderhåll eller vinterväghållning
            och när det gäller hur vi utfor ­ mar och vilka resurser vi lägger
            på infrastrukturen. Detta är avgörande och för mig viktigare än
            skattesänkningar. Jag noterar att så inte är fallet för Moderaterna
            och Sverigedemokraterna.
          </note>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2020/21:505 om sänkta banavgifter
            för järnvägen
          </note>
          <note>
            Anf. 38 Infrastrukturminister TOMAS ENEROTH (S):
          </note>
          <note>
            Fru talman! Jens Holm har frågat mig om jag kommer att verka
            för sänkta eller avskaffade banavgifter för järnvägen.
          </note>
          <note>
            Regeringen har höga ambitioner när det gäller den svenska järnvägen.
            Efter år av underinvesteringar i svensk infrastruktur beslutade
            regeringen 2018 om en nationell plan för transportinfrastrukturen.
            Det är en satsning på över 700 miljarder kronor i hela landet
            och den största järnvägssatsningen i modern tid. Planen omfattar
            nyinvesteringar men också en rekordstor ökning av järnvägsunderhållet.
            Regeringen har även fortsatt att satsa på järnvägen. Genom budgetpropositionen
            för 2021 har 500 miljoner kronor per år tillförts under perioden
            2021–2023 till ett utökat järnvägsunderhåll.
          </note>
          <note>
            Nivån på banavgifterna regleras i järnvägslagen , vilken i sin
            tur följer EU-rätten på området. Banavgifterna ska som huvudprincip
            fastställas till den kostnad som uppstår som en direkt följd av
            tågtrafiken . De svenska banavgifterna är bland de lägsta i Europa,
            ser man när man jämför avgifter ­ na för genomsnittliga tåg i
            medlemsstaterna. F ör 2020 uppgick banavgif ­ terna till c irk
            a 1,8 miljarder kronor. På grund av minskad trafik under covid-19-pandemin
            har intäkterna från banavgifterna minskat jämfört med 2019 .
          </note>
          <note>
            För att stärka järnvägens konkurrenskraft föreslog r egeringen
            i budget ­ propositionen för 2021 en förlängd och vidareutvecklad
            miljökompensa ­ tion för godstransporter på järnväg med 400 miljoner
            kronor per år under perioden 2021 – 2025 . Riksdagen ställde sig
            bakom regeringens förslag, och EU-kommissionen godkände stödet
            i februari 2021.
          </note>
          <note>
            Just nu pågår den största järnvägssatsningen i modern tid. Regeringen
            kommer att fortsätta att arbeta med att utveckla och modernisera
            den svenska järnvägen.
          </note>
          <note>
            Anf. 39 JENS HOLM (V):
          </note>
          <note>
            Fru talman! Jag vill tacka ministern för svaret på min interpellation.
            Vi är båda medvetna om att vi i Sverige har målsättningen att
            minska utsläppen från transportsektorn med minst 70 procent senast
            till 2030. Det är ett ambitiöst och viktigt mål. Vi behöver ha
            ambitiösa mål för att vi ska kunna förhindra en eskalerande och
            farlig klimatkatastrof.
          </note>
          <note>
            Transportsektorn är ett område där utsläppen är väldigt stora;
            ungefär en tredjedel av våra utsläpp finns i denna sektor. Att
            transportera mer personer och gods på järnväg är ett mycket klimatsmart
            sätt att transportera. Jag är dock orolig över situationen för
            järnvägsbranschen, i synnerhet med tanke på det senaste året med
            pandemin, då vi kan se att persontrafiken på järnväg har minskat
            med ungefär 70 procent.
          </note>
          <note>
            Regeringen har varit snabb med att rädda vissa sektorer under
            pande ­ min. Vi kan till exempel se att flyget i flera omgångar
            har fått mångmil ­ jardstöd från regeringen. Över 10 miljarder
            kronor har betalats ut till flyget i olika satsningar – till SAS,
            Luftfartsverket, regionala flygplatser, Swed ­ avia och så vidare.
            Vissa satsningar är helt motiverade, medan andra kan ­ ske är
            mindre motiverade. Samtidigt ser vi att satsningarna på järnväg
            är mycket mindre. En underhållssatsning på 700 miljoner har betalats
            ut av regeringen med anledning av covidpandemin. Detta är välkommet,
            men varför ska flygsektorn få mer än tio gånger mer i coronastöd
            än järnvägs ­ sektorn? Det förbryllar mig.
          </note>
          <note>
            Fru talman! Det finns ett väldigt tydligt, enkelt och rimligt
            sätt som vi nu skulle kunna rädda järnvägsbranschen på i Sverige,
            nämligen att vi sänker eller helt och hållet efterskänker banavgifterna
            för 2020 och att vi sedan sänker banavgifterna för innevarande
            år. Banavgift är helt enkelt vad tågoperatörerna betalar för varje
            kilometer som de kör på svensk räls.
          </note>
          <note>
            För fjolåret betalade man ungefär 1,8 miljarder kronor, precis
            som infrastrukturministern var inne på. Den siffran kan jämföras
            med den så kallade miljökompensationen för att främja godstransporter
            på järnväg, som ministern nämnde. Hur mycket är då det? Jo, det
            är 400 miljoner kronor. Järnvägsbranschen betalar alltså nästan
            fem gånger mer i banavgifter än vad man får tillbaka i form av
            miljökompensation. Då ska vi komma ihåg att miljökompensationen
            bara går till godssektorn, inte till persontrafiken. Jag noterar
            att Statens Järnvägar i fjol gjorde en förlust på 1,8 miljarder
            kronor. Det är otroligt mycket pengar, och de har fått noll kronor
            i direkt stöd från regeringen med anledning av pandemin.
          </note>
          <note>
            Fru talman! Det är hög tid att Sverige gör som flera andra europeiska
            länder, nämligen sänker eller helt och hållet efterskänker banavgifterna
            för järnvägsbranschen. Flera länder har gjort detta i Europa:
            Österrike, Tyskland, Frankrike och Luxemburg, för att nämna några.
          </note>
          <note>
            Jag vill fråga ministern, för jag tycker inte att jag har fått
            svar: Avser ministern att ta initiativ för att sänka järnvägsbranschens
            banavgifter, åtminstone så länge pandemin pågår? Detta svarade
            ministern inte på.
          </note>
          <note>
            Anf. 40 Infrastrukturminister TOMAS ENEROTH (S):
          </note>
          <note>
            Fru talman! Låt mig först säga att jag och Jens Holm väldigt
            mycket delar samma uppfattning när det gäller järnvägstrafiken,
            och det uppskattar jag verkligen. Vi behöver fortsätta att utveckla
            svensk järnväg. Det är gott att konstatera att vi efter år av
            underinvesteringar nu ändå gör stora satsningar. Det är den största
            järnvägssatsningen någonsin, med massiva investeringar i nya järnvägssträckor
            men också järnvägsunderhåll.
          </note>
          <note>
            Det är klart att det behövs insatser för att järnvägstrafiken
            ska flyta på bra. Miljökompensationen är ett exempel, men det
            har även skett direkta ägartillskott till Green Cargo. Det har
            också gjorts stora insatser med åtskilliga miljarder till kollektivtrafiken,
            varav en stor del sker på järnväg.
          </note>
          <note>
            Jag tycker att det är lite irrelevant att göra en jämförelse
            med flyget. Man ska komma ihåg att allt flyg låg nere. När det
            gäller järnvägstrafiken har godstrafiken fungerat förhållandevis
            väl under pandemin. Detta har varit viktigt, också för att fortsätta
            det systematiska arbetet med att lyfta över en hel del av godset
            från väg till järnväg. Det är ett av skälen till att vi nu i infrastrukturplaneringen
            tittar på redundansen, det vill säga att vi, utöver Öresundsbron
            och Fehmarn Bält , som kommer, måste säkerställa att vi också
            har bra järnvägsförbindelser från Trelleborg ut till kontinenten,
            och varför inte Helsingborg–Helsingör eller andra viktiga insatser.
          </note>
          <note>
            När det gäller banavgifter är det en väldig skillnad. Jens Holm
            redovi ­ sar hur andra länder har sänkt sina banavgifter. Vi har
            inom EU öppnat upp för möjligheten att göra detta som en krisåtgärd,
            men då är det länder som har banavgifter som kanske är tio gånger
            högre än i Sverige. Jag vill minnas att vi har de tredje lägsta
            banavgifterna i Europa, med reservation för att det är ungefär.
            Jag tror att det är viktigt att konstatera att det kan finnas
            andra, mer precisa insatser som i så fall behöver göras för att
            stärka den svenska järnvägen, först och främst ordentliga järnvägsunderhålls
            ­ investeringar. Där skjuter vi till resurser, för att fortsätta
            att utveckla och investera i ny järnväg och för att titta på miljökompensationen,
            som är vik ­ tig för Green Cargo, Hector Rail och andra som nu
            har det tufft. Trots att de har lyckats med verksamheten under
            pandemin är det klart att vi vill kunna lägga över ännu mer godstrafik
            på järnväg framöver. Däremot är sänkta banavgifter ett relativt
            trubbigt instrument, och det är dyrt. Jag tror dessutom att vi
            måste komma ihåg att det regleras ganska hårt internatio ­ nellt
            på europeisk nivå.
          </note>
          <note>
            Utgångspunkten från regeringens sida är därför att vi fortsatt
            säkerställer att vi ska ha bra förutsättningar för den svenska
            järnvägstrafiken. Vi gör ytterligare insatser i budgetpropositionen,
            och vi har tidigare gjort det i nationell plan. Inför den infrastrukturproposition
            som vi nu bereder och kommande nationell planering kan jag tänka
            mig att det kommer att vara ytterligare viktiga satsningar, inte
            minst på järnvägen.
          </note>
          <note>
            Det är nämligen, som Jens Holm konstaterar, helt avgörande om
            vi ska nå klimatmålen att vi fortsätter att utveckla svensk järnväg.
            Det är viktigt i en kontext där en del tror att vi kan nå klimatmålen
            bara genom styrmedel, genom reduktionsplikten eller elektrifiering
            och transporteffektivitet. Det är viktiga insatser. Men om vi
            ska nå netto noll kommer vi att behöva öka kapaciteten i det svenska
            järnvägssystemet. Där är det så att det är vi skattebetalare,
            inte järnvägsföretagen, som står för alla de investeringar som
            görs i det svenska järnvägssystemet – för järnvägsunderhållet
            och för investeringar i ny järnväg. Det är, som sagt, den största
            investeringen någonsin. Det är alltså åtskilliga miljarder som
            vi nu lägger på att stärka järnvägen.
          </note>
          <note>
            Anf. 41 JENS HOLM (V):
          </note>
          <note>
            Fru talman! Tomas Eneroth säger att det är den största järnvägsinvesteringen
            någonsin. Därmed är han ett eko av sin moderata föregångare, infrastrukturminister
            Catharina Elmsäter-Svärd. Hon sa precis samma sak. Det är inte
            så konstigt, fru talman. Vi har en ekonomi som växer, vi har en
            befolkning som växer och behoven växer. Det är inte så konstigt
            att det då också blir mer pengar till järnvägen. Jag välkomnar
            förstås det. Men det är faktiskt långt ifrån tillräckligt. Jag
            tror att Tomas Eneroth mycket väl känner till det. Det är bara
            att prata med branschen och lyssna på vad de säger om det stora
            eftersatta järnvägsunderhållet. Det talas om underhållsskulden.
          </note>
          <note>
            Man kan också prata om Norrbotniabanan, Nya Ostkustbanan upp
            till Härnösand, industrispår och byggande av höghastighetsbanor.
            Alla undrar vad som försiggår. Varför är det dessa förseningar?
            Varför är det denna underfinansiering, Tomas Eneroth?
          </note>
          <note>
            Å ena sidan säger jag inte att banavgifter regleras väldigt hårt
            av EU. Å andra sidan är det precis som infrastrukturministern
            säger, alltså att EU har lagt fram en förordning som just öppnar
            för sänkta eller avskaffade banavgifter. Varför? Jo, därför att
            det ska vara ett sätt att rädda järnvägs ­ branschen under denna
            pandemi. Jag påminner om att SJ gjorde en förlust med 1,8 miljarder
            kronor. De har inte fått en krona från regeringen i direkt ­ stöd.
          </note>
          <note>
            Jag vill ställa en fråga till Tomas Eneroth. Stödet till Green
            Cargo är mycket välkommet. Men är det ett coronastöd? Som jag
            har förstått det när jag har pratat med departementet är det ett
            sedvanligt ägartillskott. Men har ni gjort det just med anledning
            av pandemin? Det skulle jag vilja ha ett konkret svar på.
          </note>
          <note>
            Ministern talar också om vikten av att lyfta över godstransporter
            från väg till järnväg. Ja, det är otroligt viktigt. Men det har
            faktiskt inte skett någon sådan överflyttning. Om vi tittar på
            statistiken från Trafikanalys ser vi att det transporterades ungefär
            73 miljoner ton gods på svensk järnväg 2019. Det var en minskning
            jämfört med föregående år, trots Tomas Eneroths godsstrategi.
            Varför? Jag tror faktiskt inte att det räcker med engagemanget
            och den enorma välviljan från ministern, som jag inte betvivlar,
            utan det krävs lite mer. Det krävs reda pengar, och ibland krävs
            det konkret lagstiftning för att det ska hända någonting.
          </note>
          <note>
            Jag tycker inte alls att sänkta banavgifter är en trubbig åtgärd.
            Tvärtom är det en väldigt konkret åtgärd. Det är precis det som
            branschen skriker efter. Det är precis det som EU har öppnat upp
            för och tillåter. Och det är precis det som flera medlemsländer
            i EU gör, alltså att man helt enkelt gör det lättare för dem som
            kör tåg på järnvägarna att kunna göra det på ett rimligt sätt.
          </note>
          <note>
            Fru talman! Är det inte märkligt att de som transporterar gods
            på våra vägar inte betalar en krona i avståndsbaserad skatt eller
            avgifter ? V har diskuterat detta länge – en kilometerskatt eller
            en vägslitageavgift. Det finns också en promemoria och ett konkret
            förslag i ministerns byrålåda från 2018. Men ministern lägger
            inte fram det. I stället bestraffar man det mest klimatsmarta
            transportslaget, både för persontrafik och för gods, nämligen
            tåget. Varför gör ni på det sättet, Tomas Eneroth?
          </note>
          <note>
            Anf. 42 Infrastrukturminister TOMAS ENEROTH (S):
          </note>
          <note>
            Fru talman! Låt mig först konstatera, Jens Holm, att min företrädare
            som transportminister heter Anna Johansson, inte Catharina Elmsäter-Svärd.
          </note>
          <note>
            Låt mig sedan konstatera att Vänsterpartiet som vanligt alltid
            har mer pengar än alla andra till allting. När detta väl är sagt
            vill jag ändå säga att jag verkligen uppskattar engagemanget.
            Jag vet också att vi ofta möts i en gemensam vilja att både göra
            mer satsningar på järnvägen och inte minst göra mer satsningar
            generellt på infrastruktur för att klara klimatomställningen.
          </note>
          <note>
            I nationell plan 2018 som vi redovisade var det en ökning på
            järnvägsunderhållet med 47 procent. Det är en dramatisk ökning
            av satsningen på järnvägsunderhållet. Det betalar inte järnvägsföretagen
            och tågoperatörerna – SJ, Green Cargo, MTR eller andra bolag –
            utan det är vi skattebetalare som står för denna investering för
            att också säkra att vi får bättre funktionalitet i det svenska
            järnvägssystemet. Det är en historisk ökning efter år av underinvesteringar.
          </note>
          <note>
            På samma sätt var det 2018 som vi aviserade satsningar på järnvägen,
            inte minst på Norrbotniabanan där vi tog det första spadtaget
            för att göra denna viktiga investering. Det handlade också om
            Sydostlänken och byggandet av nya stambanor, där vi börjar med
            Linköping–Järna, Göte ­ borg–Borås eller för den delen Lund–Hässleholm.
            Det har varit satsningar på Getingmidjan , som har renoverats
            och upprustats. Det har också varit fyrspår Stockholm–Uppsala.
            Det är med gemensamma medel som vi fi ­ nansierar en otrolig kapacitetsförstärkning
            i det svenska järnvägssystemet för att det behövs.
          </note>
          <note>
            När jag åkte det miljonte tåget för ett och ett halvt år sedan
            gjorde jag det för att manifestera just detta. Det har aldrig
            gått så många tåg på den svenska järnvägen, och vi ska vara stolta
            över det och att fler vill åka tåg. Flygskamsdebatten gjorde faktiskt
            att fler ville åka tåg för att man vill minska sina klimatavtryck.
            Jag tror att både Jens Holm och jag gläds över den utvecklingen
            och Facebookgrupper som har gett goda förslag på hur man ska åka
            mer tåg. Vi stimulerar det från regeringens sida med upphandling
            av nattåg både till Åre och, om vi lyckas, ut till Europa och
            den europeiska kontinenten.
          </note>
          <note>
            Därutöver är det också fler företag som vill skicka mer gods
            med tåg. Det pågår nu en fantastisk utveckling med nya allianser.
            Jag är ändå optimistisk när det gäller arbetet inom Godstransportrådet
            och godstransportstrategin när det gäller att vi ska lyckas med
            att också öka mängden gods och andelen gods som går på järnväg.
            Det är en utmaning. Det visar också Trafikanalys. Även om det
            är mer gods som skickas systematiskt är det ändå så att godsmängderna
            totalt sett ökar.
          </note>
          <note>
            Inte minst har e-handeln inneburit att de lite lättare och mindre
            lastbilarna som kör runt i städerna ökar i volym. Det är ett bekymmer.
            E-handeln är smart. Inte minst under pandemin har den visat sig
            vara helt avgörande. Men om vi ska minska klimatavtrycken och
            vi har en fortsatt stor e-handel måste vi säkerställa att transportörerna
            kör hållbart med fler ellastbilar och att det blir ökade krav
            på samordning. Vi måste kanske också titta på hur transportmängden
            ökar och om det är vettigt. Jag har tidigare tagit exemplet med
            att en del beställer 14 par skor och skickar tillbaka 10. Det
            står att det är fri frakt. Men det finns inga fria frakter. Det
            finns inga fria luncher heller. Det innebär att transportmängderna
            ökar totalt. Det är inte bra för klimatet. Det är skälet till
            att jag gärna vill se klimatdeklarationer. Vi arbetar med det
            från regeringens sida. Du som konsument eller beställare ska se
            vilket klimatavtryck som din beställning faktiskt gör när det
            gäller transportkostnader.
          </note>
          <note>
            Till sakfrågan: Jag utesluter naturligtvis inte vare sig banavgifter
            eller andra instrument. Men det är inte den första prioriteringen,
            eftersom vi har bland Europas lägsta banavgifter. Det finns andra
            mer verkningsfulla insatser, till exempel miljökompensationen.
            Där har vi lagt fram ett förslag på 400 miljoner kronor under
            fem år. Det är en viktig satsning.
          </note>
          <note>
            Anf. 43 JENS HOLM (V):
          </note>
          <note>
            Fru talman! Jag och infrastrukturministern gör lite olika bedömningar
            av läget för järnvägsbranschen. Det är helt uppenbart.
          </note>
          <note>
            Ministern upprepar som ett mantra att Sverige har bland Europas
            lägsta banavgifter. Ja, det må så vara, men det är liksom svårt
            att inte passera Danmark eller Tyskland om man transporterar gods
            från Sverige ned till kontinenten – eller Nederländerna eller
            Belgien om man ska vidare till Frankrike. Många europeiska länder
            ligger väldigt tätt och kan ta höga avgifter därför att de har
            mycket trafik oavsett vad som händer. Sverige är ett avlägset
            land, så vi har en helt annan situation.
          </note>
          <note>
            Oavsett detta har EU lagt fram ett konkret förslag. Det är lagstiftning
            som säger: Var så goda och sänk eller avskaffa banavgifterna under
            pandemin! I många länder gör man det, men Sveriges regering gör
            inte det. Jag förstår inte logiken. Varför ge tio gånger större
            subventioner till flyget än till järnvägen? Jag säger inte att
            flyget inte kan behöva ett visst stöd, men tio gånger mer skapar
            fel proportioner. SJ gjorde en förlust på 1,8 miljarder kronor,
            och de får noll kronor i stöd från regeringen. Är det att rädda
            och värna järnvägsbranschen, Tomas Eneroth? Jag tycker inte det.
          </note>
          <note>
            Ministern svarade inte på min konkreta fråga vad som har hänt
            med förslaget om kilometerskatt för långtradartransporter. Om
            ministern verkligen vill flytta över godstransporter från väg
            till järnväg, varför inte göra det lite dyrare att transportera
            på väg? Då kan man använda de pengarna till att investera i järnvägen.
          </note>
          <note>
            Fru talman! Det enklaste och mest konkreta sättet att rädda järnvägsbranschen
            är att se till att fler människor reser med tåg efter pandemin
            och att vi kan transportera mer gods på våra järnvägar. Det mest
            klimatsmarta sättet att göra det är att sänka banavgifterna. När
            får vi se ett sådant förslag från regeringen?
          </note>
          <note>
            Anf. 44 Infrastrukturminister TOMAS ENEROTH (S):
          </note>
          <note>
            Fru talman! Jag är inte säker på att det är det smartaste sättet.
            Det är därför jag tvekar. Jag tror att det finns mer verkningsfulla
            insatser för att stärka järnvägen, vare sig vi talar om underhåll
            eller massiva investeringar för att öka kapaciteten. Det är nog
            så viktigt, men det handlar naturligtvis också om att med till
            exempel miljökompensationen direkt stärka godstransporterna och
            godstrafiken på järnväg.
          </note>
          <note>
            Jag tycker ändå att jämförelsen haltar. Det är viktigt att komma
            ihåg att vi har gett över 5 miljarder i öronmärkta statsbidrag
            bara till kollektivtrafiken, och en väldigt stor del är faktiskt
            järnväg. Och med all respekt är SJ ett statligt bolag, där staten
            äger och naturligtvis kan hantera eventuella förluster om så skulle
            bli fallet. Jag noterar att det i övrigt är i huvudsak andra statliga
            aktörer som trafikerar det svenska järnvägsnätet, vare sig de
            ägs av kinesiska staten eller av andra stater.
          </note>
          <note>
            Jag tror att Jens Holm är någonting på spåren när det gäller
            vägtrafikens kostnader. Jag delar den uppfattningen. Det har varit
            för billigt med vägtransporter relativt järnvägen. Det är för
            att vi under lång tid hade en ordning där man ville pressa ned
            kostnaderna – det var social dumpning med utländska lastbilschaufförer
            som åkte med usla löner på svenska vägar, och det skulle vara
            så låga kostnader som möjligt. Detta har ju vi tagit tag i genom
            att ställa ökade krav när det gäller regler för körtid och vilotid,
            klampning och beställaransvar samt genom att förhandla fram ett
            mobilitetspaket som, när det träder i kraft, gör att det är utstationering
            från dag ett som gäller. Man ska ha rimliga löner när man kör
            lastbil i Sverige. Vi ställer samma krav på till exempel vinterdäck.
          </note>
          <note>
            Jag tror alltså att kostnaderna för vägtransporter på lastbil
            kommer att öka. Det är ju, för att vara tydlig, för att det inte
            finns något som heter ”fri frakt”. Det kommer att kosta, och eftersom
            vi vill att det ska vara bra villkor och en rimlig utveckling
            för chaufförerna – och dessutom klimatsmarta bilar och fordon
            – kommer även den typen av transportkostnader att öka. Det kommer
            också att gynna järnvägen.
          </note>
          <note>
            Interpellationsdebatten var härmed avslutad.
          </note>
          <note>
            § 14 Svar på interpellation 2020/21:482 om åtgärder mot närgångna
            vargar
          </note>
          <note>
            Anf. 45 Statsrådet JENNIE NILSSON (S):
          </note>
          <note>
            Fru talman! Lars Beckman har frågat mig v ilka åtgärder jag avser
            att vidta på kort sikt så att invånarna i Gävleborg kan känna
            trygghet och få en acceptabel psykosocial livsmiljö rörande rovdjurstrycket
            , vilka åtgärder jag avser att vidta så att riksdagens beslut
            följs om såväl antal vargar som geografisk spridning samt vilka
            åtgärder jag avser att vidta så att skol ­ lektioner inte behöver
            ställas in på grund av högt rovdjurstryck i Gävle ­ borg.
          </note>
          <note>
            Det övergripande och långsiktiga målet för Sveriges rovdjurspolitik
            är att varg, björn, järv, lodjur och kungsörn ska uppnå och bibehålla
            gynnsam bevarandestatus enligt naturvårdsdirektivet samtidigt
            som tamdjurshållning inte påtagligt försvåras och socioekonomisk
            hänsyn tas . Rovdjursför ­ valtningen ska vara förenlig med våra
            EU-rättsliga åtaganden och nationella mål.
          </note>
          <note>
            D et ska vara möjligt för människor att bo på landsbygden och
            verka i sina gröna näringar. Det är också viktigt att skapa förutsättningar
            för sam ­ existens mellan rovdjur och människor. Staten ger därför
            bidrag till förebyggande åtgärder, till exempel till rovdjursavvisande
            stängsel eller ersättning för skador orsakade av rovdjur.
          </note>
          <note>
            Riksdagen beslutade 2013 att godkänna förslagen i propositionen
            En hållbar rovdjurspolitik (prop. 2012/13:191) om att referensvärdet
            för gynnsam bevarandestatus hos den svenska vargpopulationen skulle
            ligga någonstans mellan 170 och 270 individer. Referensvärdet
            anger hur många individer som minst behöver finnas för att vargstammen
            ska kunna anses ha en gynnsam bevarandestatus.
          </note>
          <note>
            I propositionen framförde regeringen att Naturvårdsverket efter
            riksda ­ gens behandling skulle bedöma vilket det exakta referensvärdet
            för varg skulle vara inom det av regeringen föreslagna intervallet
            och rapportera värdet till EU-kommissionen enligt art- och habitatdirektivet.
            Enligt EU-kommissionens riktlinjer kan det rapporterade referensvärdet
            inte vara ett intervall utan måste vara ett exakt värde. I enlighet
            med riksdagens beslut rapporterade Naturvårdsverket att referensvärdet
            för vargpopulationen i Sverige ska vara minst 270 vargar. Referensvärdet
            för gynnsam bevaran ­ destatus får sedan inte underskridas.
          </note>
          <note>
            Enligt art- och habitatdirektivet ska medlemsländerna vart sjätte
            år rapportera referensvärden för alla de arter som anges i direktivets
            bilagor. Riksdagsbeslutet handlade om den rapportering av rovdjur
            som Sverige gjorde 2013. Den sårbarhetsanalys som låg till grund
            för referensvärdet i propositionen 2013 kritiserades för att inte
            beakta de genetiska aspekterna.
          </note>
          <note>
            Den svenska populationen av varg har haft en högre inavelsgrad
            än vad som ingick i analysen, och analysen stred därför mot EU-kommissionens
            riktlinjer om det vetenskapliga underlaget till referensvärdet.
            Regeringen gav därför under 2015 Naturvårdsverket i uppdrag att
            utifrån ett brett vetenskapligt underlag uppdatera analysen. Analysen
            visade att det behövs minst 300 vargar i Sverige och att minst
            en invandrad varg från Finland eller Ryssland behöver reproducera
            sig med en skandinavisk varg varje femårsperiod för att populationen
            ska ha gynnsam bevarandestatus.
          </note>
          <note>
            Jag uppfattar att Naturvårdsverkets bedömning av referensvärdet
            för gynnsam bevarandestatus för vargen i Sverige nu vilar på den
            vetenskapliga grund som EU-kommissionens riktlinjer kräver av
            medlemsländerna.
          </note>
          <note>
            Under inventeringssäsongen 2019/2020 uppskattades att det fanns
            365 vargar i Sverige. När populationen har gynnsam bevarandestatus
            är det möjligt att fatta beslut om licensjakt bland annat för
            att minska tätheten i vargstammen. Under innevarande vinter har
            det varit möjligt att bedriva licensjakt. Det totala jaktuttaget
            var 27 vargar, varav 16 vargar har fällts i Gävleborgs län. Härutöver
            är det också möjligt att fatta beslut om skyddsjakt om skador
            inträffar eller i förebyggande syfte förutsatt att den gynnsamma
            bevarandestatusen inte påverkas och att det inte finns någon annan
            lösning. Länsstyrelsen i Gävleborgs län har nyligen fattat beslut
            om skyddsjakt på två vargar. Sammanlagt har tre vargar fällts
            i skyddsjakt i år.
          </note>
          <note>
            Målet är att Sveriges vargstam ska spridas över större områden
            än i dag. Det är naturliga processer som tar tid att uppnå. Naturvårdverket
            beslutar om miniminivåer för varg i de berörda länen. Det är Naturvårdsverket
            som tillsammans med länsstyrelserna ansvarar för förvaltningen
            av vargstammen. För närvarande ser regeringen över regelverket
            för hur miniminivåer för de stora rovdjuren ska fastställas i
            syfte att öka flexibiliteten mellan länen och på så sätt underlätta
            processen med att vargpopulationen glesas ut, bland annat genom
            att den kan spridas över större områden i landet.
          </note>
          <note>
            Anf. 46 LARS BECKMAN (M):
          </note>
          <note>
            Fru talman! Tack, statsrådet för svaret!
          </note>
          <note>
            I mitt hemlän Gävleborg har vi ett rovdjurstryck som är helt
            oacceptabelt. Detta rovdjurstryck, framför allt med varg, delas
            med närliggande grannlän.
          </note>
          <note>
            Moderaterna i Gävleborg har en intern rovdjursgrupp. Vi har besökt
            ett antal olika fårbönder i Gävleborg. Vi har träffat jägare.
            Vi har samtalat med barnfamiljer i Lingbo, som ligger utanför
            Ockelbo. Vi har träffat lantbruksorganisationer. Vi har haft möten;
            på grund av covid har det såklart varit många digitala möten.
          </note>
          <note>
            Vi kan bara konstatera att regeringens idé att licensiera ut
            rovdjurspolitiken till Miljöpartiet och till myndigheter som är
            styrda av Miljöpartiet har fått förödande konsekvenser. Jag skrev
            denna interpellation på grund av att en rektor ställde in en utomhuslektion
            för en skolklass på grund av rädsla för att det skulle kunna hända
            en olycka med varg. Vidare var SVT nyligen i Kilafors och gjorde
            en filminspelning och pratade med en av bönderna där, som är kraftigt
            påverkade av rovdjur. När man höll på att spela in själva tv-inslaget
            kom en varg springande över en äng.
          </note>
          <note>
            För de miljöpartister som bor söder om Dalälven, som kanske är
            aktiva i Svenska Rovdjursföreningen och bor i Nacka, är det naturligtvis
            pittoreskt med rovdjur. Men, fru talman, för den barnfamilj som
            bor i Lingbo, utanför Ockelbo, är det inte pittoreskt, utan det
            är verkligheten. Den hårda, kalla verkligheten är att man helt
            enkelt är rädd för de konsekvenser det innebär att få varg så
            nära människan.
          </note>
          <note>
            När riksdagen antog rovdjurspropositionen var en grundförutsättning
            att det skulle tas psykosociala hänsyn. Det kan inte vara meningen,
            fru talman, att vargen ska gå före barnen i Lingbo. Här krävs
            det naturligtvis att regeringen agerar och instruerar sina myndigheter.
          </note>
          <note>
            När man gjorde en rovdjursinventering i Gävleborg sa företrädare
            för länsstyrelsen att det kanske till och med fanns fler än 100
            vargar i Gävleborg. Om riksdagen har bestämt att antalet ska vara
            170–270 vargar är det naturligtvis helt galet att vi har 100 vargar
            i Gävleborg.
          </note>
          <note>
            Fru talman! Man måste kunna bo, leva och driva företag i hela
            Sverige. Man måste kunna vara fårbonde i Vallsta utan rädsla för
            att se fåren upp ­ ätna av vargar. Tyvärr är det så, fru talman,
            att det är färre och färre som kan ägna sig åt fårskötsel i Sverige,
            och så kan vi inte ha det. Vi kan inte ha det på det sättet att
            ministern och Socialdemokraterna har licensierat rovdjurspolitiken
            till Miljöpartiet och de myndigheter som Miljöpartiet är närstående,
            för konsekvenserna blir helt orimliga.
          </note>
          <note>
            Jag skulle, inte minst med anledning av detta interpellationssvar,
            vilja fråga ministern: Är ministern nöjd med dagens situation?
            Är ministern nöjd med att det finns 100 vargar i Gävleborg? Har
            ministern någon som helst förståelse för dem som påverkas negativt
            av rovdjurstrycket?
          </note>
          <note>
            Anf. 47 JOHN WIDEGREN (M):
          </note>
          <note>
            Fru talman! Detta är ju en diskussion som vi återkommer till
            gång på gång i kammaren, och det beror såklart på att det är en
            diskussion som väcker oerhört mycket känslor. Den väcker känslor
            bland människor som bor på landsbygden. Detta är just nu kanske
            den fråga som allra mest bygger upp konflikten mellan stad och
            land. Människorna på landsbygden i Gävleborgs län, som min kollega
            Lars Beckman pratade om, känner sig otroligt bortglömda just nu
            när vi har ett sådant extremt högt vargtryck i just Gävleborg.
          </note>
          <note>
            Gävleborg är ett exempel på ett område där det finns extremt
            mycket varg just nu. I mitt eget hemlän Östergötland har vi inte
            alls lika mycket varg. Vi har ett ganska nyetablerat vargrevir,
            men detta väcker precis samma känslor.
          </note>
          <note>
            Jag var där förra veckan. Det går faktiskt bra att komma ut och
            träffa människor i vargfrågor i dessa tider – folk står långt
            isär ute på betesmarker, så det fungerar väldigt bra. Precis samma
            problem lyftes fram där som Lars Beckman lyfte fram för Gävleborg.
            Det handlar om vad människor ska göra med sina djur och vilka
            betesmarker som ska betas. Vågar man släppa ut sina barn? Det
            är precis samma frågor.
          </note>
          <note>
            Vi ska inte göra det här till en debatt som bara handlar om huruvida
            vi ska kunna släppa ut våra barn på landsbygden, för det är inte
            bara detta som vargdebatten handlar om. Från Moderaternas sida
            har vi inte sagt att alla vargar ska tas bort, så det kommer att
            finnas varg på landsbygden – så är det ju. Vi har under en tid
            drivit frågan om att gå mot riksdagens nedre mål om 170 vargar,
            och vi menar att man också kommer att kunna få gehör för detta
            i EU.
          </note>
          <note>
            I interpellationssvaret lyfte statsrådet fram att den nuvarande
            nivån på 300 vargar känns vetenskapligt baserad. Det är dock inte
            jättemånga år sedan Naturvårdsverket sa att 100 vargar räcker
            i Sverige tillsammans med Norge, alltså på den skandinaviska halvön.
            Denna nivå var såklart också vetenskapligt baserad. Nu är det
            en ny vetenskapligt baserad nivå på 300 vargar. Då undrar jag
            stillsamt: Kommer det om fem år att komma en ny vetenskapligt
            baserad nivå på 500 vargar i Sverige?
          </note>
          <note>
            Nästa fråga, fru talman, gäller det rovdjursbeslut som togs 2013.
            Där talade vi om 170–270 vargar, socioekonomiska aspekter och
            tamdjurshållning. Vargstammen skulle vara utspridd på hela Sveriges
            yta, förutom renbetesland och Gotland. Där har vi dock inte haft
            varg sedan dess. Vargen har ju varit ganska centrerad i mellersta
            Sverige, och då blir ju trycket extremt hårt i de områdena.
          </note>
          <note>
            Det vi nu ser är att vargen börjar sprida sig lite till nya områden;
            det poppar upp nya revir lite här och där i södra Sverige. Då
            kommer det nya problem, fru talman, för ju längre söderut vargen
            kommer, desto fler utegångsdjur kommer lantbruket att ha. Detta
            kommer att innebära att det under vinterhalvåret, när vargen kanske
            vågar söka sig lite närmare bebyggelse för att söka föda, kommer
            att finnas utegångsdjur. Vi kommer att få bekymmer på ett annat
            sätt med väldigt mycket utjagade djur. Då är det inte längre bara
            fåren, som Lars Beckman tog upp tidigare, som är problemet, utan
            det blir även mycket problem med nötkreatur.
          </note>
          <note>
            Utjagade nötkreatur kommer att leda till extremt höga kostnader,
            för någon behöver ju betala för det här. Man kan undra om näringsidkarna
            eller staten ska betala för detta, fru talman. Och i nästa veva
            kan man fråga sig: Hur mycket ska vargförvaltningen få kosta?
            Hur mycket ska detta få ställa till med rent ekonomiskt?
          </note>
          <note>
            Anf. 48 Statsrådet JENNIE NILSSON (S):
          </note>
          <note>
            Fru talman! Tack, Lars Beckman och John Widegren, för interpellatio
            ­ nen!
          </note>
          <note>
            Precis som bägge interpellanterna sagt är detta en fråga som
            väcker väldigt mycket känslor. Någonstans tror jag att John Widegren
            ringade in lite av det som är den stora utmaningen i det här om
            man inte ska ha noll vargar i Sverige, vilket ju John Widegren
            var noga med att påpeka inte heller är Moderaternas förslag, nämligen
            att detta väcker känslor också där det blir nyetableringar. Om
            ingångsvärdet i denna diskussion är att de vargar vi ska ha ska
            fördelas jämnt över landet samt att trycket är för stort på vissa
            ställen och därför behöver bli mindre kommer det här ständigt
            att vara en debatt som väcker känslor.
          </note>
          <note>
            Jag kan ändå inte komma ifrån att man behöver utgå från verkligheten
            när man har en politisk diskussion om det är så att man på riktigt
            vill skapa förändring i någonting. Jag noterar att Moderaterna
            konsekvent bortser från det faktum att vi har att förhålla oss
            till art- och habitatdirektivet och att vargen är strikt skyddad.
            Sedan försöker Moderaterna att göra en koppling till att det skulle
            gå att sätta en annan siffra på detta.
          </note>
          <note>
            I det här sammanhanget vill jag konstatera något. När vi pratar
            om att den svenska vargpopulationen ska ha en gynnsam bevarandestatus,
            vilket också finns i det beslut som riksdagen har tagit och som
            vi hänvisar till, handlar det egentligen inte om en siffra utan
            om att man ska ha en vargstam som inte är inavlad. Det betyder
            att siffran givetvis kan förändras över tid, både uppåt och nedåt,
            beroende på hur vi förvaltar den .
          </note>
          <note>
            Om man klarar reproduceringen på ett bra sätt, till och med öka
            r den, och därmed får bättre dna och mindre inavel i stammen kan
            man givetvis ha färre vargar. Om det misslyckas kan man se framför
            sig att det blir helt andra siffror, så det blir en väldigt hypotetisk
            diskussion.
          </note>
          <note>
            Det är en fråga som jag måste ställa i det här sammanhanget,
            givet att man landar tillbaka väldigt mycket i att vi ska följa
            riksdagens beslut vilket jag givetvis också tycker att vi ska
            i alla lägen. Jag har stor respekt för den här kammaren och konstaterar
            att riksdagens beslut säger att vargstammen ska ha gynnsam bevarandestatus
            och anger sifferintervallet 170–270 individer. Handlar den här
            debatten på riktigt för Moderaterna om siffran, så att om det
            var 270 vargar i stället för 300 vore det inget problem? Var ska
            i så fall de 270, eller låt oss säga 170, vargarna vara för att
            det inte ska vara ett problem för Moderaterna?
          </note>
          <note>
            Anf. 49 LARS BECKMAN (M):
          </note>
          <note>
            Fru talman! Jag förstår att ministern, liksom alla andra ministrar,
            vill prata om Moderaternas politik, och det tycker jag är bra.
            Ju mer moderat politik vi pratar om i riksdagen, desto bättre
            är det.
          </note>
          <note>
            Fru talman! Jag skulle ändå vilja veta vad landsbygdsministern
            tycker, vad regeringen tycker. Är det rimligt att skollektioner
            i Ovanåker ställs in eller förändras på grund av rovdjurstrycket?
            Det går ju att besvara med ja eller nej. Är det rimligt att en
            fårbonde i Vallsta eller Kilafors ska kunna bedriva näringsverksamhet
            utan att påverkas negativt av varg? Det går att besvara med ja
            eller nej. Är det rimligt att en jägare ska få sin hund uppäten
            av varg? Det går att besvara med ja eller nej. Ska man kunna bedriva
            löshundsjakt i Sverige?
          </note>
          <note>
            Fru talman, det går att besvara med ja eller nej. Jag vill faktiskt
            veta vad ministern tycker och vad som är regeringens politik.
          </note>
          <note>
            Konsekvenserna av regeringens politik just nu, efter sex år med
            Miljöpartiet som har haft veto i de här frågorna, kan vi se i
            Gävleborg och andra län. Vi kan se hur Miljöpartiets förlängda
            arm, Svenska Rovdjursföreningen, skriver ilskna debattartiklar
            i länstidningarna i Gävleborg där de naturligtvis har en helt
            annan hållning. Och jag kan respektera det, fru talman. Man får
            tycka att vi ska ha obegränsat med varg i Sverige. Men man får
            faktiskt också tycka motsatsen. Vi har yttrandefrihet i Sverige.
          </note>
          <note>
            Moderaterna har en rimlig rovdjurspolitik. Vi vill att man ska
            ta hänsyn till människor, att man ska ta psykosociala hänsyn.
            Jag tycker att det är helt rätt att man omedelbart skjuter en
            varg som befinner sig nära en barnfamilj i Nacka – jag står helt
            bakom det – men jag kan inte förstå varför en barnfamilj i Lingbo
            skulle ha ett mindre värde än en barnfamilj i Nacka, fru talman.
            Och jag tror inte heller att de som bor i Gävleborg förstår den
            skillnaden.
          </note>
          <note>
            Jag skulle vilja fråga statsrådet: Vem i statsrådets värld är
            viktigast, vargen eller barnet som bor i Lingbo? Frågan är svart
            eller vit.
          </note>
          <note>
            Jag tycker ändå att den rovdjursproposition som riksdagen beslutade
            är välbalanserad. Den var framtagen på ett oerhört skickligt och
            bra sätt. Problemet är att vi sedan bytte regering 2014 och att
            den nuvarande regeringen har tillåtit våra myndigheter att inte
            följa rovdjurspropositionens inriktning. I propositionen står
            det klart och tydligt att man ska ta psykosociala hänsyn. Uppenbarligen
            funkar det väldigt bra i Mälardalen, för där tar man snabbt beslut
            om skyddsjakt. Men det funkar inte lika väl på andra ställen.
          </note>
          <note>
            Jag tror att de som följer den här debatten gärna vill veta statsrådets
            svar på vad statsrådet tänker göra på kort sikt för att alla som
            bor i Gävleborg ska ha rätt att känna trygghet, att de ska kunna
            släppa ut hunden eller katten på gården, att de ska kunna ha barn
            som leker på gården eller att barnen ska kunna åka på skolutflykt
            till Ovanåker. Det är det som det här handlar om. Det handlar
            inte i första hand om känslor, utan det handlar om verkligheten
            för de personer som berörs av rovdjurstrycket.
          </note>
          <note>
            Precis som statsrådet själv och som min kollega John Widegren
            sammanfattade det vill inte Moderaterna ha noll vargar i Sverige.
            Men vi tyck ­ er att riksdagens beslut ska följas och att människor
            ska kunna leva, bo och driva företag i hela Sverige, även utanför
            tätorterna.
          </note>
          <note>
            Anf. 50 JOHN WIDEGREN (M):
          </note>
          <note>
            Fru talman! Jag tackar för svaren.
          </note>
          <note>
            Är Moderaternas vargpolitik bara siffror? Nej, det är verkligen
            inte bara siffror. Men att vi är tydliga och pratar om 170 vargar,
            som vi gör just nu, är för att vi vill vara tydliga med signalen
            om att vi måste minska antalet vargar i Sverige. Det är en riktigt
            tydlig signal om att vi ska minska antalet vargar i Sverige, därför
            att de är på en begränsad yta i dag, och där har vi alldeles för
            täta stammar. Vi ser gång på gång att skyddsjaktsförfarandet inte
            heller fungerar. Nu finns ett nytt uppdrag att titta på skyddsjakt.
            Det är väl snart 20 år sedan man senast förändrade riktlinjerna
            för skyddsjakt, så det är absolut hög tid.
          </note>
          <note>
            För Moderaterna är inte vargpolitiken bara en siffra. Men genom
            att ange en siffra gör vi en tydlig markering om att vi måste
            sänka antalet vargar i Sverige. Det är det tydligaste beskedet
            vi kan ge.
          </note>
          <note>
            Sedan är det intressant att i rovdjurspropropositionen som kom
            2013, som här lyftes fram av statsrådet, fru talman, står det
            såklart gynnsam bevarandestatus. Vad gynnsam bevarandestatus är
            vet jag inte riktigt. I min värld är gynnsam bevarandestatus i
            princip ett politiskt begrepp. Men det finns ju också ett antal
            andra mål i rovdjurspropositionen. Och det enda mål som regeringen
            faktiskt har lyckats uppnå är just antalet vargar utifrån vad
            propositionen sa. Alla de andra målen går det ju jättedåligt att
            uppnå.
          </note>
          <note>
            Vad innebär det då om fårbönder i län som Gävleborg slutar på
            grund av den förda rovdjurspolitiken? Jo, det innebär minskad
            livsmedelproduk ­ tion i Sverige och igenväxande betesmarker.
            Är det så vi ska ha det, då säger vi det. Då flyttar vi ned jordbruket
            till södra Sverige och har det bara där. Är det den melodin vi
            ska spela efter? Det tror jag inte att landsbygdsministern vill,
            utan det är precis som Lars Beckman har sagt i sina tidigare inlägg
            : M an har kapitulerat för Miljöpartiet i den här frågan. Därför
            vill jag höra vad Socialdemokraterna vill.
          </note>
          <note>
            Anf. 51 Statsrådet JENNIE NILSSON (S):
          </note>
          <note>
            Fru talman! Jag tackar debattörerna.
          </note>
          <note>
            Jag börjar med den sista frågan. Eftersom det ständigt återkommande
            påstås att det är Miljöpartiet som driver på i de här frågorna
            och att utvecklingen är negativ, givet att man vill ha färre vargar
            eller att man ska få skjuta fler, kan man titta på statistiken
            för att konstatera att det faktiskt inte stämmer. Jag är alldeles
            övertygad om att de skulle vilja ha ett mycket större inflytande
            än vad de faktiskt har.
          </note>
          <note>
            Om vi exempelvis tittar på andelen skjutna vargar från 2010 till
            2014 kan vi konstatera att det år då det sköts flest vargar under
            Alliansens senaste tid som regering sköts det 60 vargar. Det år
            då det sköts minst vargar sköts det 35 vargar. Vid en jämförelse
            mellan 2014 och i år är den högsta siffran 77 vargar, alltså en
            högre siffra än den under Alliansens senaste tid i regering, och
            den lägsta siffran är 32, det vill säga något mindre. Sedan är
            ju detta i någon mening fullkomligt irrelevanta siffror, för det
            beror givetvis på hur många vargar som finns, vilka förutsättningar
            som finns och hur man jobbar i politiken.
          </note>
          <note>
            I det sammanhanget kan jag bara konstatera att jag får mycket
            av en förklaring till vad som är problemet när John Widegren i
            sitt senaste inlägg frågar vad gynnsam bevarandestatus är och
            säger att han tror att det är ett politiskt begrepp . D et är
            precis det som det inte är. Det finns i art- och habitatdirektivet
            angivet att vargen, tillsammans med de andra angivna rovdjuren
            i det här sammanhanget, har ett strikt skydd och att varje medlemsland
            har att leva upp till gynnsam bevarandestatus. Det innebär att
            den inte ska vara inavlad, punkt. För få individer skapar inavlade
            och icke sunda stammar, och det är detta som vi har att hantera
            i sammanhanget.
          </note>
          <note>
            Det innebär att det, enligt mitt sätt att se det, finns en fråga
            som vi behöver utveckla mer för att vi ska kunna ha en realistisk
            och klok diskus ­ sion om att möjligen kunna minska vargstammen
            över tid. Det handlar om att fortsätta att utveckla hur man inventerar
            vargarna , och d et handlar ex ­ empelvis om dna, kopplat till
            inventering och räkning, så att det i större utsträckning säkerställs
            att man skjuter rätt vargar i stället för fel vargar utifrån ett
            genetiskt perspektiv.
          </note>
          <note>
            Lars Beckman ställer ett antal retoriska frågor som man ska svara
            ja eller nej på. I det sammanhanget kan jag konstatera att jag
            ställde två frågor till Lars Beckman som han valde att helt och
            hållet ignorera. Politik handlar sällan eller aldrig om att kunna
            svara ja eller nej på någonting, om man på riktigt vill vara seriös.
            Nu har jag i och för sig ingen stor förhoppning om att det är
            interpellantens syfte med denna debatt. Men självklart är det
            oerhört viktigt för mig som ansvarig minister att vi har en god
            förvaltning, givet de ramar som vi har att förhålla oss till i
            Sverige.
          </note>
          <note>
            Därför har vi jobbat aktivt med att göra det bättre. Det handlar
            om att vi ska kunna leva upp till detta utifrån att vi ändå ska
            ha varg i Sverige. Vi har exempelvis infört ett skyndsamhetskrav
            vid skyddsjakt, så att man ska kunna få beslut fort. Vi har sett
            till att göra processerna rättssäkra genom att inrätta en enda
            förvaltningsdomstol – tidigare var det flera – i Luleå. Vi håller
            just nu på att titta på miniminivåerna och på att ta bort dem
            från länsnivå och i stället lägga dem på rovdjursförvaltningsområdet.
            På så vis kan vi jobba mer med att glesa ut dem på ett seriöst
            sätt. Vi har höjt taket för ersättning vid skador från 80 till
            100 procent. Detta är några exempel.
          </note>
          <note>
            I det sammanhanget blir det lite bisarrt när Moderaternas politik
            landar i detta: Vi sätter en siffra som vi inte har något stöd
            för, för vi vill ha signalpolitik på detta område.
          </note>
          <note>
            Anf. 52 LARS BECKMAN (M):
          </note>
          <note>
            Fru talman! Ja, om regeringens syfte är att öka antalet vargar
            kraftigt i Sverige och Gävleborg har man lyckats väldigt väl.
            Om det är regeringens syfte har man lyckats väldigt väl. Jag tror
            att alla som ser den här debatten, alla som bor norr om Dalälven,
            alla som är jägare, alla som är hundägare och alla som är fårbönder
            vet och förstår varför antalet vargar ökar kraftigt i Sverige.
            Det beror naturligtvis på att Miljöpartiet har veto i regeringens
            politik.
          </note>
          <note>
            Jag har frågat landsbygdsministern – när man inte vill svara
            på en fråga säger man väl sådana saker som landsbygdsministern
            nu sa – rakt och ärligt: Vad är viktigast för ministern? Vad står
            högst i rang? Är det barn ­ familjen i Lingbo, som ska känna trygghet
            och kunna ha sina barn på gården? Eller är det viktigast att ha
            många vargar? Är det viktigast att får ­ bonden i Vallsta ska
            kunna bedriva en näringsverksamhet, eller är det var ­ gen som
            är viktigast? Är det hästgymnasiet i Hälsingland, som jag besökte
            i höstas och som beskrev konsekvenserna av att ha vargen ylande
            så att hästarna skenar? Är det detta som är viktigast för ministern?
          </note>
          <note>
            Finns det någon som helst empati för dem som påverkas av rovdjurstrycket
            i Sverige och i Gävleborg? Har ministern någon empati och förståelse
            för dem som handgripligen påverkas, till exempel på hästgymnasiet,
            av att höra vargen yla, med allt vad det innebär med skrämda hästar,
            skrämda elever och oroliga föräldrar?
          </note>
          <note>
            Det är det som det handlar om. Det är inte känslor. Det är inte
            tyckanden, utan det är verkligheten.
          </note>
          <note>
            Jag skulle kort och gott vilja veta: Delar ministern Moderaternas
            krav på att vi ska ha färre vargar i Sverige? Ska vi ta psykosociala
            hänsyn även för dem som bor i rovdjurstäta områden? Det går faktiskt
            att besvara en sådan fråga.
          </note>
          <note>
            Anf. 53 Statsrådet JENNIE NILSSON (S):
          </note>
          <note>
            Fru talman! Som ansvarig minister är det min ambition att vi
            ska säkerställa att vi har en politik som är klok och som förhåller
            sig till den verklighet som vi har att leva i på ett så bra sätt
            som möjligt.
          </note>
          <note>
            När man ska förvalta varg ska man självklart ha en politik som
            också tar socioekonomisk hänsyn och som med alla de verktyg som
            finns säkerställer att människor både kan driva verksamhet och
            känna sig trygga varhelst i landet de bor.
          </note>
          <note>
            Denna regering har, till skillnad från tidigare regeringar, hela
            tiden jobbat med att utveckla verktygen så att de blir bättre
            och så att vi bättre ska kunna leva upp till detta.
          </note>
          <note>
            Jag vill i sammanhanget, givet att detta ständigt kommer tillbaka,
            bara konstatera att det fanns fler vargar under alliansperioden
            utan MP i regeringen än vad det finns under denna regering. Det
            säger jag som kuriosa i sammanhanget. Men jag antar att Lars Beckman
            lyssnar på Miljöpartiet även när han sitter i regering. Det är
            en spännande tanke.
          </note>
          <note>
            Jag vill också konstatera att Moderaternas retorik leder till
            absolut ingenting när det gäller att göra någonting bättre för
            de människor som upplever otrygghet och som upplever att de exempelvis
            inte kan vara näringsidkare i området. Man bortser nämligen helt
            från att vi i Sverige inte är fria att sätta vilken siffra vi
            vill. Vi behöver ta hänsyn till gynnsam bevarandestatus.
          </note>
          <note>
            Min politik har lett till att vi i Gävleborg den här vintern
            faktiskt har kunnat skjuta av 18 stycken vargar. Det är skillnaden
            mellan min politik och Lars Beckmans politik.
          </note>
          <note>
            Interpellationsdebatten var härmed avslutad.
          </note>
          <note>
            § 15 Svar på interpellation 2020/21:487 om forskningsfinansiering
            under covid-19
          </note>
          <note>
            Anf. 54 Statsrådet MATILDA ERNKRANS (S):
          </note>
          <note>
            Fru talman! Hans Rothenberg har frågat mig vad regeringen gör
            för att underlätta för forskare att under rådande läge kunna fullgöra
            sin forskning med relevant finansiering.
          </note>
          <note>
            Jag vill inledningsvis konstatera att regeringen nära följer
            hur forskningen och forskningsfinansieringen påverkas av den pandemi
            som orsakats av det nya coronaviruset . Regeringen har gett Universitetskanslersämbetet
            , UKÄ, i uppdrag att följa upp konsekvenserna för högskolans verksamhet
            vad gäller beslut och insatser som vidtagits med anledning av
            den pågående pandemin . I det arbetet följer UKÄ bland annat upp
            hur forskningsfinansieringen påverkats. En rapport om detta ska
            lämnas inom kort.
          </note>
          <note>
            I budgetpropositionen för 2021 bedömde regeringen att den pågående
            pandemin påverkar den privata finansieringen av forskningen och
            att FoU-intensiva företag kan minska sina investeringar i forskning.
            I budgetpropositionen föreslog regeringen därför ökade forskningsanslag,
            vilket presenterades närmare i propositionen Forskning, frihet,
            framtid – kunskap och innovation för Sverige (prop. 2020/21:60),
            som lämnades till riksdagen i december 2020.
          </note>
          <note>
            Regeringen anser att investeringarna i forskning och innovation
            ska öka markant med en kraftig höjning av de statliga satsningarna
            på forskning och innovation med 3,4 miljarder 2021. Till skillnad
            från många tidigare forskningspolitiska propositioner görs nästan
            hela nivåhöjningen redan det första året i fyraårsperioden. En
            anledning är pandemins effekter, som bland annat gör att finansiering
            från stiftelser och näringsliv förväntas minska.
          </note>
          <note>
            Bland de åtgärder som regeringen vidtagit ingår en ökning av
            lärosätenas forskningsanslag med nästan 1,3 miljarder kronor för
            2021. Av detta är 500 miljoner kronor en tillfällig ökning av
            lärosätenas forskningsanslag , som syftar till att motverka effekterna
            av minskad medfinansiering från näringsliv och privata stiftelser
            på grund av pandemin.
          </note>
          <note>
            Regeringen har också vidtagit särskilda åtgärder med syftet att
            säker ­ ställa att angelägen medicinsk forskning genomförs. Som
            interpellanten konstaterar har coronapandemin inneburit att klinisk
            forskning inte kunnat genomföras som planerat , och betydande
            forskningsmedel riskerar att inte nyttjas. Till det så kallade
            ALF-avtalet mellan staten och vissa landsting har det därför gjorts
            ett tillägg som möjliggör att förra årets oförbrukade medel till
            regionerna för klinisk forskning kan användas i år i stället .
            Rege ­ ringen har också avsatt 100 miljoner kronor till forskning
            om covidvacci ­ nation och 50 miljoner kronor till forskning om
            långtidscovid.
          </note>
          <note>
            Forskning är avgörande för att möta framtida samhällsutmaningar
            och för att kunna möta den akuta situation som pandemin ställt
            oss inför.
          </note>
          <note>
            Staten tar ansvar för att upprätthålla satsningarna på svensk
            forskning och innovation vid en tidpunkt när såväl samhället och
            ekonomin som forsknings- och innovationssystemet utsätts för särskilda
            påfrestningar.
          </note>
          <note>
            (forts. )
          </note>
          <note>
            Ajournering
          </note>
          <note>
            Kammaren beslutade kl. 15.59 på förslag av förste vice talmannen
            att ajournera sammanträdet till kl. 18.00.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 18.00.
          </note>
          <note>
            § 15 (forts.) Svar på interpellation 2020/21:487 om f orskningsfinansiering
            under covid-19
          </note>
          <note>
            Anf. 55 HANS ROTHENBERG (M):
          </note>
          <note>
            Fru talman! Tack, ministern, för svaret för en stund sedan!
          </note>
          <note>
            En mycket stor del av den medicinska och naturvetenskapliga forskningen
            på landets universitet och högskolor sker med ekonomiskt stöd
            från externa anslagsgivare, både statliga och privata. Bland de
            förstnämnda kan nämnas Vetenskapsrådet, Formas, Forte och Vinnova.
            Bland de senare finns ett stort antal stiftelser och fonder av
            varierande storlek, såsom Hjärnfonden, Cancerfonden, Wallenberg,
            Söderberg, Crafoord med flera. Dessa fonder är bekanta i forskningsvärlden
            och avlönar både forskare och teknisk personal anställda vid universiteten.
          </note>
          <note>
            Fru talman! Forskare lever i en situation mycket lik artisters
            och konstnärers. Deras fortsatta anställning och verksamhet är
            beroende av inkomster som kommer av anslag, vilka i sin tur beror
            på forskarnas egna presta ­ tioner. Nu fyller covid-19-pandemin
            ett år. Pandemin har på många ställen inneburit att man har stängt
            ned all patientnära forskning och skickat hem personal som sysslat
            med experimentell forskning. Då minskar också forskarens möjlighet
            att konkurrera om nya anslag.
          </note>
          <note>
            Vidare är många av de fonder som ger dessa anslag beroende av
            aktieutdelningar, vanligen i större svenska företag. När nu dessa
            utdelningar dragits in minskar också mängden medel som kan komma
            att delas ut. Det innebär att forskarna sitter med forskningsuppgifter
            som det finns anslag för men där man inte kan utföra arbetet.
            Men man har fortfarande samma utgifter. Forskarna får fortsatt
            betala dyra lokalkostnader till universitet och regioner och har
            fortsatt fulla lönekostnader till exempelvis teknisk personal
            som skickats hem.
          </note>
          <note>
            Fru talman! Även om en del arbetsuppgifter kan utföras hemifrån
            kan man inte fortlöpande göra studier på patienter. Detta får
            till följd att anslagen för många kommer att ta slut innan uppgiften
            har lösts. Det innebär att man löper risk att inte få nya anslag
            eftersom man inte har kunnat göra färdigt studier och få fram
            resultat och publikationer. När pengarna sedan är slut får man
            säga upp personalen och själv drabbas av medelsbrist och uppsägning
            med något års fördröjning. I bästa fall förlorar man bara sin
            forskarkarriär.
          </note>
          <note>
            Detta är till stor nackdel både för individen och för Sverige
            som forskande nation, och därför har jag ställt frågan till utbildnings-
            och forskningsministern vad hon och regeringen avser att göra
            för att underlätta för forskare att hantera situationen.
          </note>
          <note>
            Med anledning av svaret vill jag även ställa en mer specifik
            fråga. Kommer staten att tillskjuta särskilt destinerade medel
            till de universitet och högskolor som i enlighet med Folkhälsomyndighetens
            rekommenda ­ tioner sänt hem personal eller stängt ned studier
            så att personal- och lokal ­ kostnader för dessa forskare kan
            täckas? Om inte, hur kommer regeringen att underlätta för forskare
            att kunna fortsätta trots rådande be ­ gränsningar?
          </note>
          <note>
            Om inte detta sker kommer med stor sannolikhet en hel del uppsägningar
            och nedlagda projekt att inträffa under de kommande åren. Forskning
            är inte någonting som sker här och nu; det sker över en väl utdragen
            tid. Sverige skulle då förlora kompetenser som i vissa fall tagit
            decennier att bygga upp.
          </note>
          <note>
            Anf. 56 Statsrådet MATILDA ERNKRANS (S):
          </note>
          <note>
            Fru talman! Tack för debatten om en mycket viktig fråga, nämligen
            hur vi upprätthåller investeringarna i svensk forskning och innovation
            inte minst under det som nu prövar oss som samhälle och hela världen
            – pandemin.
          </note>
          <note>
            Jag vill upprepa en del av det som jag sa tidigare. Sveriges
            regering tar ansvar för investeringarna i svensk forskning och
            innovation. Vi har presenterat nya 13,6 miljarder som vi investerar
            i svensk forskning och innovation under de kommande fyra åren,
            och vi lägger mycket medvetet nästan hela nivåhöjningen redan
            i år – 3,4 miljarder.
          </note>
          <note>
            Det har att göra med att vi vet vilka påfrestningar som våra
            forskare och forskningen utsätts för under denna pandemi. Vi vet
            också att det till viss del kan vara svårt för näringslivet att
            kunna ge lika mycket pengar till forskningen som man har gjort
            tidigare, även om jag i alla sammanhang försöker att säga att
            jag vet att också det svenska näringslivet och andra är mycket
            intresserade av att fortsätta att investera i svensk forskning.
            Jag vet att man gör sitt allra yttersta för att fortsätta att
            göra det också igenom pandemin.
          </note>
          <note>
            Det här är viktiga satsningar. Forskningspropositionen innehåller
            alltså nio gånger mer pengar redan första året jämfört med den
            tidigare, och det finns en god anledning till detta.
          </note>
          <note>
            Vi ger också direkta strategiska forskningsanslag på 1,3 miljarder
            till våra lärosäten redan i år, varav 500 miljoner för i år. Dessa
            har redan fördelats i regleringsbrev för att lärosätena med dessa
            pengar ska kunna bidra till att göra strategiska övervägningar
            så att man kan upprätthålla invester ­ ingarna i den så viktiga
            forskning som görs ute på universitet och lärosäten.
          </note>
          <note>
            Jag tycker alltså att regeringen i mitten av svensk politik,
            tillsammans med Centerpartiet och Liberalerna, försöker att ta
            ansvar också för de här delarna genom pandemin.
          </note>
          <note>
            Vi har även gett i uppdrag till Universitetskanslersämbetet,
            UKÄ, att följa hur pandemin påverkar högskolorna, både utbildning
            och forskning. Jag kommer inom kort att få en första delredovisning
            från UKÄ som rör just forskningsfinansieringen. Det är klart att
            det kommer att vara ett viktigt underlag också för framtiden för
            att få en ännu bättre bild av hur det ser ut och vad det är för
            åtgärder som pandemin kan komma att kräva att vi gemensamt tar
            ansvar för.
          </note>
          <note>
            Anf. 57 HANS ROTHENBERG (M):
          </note>
          <note>
            Fru talman! Det här kan verka som ett litet covidproblem, men
            det är väl så viktigt. Det här är en verksamhet som är väldigt
            avancerad. Den väcker inte de stora rubrikerna förrän den dagen
            forskningsrönen når excellens och världsrenommé.
          </note>
          <note>
            Det pågår otroligt mycket forskning i dag, och framför allt den
            medicinska forskningen är kopplad just till den patientnära verksamheten.
            Nu skickar specialister på alla universitet hem personal eftersom
            man inte vill ha folk på laboratorier eller sjukhus. Det här motsvarar
            ofta permitteringar. Hittills har vi dock inte sett att detta
            har passat in i de stöd som funnits under coronapandemin.
          </note>
          <note>
            I ministerns svar talas det om 500 miljoner kronor i nya forsknings
            ­ bidrag, men jag hör ändå inte att de är specialdestinerade för
            att säkert stödja de grupper som råkat mest illa ut. Vi har även
            den nya utlysnings ­ proceduren, som kommer att göra att pengarna
            inte kommer forskningen till handa förrän om två tre år. Men det
            är ju just nu som många forskare sitter i belägenheten att man
            har höga kostnader och personal som kanske rent av har försvunnit.
            Det är medel som med all sannolikhet kommer att utlysas för ny
            sökning, vilket i sig innebär att de som drabbas hårdast av corona,
            det vill säga de som tagit störst ansvar och ställt upp mest i
            sjuk ­ vården, kan komma att vara de som gjort minst forskningsframsteg
            under 2021 och därmed också får minst utdelning.
          </note>
          <note>
            Jag skulle önska att ministern kunde precisera ytterligare att
            pengarna landar just på dem som i dag sitter på kostnader men
            inte kan driva sina projekt och därmed riskerar att forskningsprojekten
            faller åt sidan och inte går att genomföra.
          </note>
          <note>
            Det finns många som har gått in i vården. Forskningssköterskor
            och biomedicinska analytiker har försvunnit till iva. Därmed har
            forskningsprojekten påverkats. Det ena goda har lett till det
            andra onda. Vad jag önskar med debatten är att få klarhet i hur
            regeringen kommer att vara tydlig med att ersätta uteblivna framsteg
            inom exempelvis neurologisk forskning eller äldreforskning utifrån
            dessa premisser. Hur ska detta gå till?
          </note>
          <note>
            Anf. 58 Statsrådet MATILDA ERNKRANS (S):
          </note>
          <note>
            Fru talman! Det vi ska komma ihåg är att forskare och ofta flertalet
            av doktoranderna är anställda vid högskolor och universitet. Högskolor
            och universitet har också ett arbetsgivaransvar för deras arbetssituation.
            Det är utmanande för lärosätena att planera och hantera de problem
            som uppkom ­ mer på grund av pandemin. Jag har mycket nära kontakt
            med rektorerna på våra universitet och högskolor, och jag känner
            ett starkt förtroende för det arbete som görs för att upprätthålla
            utbildningen, så att både individer och samhälle kan stå starkare
            och fortsätta att utbilda läkare, sjuksköterskor, lärare och så
            vidare under denna pandemi. Det är ett oerhört viktigt arbete
            som görs, och studenterna tar ett stort ansvar. De har under ett
            helt år skött studierna på distans.
          </note>
          <note>
            Ansvaret gäller också forskningen och forskarna. Lärosätena arbetar
            hårt med att lösa dessa problem. Regeringen bidrar också, i mitten
            av svensk politik, med 3,4 miljarder redan i år. Det är nio gånger
            mer pengar än vad som kom ut av förra forskningspropositionen.
            Det sker en speciell satsning rikta d till våra lärosäten, det
            vill säga anslagen om 500 miljoner till strategisk forskning.
            Karolinska institutet har fått 80 miljoner, Göteborgs universitet
            har fått 35 miljoner, Uppsala universitet har fått 55 miljoner,
            och så vidare. De är fördelade dels utifrån hur mycket extern
            finansiering som lärosätena har haft, dels en bedömning av hur
            de olika lärosätena ser ut. En del har större möjligheter att
            parera de olika fluktuationerna på grund av pandemin, och andra
            har mindre möjligheter.
          </note>
          <note>
            Jag tycker verkligen att regeringen försöker att ta ansvar, och
            jag har inte mött något annat än att det snarare är en utmaning
            för sektorn att han ­ tera så mycket pengar på så kort tid. Det
            måste ändå vara ett gott betyg över hur vi gemensamt försöker
            ta oss an och visa vårt engagemang och vår investeringsvilja i
            svensk forskning och innovation.
          </note>
          <note>
            Jag värnar starkt om den fria forskningen och inte minst den
            akademis ­ ka friheten. Det är också en anledning till att regeringen
            har lagt på riksdagens bord – och jag hoppas verkligen att riksdagen
            röstar igenom detta – ett förslag om att i högskolelagen skriva
            in att den akademiska friheten ska värnas som ett komplement till
            forskningens frihet, som redan finns inskriven i grundlagen. Där
            finns kopplingar till grundlagen.
          </note>
          <note>
            Vi måste hålla på att ge den friheten till akademin och forskningen,
            att inte vara där som politiker och försöka styra vilka kurser
            som ska läggas ut, vilken forskning som ska bedrivas eller hur
            man från politikens håll exakt med precision ska tycka vad som
            är rätt och riktigt. Jag tycker inte så, och jag hoppas att Hans
            Rothenberg inte heller tycker så – även om hans utbildningspolitiska
            talesperson kanske har rört sig lite i farliga sek ­ tioner här.
          </note>
          <note>
            För mig är det viktigt att stötta forskningen och utifrån tydliga
            kriterier fördela mängden extern finansiering och hantering av
            eget myndighetskapital men med frihet för våra universitet och
            högskolor att ta hand om forskningssatsningar på ett klokt sätt.
          </note>
          <note>
            Anf. 59 HANS ROTHENBERG (M):
          </note>
          <note>
            Fru talman! Det här blev en frihetsdebatt, och den känner jag
            mig mycket hemma i.
          </note>
          <note>
            Frihet är något som fungerar när man är både fri från tvång och
            kan skapa möjligheter, göra något kreativt. Frihet bygger också
            på att man tar ansvar och att andra ger ansvar. Frihet och ansvar
            i det här sammanhanget handlar också om att regeringen som det
            högsta organet i Sverige fördelar oerhört stora pengar till den
            svenska forskningen. Regeringen ska ta ett ansvar och se till
            att pengarna landar där de hör hemma.
          </note>
          <note>
            Ja, man ska ha förtroende för universiteten och högskolorna,
            men det ser olika ut på framför allt medicinska fakulteter, som
            jag har landat på i den här debatten. Till exempel har Uppsala
            universitet och Karolinska institutet varit excessiva och inte
            reducerat sin verksamhet. Det kan tyda på ett riskbeteende. Andra
            har agerat på annat sätt, det vill säga att alla universitet och
            högskolor agerar inte på samma sätt.
          </note>
          <note>
            Men en minister och en regering har ett ansvar för att den svenska
            forskningen ska fungera också under den här typen av dramatiska
            tider. Vi kunde inte för ett år sedan veta att i vi i dag skulle
            stå i riksdagens kammare med munskydd och handsprit. Det var en
            utveckling som var fullkomligt oförutsägbar. Och det var inte
            heller möjligt för alla universitet och hög ­ skolor att i den
            stunden fatta exakt rätt beslut som skulle passa för den 9 mars
            2021.
          </note>
          <note>
            Jag tar mig friheten att tolka ministerns svar som att forskarna
            inte behöver vara oroliga för att deras forskning ska stupa på
            grund av bristande finansiering. Säg emot mig om jag har fel.
          </note>
          <note>
            Anf. 60 Statsrådet MATILDA ERNKRANS (S):
          </note>
          <note>
            Fru talman! Vi är verkligen i en tid där forskning och ny kunskap
            finns på allas läppar. Det har väl sällan varit så tydligt hur
            viktigt det är att vi investerar i forskning, innovation och ny
            kunskap för att ta oss an den pan ­ ­ demi vi är uppe i och möta
            kommande pandemier och andra samhälls ­ utmaningar.
          </note>
          <note>
            Utifrån hur pandemin utvecklas kommer regeringen att ta ställning
            till om ytterligare åtgärder är nödvändiga. Jag har regelbundna
            kontakter med rektorer och andra myndigheter. UKÄ kommer att lämna
            en delrapport när det gäller forskningsfinansieringen, som ska
            utgöra ett underlag också för framtiden.
          </note>
          <note>
            Vi gör en mycket stor satsning på svensk forskning och innovation
            med en tyngdpunkt redan i år med nio gånger mer pengar jämfört
            med den förra forskningspropositionen.
          </note>
          <note>
            Regeringen har gett möjlighet till att använda medlen inom ALF-avta
            ­ let som inte kunde nyttjas under förra året. Den kliniska forskningen
            har naturligtvis påverkats av pandemin. Personal i form av forskningssjukskö
            ­ terskor och läkare har behövts i vården och har inte kunnat
            genomföra sin forskning på samma sätt. Regeringen har gjort det
            möjligt för de pengarna att användas också i år. Det är ett sätt
            att försöka bidra. Regeringen har förstärkt forskningen när det
            gäller vaccinuppföljningen och långtids ­ covid, och vi gör en
            stor satsning generellt på life science-sektorn.
          </note>
          <note>
            Vi ska ha respekt för att vi befinner oss i en pandemi, och vi
            kan inte förutse allt som ligger framför oss. Men jag tycker att
            man ska ha respekt för det vi gemensamt i mitten av svensk politik
            försöker göra för svensk forskning och innovation.
          </note>
          <note>
            Jag tackar för debatten.
          </note>
          <note>
            Interpellationsdebatten var härmed avslutad.
          </note>
          <note>
            § 16 Svar på interpellation 2020/21:483 om handeln mellan Sverige
            och Storbritannien
          </note>
          <note>
            Anf. 61 Statsrådet ANNA HALLBERG (S):
          </note>
          <note>
            Fru talman! Hans Rothenberg har frågat mig vilka ytterligare
            insatser jag och regeringen avser att göra för att raskt återupprätta
            handelsutbytet mellan Sverige och Storbritannien.
          </note>
          <note>
            Storbritannien är en av Sverige s viktigaste handelspartner.
            Omkring 6 000 svenska företag handlar med Storbritannien , och
            minst 70 000 personer runt om i Sverige går varje dag till ett
            jobb som finns till tack vare exporten till Storbritannien.
          </note>
          <note>
            Det är glädjande att EU och Storbritannien har enats om ett frihandelsavtal.
            Avtalet lägger en god grund för ett fortsatt samarbete mellan
            EU och Storbritannien. Med avtalet följer en stark institutionell
            ram som ger goda förutsättningar för att utveckla våra handelsförbindelser,
            vilket regeringen avser att göra med Storbritannien.
          </note>
          <note>
            För våra svenska företag innebär avtalet en tydlighet kring vilka
            regler som gäller och en ökad förutsägbarhet. Samtidigt står det
            klart att avtalet inte löser alla problem som uppstår till följd
            av det nya läget. När Storbritannien väljer att lämna den inre
            marknaden är det också ofrånkomligt att handeln blir dyrare och
            krångligare och att de administrativa bördorna ökar.
          </note>
          <note>
            D ärför fortsätter regeringen och våra myndigheter, precis som
            vi gjort de senaste fyra åren, att arbeta intensivt med att bistå
            företagen med infor ­ mation och råd om vad det innebär att handla
            med tredje la nd och vilka regler som gäller i det nya avtalet
            samt hjälpa till med att reda ut oklarheter. Vår ambassad i London
            och Business Sweden bistår i dag svenska företag på plats i Storbritannien.
            Det sker bland annat genom dialog med företagen om de problem
            de möter och genom informationsinsatser riktade mot näringslivet.
          </note>
          <note>
            För mig som utrikeshandelsminister är det viktigt att inte bara
            upprätthålla utan också utveckla och fördjupa våra handelsförbindelser
            med Storbritannien. När det stod klart att EU och Storbritannien
            hade enats om ett handelsavtal tog jag tidigt kontakt och initiativ
            till en dialog med företrädare för den brittiska regeringen kring
            hur handelsförbindelserna mellan våra länder kan främjas på bästa
            sätt.
          </note>
          <note>
            Regeringen avser att upprätthålla och vidareutveckla de breda
            och mycket goda relationerna mellan Sverige och Storbritannien.
            På så vis ska ­ par vi goda förutsättningar för svenska företag
            att verka och investera i Storbritannien och för brittiska företag
            att verka och investera i Sverige.
          </note>
          <note>
            Anf. 62 HANS ROTHENBERG (M):
          </note>
          <note>
            Fru talman! Tack, handelsministern, för svaren!
          </note>
          <note>
            Det här är frågor som jag egentligen hade hoppats inte behöva
            diskutera. Det är två kriser som har drabbat relationen mellan
            Sverige och Storbritannien. Dels är det brexit, och dels är det
            covid-19-pandemin.
          </note>
          <note>
            Den för Sverige så viktiga frihandeln kan uppenbarligen inte
            tas för given. Liksom demokratin måste den återerövras varje dag.
            Handel bygger ju på ömsesidighet, och ingen kan göra jobbet ensam.
            Det krävs två för att dansa tango.
          </note>
          <note>
            För 50 år sedan motsvarade den totala exporten i världen inte
            mycket mer än en tiondel av världens totala bnp. I dag ligger
            exportandelen på 30 procent, vilket har lett till ökat välstånd
            för människor världen över.
          </note>
          <note>
            Därför är det viktigt för Sverige att hålla fast vid andra frihandelsvänner
            – för att därmed också kunna utveckla handeln. Och därför, fru
            talman, är relationen med Storbritannien särskilt viktig.
          </note>
          <note>
            Det var precis på upploppet av förhandlingarna mellan EU och
            Storbritannien som det nåddes en överenskommelse om hur parterna
            skulle kunna reglera densamma framöver. Även om avtalet är välkommet
            och till stora delar innebär en ny situation i den inbördes handeln
            finns det problem. Ytterligare förhandlingar mellan EU och Storbritannien
            har inletts för att underlätta tillståndshanteringen avseende
            transporter och logistik samt för att börja godkänna brittiska
            yrkeskvalifikationer i EU.
          </note>
          <note>
            Handeln mellan Sverige och Storbritannien minskade dramatiskt
            under 2020, till stor del under inverkan av coronapandemin. En
            bromskloss för att hämta in handelstappet är brexiteffekterna,
            som dessutom drar ned den brittiska tillväxten med omkring 1 procentenhet.
            Många ekonomer räknar med att det kommer att ta många år att nå
            en någorlunda återhämtning. Därför är det angeläget för båda länderna
            att agera handlingskraftigt för att påskynda återhämtningen.
          </note>
          <note>
            Handelsministern har signalerat att det i närtid ska arrangeras
            ett gemensamt så kallat business forum länderna emellan. Det är
            gott, men det är inte gott nog. Därför har jag frågat handelsministern
            vilka ytterligare insatser som hon och regeringen avser att göra
            för att raskt återupprätta handelsutbytet mellan Sverige och Storbritannien.
          </note>
          <note>
            I ministerns svar framkommer att regeringen liksom myndigheterna
            fortsätter bistå företagen med information och råd. Ja, det är
            business as usual. Men nu är det business as unusual. Då hade
            jag önskat att få preciserat vad det här biståndet ska bistå i
            mer konkret, utifrån de nya omständigheterna.
          </note>
          <note>
            Den dialog som regeringen aviserar med företrädare för den brittiska
            regeringen om hur handelsförbindelserna mellan våra länder kan
            främjas, vad har den lett till? Och vad, konkret, önskar ministern
            att den ska leda till?
          </note>
          <note>
            Fru talman! Det finns mycket som man behöver beakta nu. Tjänstehandelns
            betydelse, e-handelns betydelse, brexit versus pandemin – vad
            är viktigast att agera kring?
          </note>
          <note>
            Framför allt behöver Tullverket och Kommerskollegium, som bistår
            svenska företag, kunna agera med betydligt större frihet i dag.
            Vi behöver se de svenska företagen möta myndigheter som har ett
            annat förhållningssätt. Jag skulle därför vilja fråga ministern
            om hon kommer att se till att Tullverket och Kommerskollegium
            får vidare ramar.
          </note>
          <note>
            Anf. 63 Statsrådet ANNA HALLBERG (S):
          </note>
          <note>
            Fru talman! Jag instämmer verkligen i att Storbritannien är en
            otroligt viktig handelspartner. Man ska komma ihåg att Sverige
            exporterar varor och tjänster till Storbritannien till ett värde
            av 135 miljarder kronor varje år. Det är ett betydande belopp.
          </note>
          <note>
            Vi ska inte bara upprätthålla handeln med Storbritannien utan
            också utveckla och fördjupa den, och vi ska se till att det blir
            tillväxt i handeln med Storbritannien. Vi har utmärkta bilaterala
            relationer mellan Sverige och Storbritannien, och det är en fantastiskt
            bra bas att stå på.
          </note>
          <note>
            Men precis som Hans Rothenberg beskriver finns det nu ett nytt
            läge. Det är ett svårare läge, ja, men det kan också vara ett
            läge som innebär många möjligheter – möjligheter för svenska företag
            att få ännu bättre förutsättningar i relation till företag i många
            andra länder som inte har samma djupa och nära relation och inte
            är lika allierade med Storbritannien. Det kan sannolikt aldrig
            bli lika bra möjligheter som när Storbritannien tillhörde den
            inre marknaden, men trots allt måste vi vara optimistiska och
            se att vi kan utveckla och utöka relationen med Storbritannien.
          </note>
          <note>
            Vad är det då vi ska göra?
          </note>
          <note>
            För att börja med våra myndigheter, de informationsinsatser som
            görs där och det stöd som finns där har vi lagt mycket resurser
            på Tullverket sedan brexit blev ett faktum. Vi har valt att lägga
            så mycket resurser långsiktigt att man har kunnat anställa ett
            betydande antal fler medarbetare som jobbar enbart med de här
            frågorna inom ramen för Tullverket.
          </note>
          <note>
            Kommerskollegium har mer av ett analytiskt uppdrag och är inte
            heller lika mycket tillfrågat av framför allt SME-företag som
            Tullverket är.
          </note>
          <note>
            Där har vi alltså lagt resurser. Behövs det mer får vi naturligtvis
            se över det. Just nu får vi inte de signalerna, men det är otroligt
            viktigt att våra myndigheter fungerar här.
          </note>
          <note>
            Att Business Sweden fungerar på plats i Storbritannien är också
            något vi ser över och ska säkerställa. Vi har redan sett över
            det, och vi säkerställer att Business Sweden kan verka aktivt
            och pragmatiskt på plats i Storbritannien.
          </note>
          <note>
            För att gå över till vad mer man kan göra från regeringens sida,
            utöver det här med information och stöd från myndigheterna och
            så vidare, ser jag som handelsminister att det finns mycket att
            göra när det gäller att skapa ett ramverk och en relation med
            den brittiska regeringen.
          </note>
          <note>
            Det business forum – det vill säga ett möte mellan mig och min
            brittiske handelsministerkollega och svenska och brittiska företag
            – som vi planerar i närtid, är det good enough? Är det tillräckligt?
            Nej, det räcker naturligtvis inte. Men det är ett väldigt viktigt
            steg framåt, och något av det första vi ska göra nu är att börja
            göra affärer tillsammans som reger ­ ingarna stöttar sinsemellan.
            Vi skapar ett ramverk, men vi skapar också en relation mellan
            regeringarna som spiller över på våra företag. Det var därför
            jag var så tidigt ute med att ta kontakt med min brittiska handelsminis
            ­ terskollega.
          </note>
          <note>
            Det finns också en möjlighet när det gäller EU:s långtidsbudget,
            där man inrättar den så kallade brexitjusteringsreserven. Förhandlingar
            om den pågår, men preliminärt beräknas Sverige kunna få ungefär
            1 miljard kronor därifrån. Detta är också något som kompenserar.
            Vi ska ta till vara alla sådana möjligheter och alla medel för
            att motverka negativa konsekvenser på grund av brexit, som kan
            gå till åtgärder för att hjälpa företag, framför allt de som kanske
            blir mest drabbade av de ekonomiska konsekvenserna av brexit.
          </note>
          <note>
            Avslutningsvis skulle jag också vilja säga att det är de samarbetsområden
            som är prioriterade för Sverige och där det också finns ett intresse
            från brittisk sida som jag lyfter upp vid mina kontakter med den
            brittiska regeringen. Det handlar om life science, fordonssektorn
            och trävaruindustrin men också väldigt mycket om tjänstesektorn.
            Det finns alltså väldigt mycket vi kan göra tillsammans, inte
            minst i samarbete mellan våra två regeringar.
          </note>
          <note>
            Anf. 64 HANS ROTHENBERG (M):
          </note>
          <note>
            Fru talman! Storbritannien är inte vilken nation som helst. Det
            är en extremt teknikdriven marknad, som också ligger på väldigt
            nära håll för EU-familjen.
          </note>
          <note>
            Från att tidigare ha varit grädden på moset i affärerna utgör
            tjänster kopplade till produktförsäljning i dag ofta huvuddelen
            av företagens avanser. Även utvecklingen av e-handeln kommer att
            påverkas påtagligt, med högre omkostnader för privatpersoner.
          </note>
          <note>
            Storbritanniens uttåg ur EU är inte bara en förlust för unionen.
            Det är också en förlust för Sverige. Vi har förlorat en allierad
            med tanke på Storbritanniens globala ambitioner att vara en tydlig
            röst för frihandel. Vi har förlorat en allierad inom EU-kretsen.
            Vi måste gemensamt upprätthålla multilateralism och ett regelbaserat
            handelssystem.
          </note>
          <note>
            För Sveriges del innebär detta också att vi har fått ett lösare
            band till en tidigare like-minded, inte minst vad gäller synen
            på fri rörlighet för varor och kapital. Det ligger i Sveriges
            absoluta intresse att återknyta detta band till en långsiktigt
            hållbar relation.
          </note>
          <note>
            De lägst hängande frukterna finns därför där våra båda länders
            intressen sammanfaller som mest. Jag skulle vilja nämna några
            exempel. Det handlar primärt om att bistå företag att återta förlorad
            mark men också att utveckla befintliga affärer. De större företag
            som redan är vana vid att handla med länder utanför EU kan anpassa
            sig lättare än mindre företag kan. De måste ofta sätta sig in
            i helt nya regelverk.
          </note>
          <note>
            Målsättningen för relationen länderna emellan måste vara att
            svenska företag i praktiken inte ska märka av någon större skillnad
            efter utträdet. För att återstarta handelsrelationen krävs mer
            än ett business forum; det är gott, men inte gott nog för att
            återstarta marknaden.
          </note>
          <note>
            Svenskt Näringsliv rapporterar, fru talman, att svenska företag
            upplever problem som längre ledtider, ökad byråkrati och högre
            kostnader i och med den nya gränsen mellan EU och Storbritannien.
            Detta är handfasta problem, som tullverk, myndigheter och administrationer
            i respektive länder måste ta på största allvar. Det är inte ett
            problem bara för svenska utan även för brittiska företag. Det
            är ett problem för både svenska och brittiska konsumenter. Att
            lösa dessa problem måste stå högst på regeringens handelsdagordning.
          </note>
          <note>
            Utöver att minska byråkratin och sänka kostnaderna behöver man
            också stimulera direktinvesteringarna i båda länderna. Den tid
            är förbi när utländskt ägande i Sverige sågs som ett misslyckande.
            Det ska i stället ses som en kvittens på att Sverige är ett attraktivt
            land att investera och verka i.
          </note>
          <note>
            Storbritannien har historiskt varit, är och kommer att förbli
            en nyckelaktör för att värna om den transatlantiska länken och
            dess strategiska betydelse. Sverige behöver därför vara en tydlig
            allierad i Storbritanniens globala ambitioner att vara en röst
            för frihandel. Vi måste också kunna arbeta gemensamt för att upprätthålla
            multilateralism och ett regelbaserat handelssystem. Här behöver
            Sverige och Storbritannien jobba tillsammans med likasinnade i
            WTO-kretsen.
          </note>
          <note>
            Fru talman! Vi moderater vill se en större möjlighet för myndigheter
            som Tullverket, Kommerskollegium och andra att bistå svenska företag
            med nödvändiga åtgärder för den fortsatta handeln med Storbritannien.
            Detta är ambitioner som också regeringen borde ha. Jag utgår från
            att man har det, och ministern får gärna bekräfta detta. Minskade
            kostnader och en raskare hantering – det är vad företagen önskar.
          </note>
          <note>
            Anf. 65 Statsrådet ANNA HALLBERG (S):
          </note>
          <note>
            Fru talman! Storbritannien är verkligen en likasinnad och en
            allierad. Jag kan meddela Hans Rothenberg att jag saknar dem varje
            gång jag har ett möte med handelsministrarna i Bryssel. Det är
            en kraft som saknas, och vi ska göra allt för att fylla det tomrummet.
            Det gör vi också nu genom att skapa grupper med andra likasinnade.
            Det kanske blir i ett annat forum och i en annan interpellation
            vi kan diskutera hur vi ska jobba i EU för att fylla tomrummet,
            för det är ett tomrum. Men det finns också som sagt en rela ­
            tion att bygga vidare på och utveckla.
          </note>
          <note>
            Självklart är det så att om ett land och en stor ekonomi som
            Storbritannien lämnar den inre marknaden får det negativa konsekvenser.
            Vi ska göra allt vi kan, från Sveriges och EU:s sida men också,
            vet jag, från Storbritanniens sida för att minimera de negativa
            konsekvenserna. Men de finns där, och under en övergångsperiod
            kommer de att vara märkbara för företagen.
          </note>
          <note>
            Hur märkbara? Vi har kontakt med Svenska Handelskammaren i London,
            som har genomfört en undersökning av hur deras medlemsföretag,
            alltså svenska företag som befinner sig i Storbritannien, ser
            på detta och hur prövande dessa tider är. Ungefär 40 procent ser
            ändå att man under 2021 och 2022 kan få sina affärer att växa
            och komma över den svåra perioden när man nu ställer om från att
            tillhöra den inre marknaden till att bli ett tredjeland. Det är
            bara 25 procent som inte förväntar sig några förändringar; jag
            tycker i och för sig att det är ganska mycket. Av företagen är
            det 75 procent som förväntar sig negativa förändringar.
          </note>
          <note>
            Jag tycker att det här är så pass intressanta frågor att vi måste
            göra en djupare analys av detta. Jag har därför gett Kommerskollegium,
            en myndighet som jag ansvarar för, i uppdrag att ge oss en bättre
            bild av eventuella störningar och hur vi snabbt ska kunna agera
            för att möta dem. Vi måste snabbt ha fakta på bordet. Detta är,
            som svar på Hans Rothenbergs fråga, ett exempel på vad regeringen
            gör, utöver det jag sa tidigare om Tullverket. Vi behöver ha en
            bättre analys, och Kommerskollegium kommer nu att kartlägga inverkan
            av avtalet med Storbritannien på import och export.
          </note>
          <note>
            En sak är säker: Avtalet är bättre än inget alls. Men att tillhöra
            den inre marknaden är bättre än att vara ett tredjeland, så det
            kommer att märkas en skillnad.
          </note>
          <note>
            Jag skulle också vilja kommentera detta att det rör sig om ett
            likasinnat land också i andra forum. Jag ser stora möjligheter
            att kroka arm med Storbritannien när det gäller frågor vi driver
            i Världshandelsorganisationen men också inom ramen för den transatlantiska
            relationen, som Hans Rothenberg nämnde. Jag tror att det finns
            väldigt mycket att göra där med Storbritannien och med Irland
            och USA, som också är likasinnade i många frågor.
          </note>
          <note>
            Sverige har faktiskt ibland en nyckelroll. Vi ser protektionistiska
            vindar. Vi ser även inom EU länder som ifrågasätter öppenhet,
            frihandel och så vidare. Då måste vi skapa allianser även med
            länder utanför EU, i detta fall också Storbritannien.
          </note>
          <note>
            Jag vill också kommentera detta med investeringar. Från regeringens
            sida gör vi i år en extra satsning på investeringsfrämjande. Detta
            är också något jag har väckt med min brittiska kollega: Hur kan
            vi öka investeringarna i varandras länder? Det finns betydande
            investeringar gjorda. Tittar man på listan över de största företag
            som har investerat i Storbritannien ser man en lång rad sektorer:
            trävaruindustrin, fordonsindustrin och naturligtvis läkemedelsindustrin,
            där vi har ett bolag med ursprung i Sverige som vi alla känner
            till väl. Det finns alltså väldigt mycket att bygga vidare på
            när det gäller investeringar i våra respektive länder.
          </note>
          <note>
            Detta är en fråga som vi måste jobba väldigt konkret och handfast
            med. Jag återkommer till att vi genom att i närtid börja göra
            affärer tillsammans och skapa affärs- och investeringsmöjligheter
            tar ett steg vidare. Jag är övertygad om att vi kan inte bara
            utveckla utan även fördjupa och utöka relationen med Storbritannien
            på handelsområdet.
          </note>
          <note>
            Anf. 66 HANS ROTHENBERG (M):
          </note>
          <note>
            Fru talman! Det finns mycket att säga om den klassiska handelsnation
            som Storbritannien är, men Sverige är också en klassisk handelsnation.
            Våra respektive länders välstånd har byggt på att vi har haft
            en ömsesidighet med omvärlden. Vi har inte slutit oss.
          </note>
          <note>
            Vi har i Sverige och Storbritannien förvisso haft lite olika
            metoder för hur vi har tagit oss an omvärlden. Storbritannien
            är ju en före detta kolo ­ nialmakt. Det är intressant att notera
            att den klassiska transatlantiska län ­ ken mellan Storbritannien
            och USA sedermera har blivit en mer integrerad del av EU, Europa
            och USA.
          </note>
          <note>
            Det finns också en annan konstellation som jag har noterat när
            jag har varit med tidigare handelsministrar på WTO:s ministermöten
            runt om i världen, nämligen Samväldet, som ju består av Kanada,
            Australien, Nya Zeeland och många andra stora och betydande världsekonomier.
          </note>
          <note>
            Detta är något att kroka arm med. Det skulle vara intressant
            att höra om ministern har några ambitioner att väcka liv inte
            bara i Storbritannien utan också därigenom få liv i Samväldets
            olika aktörer. Därigenom kan det då bli ökade investeringar, vilket
            båda länder är väldigt beroende av. Det innebär också att vi kan
            få ett mer enat agerande i WTO.
          </note>
          <note>
            Men det som är här och nu är de företag som upplever krångel
            och fördyringar i relationen med Storbritannien efter brexit och
            i samband med covidpandemin. De behöver hjälp här och nu. Det
            är en diger uppgift ministern har framför sig, men jag hoppas
            att det kommer att gå vägen. Annars kommer jag med en ny interpellation.
          </note>
          <note>
            Anf. 67 Statsrådet ANNA HALLBERG (S):
          </note>
          <note>
            Fru talman! Jag vill börja med att tacka Hans Rothenberg för
            att han har lyft denna viktiga fråga i kammaren i dag. Vi är helt
            överens om att Sveriges goda handelsrelation till Storbritannien
            ska värnas och utvecklas. Det är också i mycket en av de relationer
            som är grunden för vårt välstånd.
          </note>
          <note>
            Här och nu måste vi se till att minimera konsekvenserna. Vi har
            talat om myndigheterna här i dag, man jag talar också om att se
            möjligheterna framåt. Det är otroligt viktigt.
          </note>
          <note>
            Avslutningsvis skulle jag också vilja ta tillfället i akt att
            lyfta blicken lite grann. Att skapa jobb, tillväxt och välstånd
            i vårt land är naturligtvis handelspolitikens mål, men det är
            ett privilegium från min horisont att se att den har bäring på
            mycket annat av det internationella samarbetet också. Handeln
            kan vara en väg in till att fortsätta utveckla en relation med
            till exempel Storbritannien även på andra områden. Vi är frihandelsvänner,
            och vi litar på varandra och har väldigt många gemensamma nämnare
            i multilaterala sammanhang.
          </note>
          <note>
            Låt mig ta ett exempel. Detta bekräftades inte minst när Storbritanniens
            före detta premiärminister Gordon Brown för någon månad sedan
            var gäst i den handelspolitiska rådsgrupp som jag har inrättat.
            Han förde fram just det konstruktiva partnerskap som finns mellan
            Sverige och Storbritannien i många viktiga globala utmaningar,
            till exempel när det gäller biståndspolitik i utvecklingsländer
            och så vidare. Vi har alltså mycket att falla tillbaka på.
          </note>
          <note>
            Ibland är handeln kanske kittet i detta, men vi måste komma ihåg
            den breda relationen, och den vill jag luta mig mot, inte minst
            när Storbritannien senare i år kommer att står värd för G7-mötet,
            där global återhämtning, främjande av fri och rättvis handel och
            klimatfrågan står väldigt högt på agendan. Partnerskap med Samväldet
            är också otroligt viktigt att ha med in i detta. De relationerna
            jobbar vi ju hårt med att utveckla, också med tredjeländerna,
            naturligtvis.
          </note>
          <note>
            Även om Storbritannien har lämnat EU fortsätter vårt goda samarbete
            på flera viktiga områden.
          </note>
          <note>
            Interpellationsdebatten var härmed avslutad.
          </note>
          <note>
            § 17 Svar på interpellation 2020/21:310 om åtgärder för arbetsmiljön
            inom vård- och omsorgssektorn
          </note>
          <note>
            Anf. 68 Arbetsmarknadsminister EVA NORDMARK (S):
          </note>
          <note>
            Fru talman! Saila Quicklund har frågat mig vilka konkreta åtgärder
            jag avser att vidta för att förbättra arbetsmiljön inom vård-
            och omsorgssektorn.
          </note>
          <note>
            Ingen ska behöva skadas eller bli sjuk av sitt arbete. Arbetslivet
            ska inte medföra att människor slås ut i förtid på grund av fysiska,
            sociala eller organisatoriska arbetsmiljöfaktorer. Jag ser därför
            mycket allvarligt på att det finns brister i arbetsmiljön inom
            vård och omsorg . Sedan regeringen tillträdde förra mandatperioden
            har en höjd ambitionsnivå för arbetsmiljöpolitiken varit en viktig
            prioritering. Resurserna inom området har förstärkts kraftigt,
            med resurser till Arbetsmiljöverket för fler inspektörer och ökad
            närvaro på arbetsplatserna, till arbetslivsforskning och till
            att inrätta Myndigheten för arbetsmiljökunskap.
          </note>
          <note>
            Arbetsmiljöverket konstatera r att arbetsmiljöproblemen inom
            vård och omsorg behöver synliggöras högre upp i organisationerna,
            där beslutsman ­ dat finns till förbättringsåtgärder för att minska
            riskerna för ohälsosam ar ­ betsbelastning. Det är politiker i
            fullmäktige, styrelse och nämnd som är den yttersta arbetsgivarrepresentanten
            och ska förvissa sig om att arbets ­ tagare inte utsätts för risker
            för ohälsa och olycksfall i arbetet. Arbetsmiljö ­ verket träffade
            därför under 2019 representanter för majoriteten av kom ­ muner
            och regioner på politisk nivå för att informera om det arbetsgivar
            ­ ansvar som politiker har . Informationsinsatsen följs nu upp
            med inspek ­ tioner i samtliga kommuner och regioner för att ta
            reda på hur den årliga uppföljningen av det systematiska arbetsmiljöarbetet
            sköts. Ledningens engagemang i arbetsmiljöfrågor är viktigt för
            att ge personalen de rätta förutsättningarna för att genomföra
            sitt arbete och skapa balans mellan re ­ surser och krav. Tillsyn
            av arbetsmiljö är avgörande för att upprätthålla skyddet för arbetstagare.
          </note>
          <note>
            Arbetssituationen för de anställda inom hälso- och sjukvården
            och omsorgen behöver bli bättre. God arbetsmiljö och trygga anställningar
            är avgörande bland annat för att säkerställa kompetensförsörjningen
            inom vård och omsorg. Regeringen vill främja ett hållbart arbetsliv
            och satsar därför totalt 300 miljoner kronor under 2021 i en återhämtningsbonus
            inom vård och omsorg. Medlen ska användas till förbättrad arbetsmiljö,
            nya arbetssätt eller genom att utveckla arbetstidsmodeller. Under
            våren 2020 presenterade regeringen satsningen Äldreomsorgslyftet
            , som syftar till att stärka kompetensen inom äldreomsorgen genom
            att ge såväl ny som befintlig personal möjlighet att genomgå utbildning
            på betald arbetstid. Satsningen har vidgats till att också omfatta
            första linjens chefer som arbetar inom vård och omsorg om äldre.
            Sammanlagt omfattar satsningen drygt 3, 4 miljarder kronor för
            2021.
          </note>
          <note>
            Coronapandemin har inneburit ytterligare utmaningar inom arbets
            ­ miljöområdet , och pressen har ökat , inte minst inom vård och
            omsorg. Regeringen har u nder den pågående coronapandemin gett
            berörda myn ­ digheter ett flertal uppdrag samt kraftigt förstärkt
            resurserna till hälso- och sjukvård och äldreomsorg . I början
            av december gav regeringen Arbets ­ miljöverket i uppdrag att
            i samråd med Folkhälsomyndigheten skyndsamt ta fram en vägledning
            till arbetsmiljöarbetet under pandemin och för att förhindra smitta
            av covid-19 på arbetsplatser. Vägledningen presenterades den 1
            februari och innehåller bland annat information om h ur arbetstagare
            kan skyddas mot smitta av covid-19 när åtgärder inte kan undanröja
            smit ­ tan, till exempel användande av personlig skyddsutrustning
            och förhåll ­ ningsregler vid påvisa d eller misstänkt smitta
            på arbetsplatsen .
          </note>
          <note>
            Behovet av personlig skyddsutrustning för att skydda arbetstagare
            inom vård och omsorg från smittrisker under den pågående coronapandemin
            är stort. Regeringen har gett Arbetsmiljöverket i uppdrag att
            under pågående spridning i samhället säkerställa att det finns
            ett förfarande för att tillhandahålla icke CE-märkt personlig
            skyddsutrustning för samhälls ­ viktiga yrkesgrupper. Beslutet
            syftar till att säkerställa tillgången till personlig skyddsutrustning.
            Arbetsmiljöverket har bedrivit ett arbete att inspektera nära
            300 arbetsplatser inom vård och äldreomsorg för att kontrollera
            att den skyddsutrustning som används uppfyller säkerhetskraven
            och ger det smittskydd som är tänkt .
          </note>
          <note>
            Alla som jobbar i välfärden ska hinna, orka och kunna ge patienter,
            brukare och klienter en god vård och omsorg av god kvalitet. Jag
            kommer att följa frågan noga och utesluter inte att ytterligare
            åtgärder behövs i framtiden.
          </note>
          <note>
            Anf. 69 SAILA QUICKLUND (M):
          </note>
          <note>
            Fru talman! Tack, arbetsmarknadsministern, för svaret! Vi har
            debatterat arbetsmiljöfrågor många gånger. Många gånger har det
            också varit fokus på dödsolyckorna på arbetsplatser. Tyvärr har
            väl regeringen inte haft fokus lika mycket på äldreomsorgen och
            arbetsmiljöförhållandena där. Jag är klart orolig för den situation
            som har funnits under en lång tid och som i ännu större skala
            finns just nu under pandemin.
          </note>
          <note>
            Vi talar om dödsolyckor. I snitt är det en per vecka. Ministern
            har ett engagemang när det gäller detta, men vi har inte lyckats
            få antalet att gå ned. Det är säkert vissa lättnader på grund
            av pandemin, men det är en fråga som vi inte ska diskutera så
            mycket här och nu. Jag ville dock visa att det har varit väldigt
            mycket fokus på dödsolyckorna.
          </note>
          <note>
            Beräkningar visar att så många som 500 avlider varje år på grund
            av ohälsosam arbetsbelastning. Det handlar många gånger om kvinnor
            i offentlig sektor. 500 – det är ju fruktansvärt.
          </note>
          <note>
            Inom vård och omsorg finns 14 procent av den totala arbetskraften,
            och det är den sektor vi nu debatterar. Upp till 90 procent är
            kvinnor. Det finns alltså en jämställdhetsfaktor här. Så mycket
            som 27 procent vill lämna yrket, det i tider då vi har demografiska
            utmaningar och det är svårt att rekrytera till vård och omsorg.
          </note>
          <note>
            Låt mig kommentera ministerns svar. Det inleds bra med: ”Ingen
            ska behöva skadas eller bli sjuk av sitt arbete”. Här är vi helt
            överens, men tyvärr ser det inte ut så i dag. ”Arbetslivet ska
            inte medföra att människor slås ut i förtid på grund av fysiska,
            sociala eller organisatoriska arbets ­ miljöfaktorer.” Så är det,
            men det funkar inte så.
          </note>
          <note>
            Sedan regeringen tillträdde förra mandatperioden har det varit
            en höjd ambitionsnivå för arbetsmiljöpolitiken, och det har varit
            en viktig prioritering. Resurserna på området har förstärkts kraftigt.
            Ändå har vi inte fått resultat. Arbetsplatsolyckor med dödlig
            utgång sker ännu, och varje år avlider cirka 500 personer i offentlig
            sektor. Trots stor resurstillförsel och en strategi för att förbättra
            situationen har regeringen misslyckats.
          </note>
          <note>
            Afa Försäkring rapporterar att 47 procent av undersköterskorna
            och sjukvårdsbiträdena riskerar att bli långvarigt sjukskrivna.
            Det är nästan hälften av denna personal – och detta i tider av
            stora rekryteringsbehov.
          </note>
          <note>
            Det här är en tyst grupp, men nu börjar man att mobilisera sig
            via undersköterskeupproret, en Facebookgrupp där man kan ta del
            av den här personalkategorins arbetsmiljöförhållanden.
          </note>
          <note>
            Arbetsmiljöverket har också gjort en rapport som visar att var
            tredje person har varit sjuk på jobbet de senaste tolv månaderna.
          </note>
          <note>
            Kan ministern ge mig en analys av varför arbetsmiljöförhållandena
            trots höjd ambitionsnivå och resurstillförsel inte har förbättrats
            utan snarare förvärrats?
          </note>
          <note>
            Anf. 70 Arbetsmarknadsminister EVA NORDMARK (S):
          </note>
          <note>
            Fru talman! Det är viktigt att se att coronapandemin har utmanat
            arbets ­ miljön i alla yrken och branscher på svensk arbetsmarknad,
            inte minst, som jag sa i min inledning, för den personal som är
            anställd inom hälso- och sjukvården och inom äldreomsorgen.
          </note>
          <note>
            Jag välkomnar Saila Quicklunds stora engagemang i arbetsmiljöfrågorna.
            Jag kan berätta att det inte är 500 personer per år som avlider
            på grund av sitt arbete och ohälsosam belastning. Siffrorna är
            högre än så. Vi räknar med ungefär 700 personer årligen. Lägger
            man dessutom till de personer som dör av sjukdomar orsakade av
            arbetslivet är det fler än 1 000 personer.
          </note>
          <note>
            Vi vet också från forskningen att denna utveckling kan komma
            att förvärras, och därför måste vi sätta stopp för detta och bryta
            utvecklingen. Därför är höjda ambitioner för arbetsmiljöpolitiken
            centralt.
          </note>
          <note>
            Jag välkomnar engagemanget. Det behövs att en bred majoritet
            av de politiska partierna står bakom denna inriktning.
          </note>
          <note>
            Låt mig också informera om den nya arbetsmiljöstrategi som jag
            presenterade för ett par veckor sedan. Den innehåller just en
            utvidgning av nollvisionen så att den också omfattar dem som dör
            på grund av arbete. Det är ett mycket viktigt jämställdhetspolitiskt
            besked. Vi kommer att behöva göra mycket mer på detta område.
          </note>
          <note>
            Jag har också gett besked om en arbetsmiljöutredning. Vi behöver
            se över arbetsmiljöregelverket. Svensk arbetsmarknad ser inte
            ut som på 70 ‑ talet, när de flesta hade mer manuella jobb i industrin
            och fler i arbetskraften var män. Mycket har hänt, och därför
            behöver vi se över arbetsmiljöregelverket utifrån ett jämställdhetsperspektiv,
            vidga nollvisionen och utöka sanktionsmöjligheterna för de arbetsgivare
            som inte följer de krav och regler som finns.
          </note>
          <note>
            I en typiskt manlig bransch som byggbranschen är det enkelt att
            se om en byggställning är fel uppsatt och det finns risk för liv
            och hälsa. Det är inte lika enkelt att i äldreomsorgen eller sjukvården
            identifiera en ohälsosam stress och press.
          </note>
          <note>
            Därför behöver vi mer kunskap och bättre verktyg. V behöver se
            till att arbetsgivarna tar sitt ansvar och att det finns goda
            förutsättningar för skyddsombuden att utföra sitt livsviktiga
            arbete. Och vi behöver som sagt se över arbetsmiljöregelverket.
          </note>
          <note>
            Utöver det jag inledningsvis lyfte fram och det jag nu har sagt
            kommer Äldreomsorgslyftet, som syftar till att stärka kompetensen
            hos både ny och befintlig personal och chefer, att ge ungefär
            10 000 nya fasta anställningar inom äldreomsorgen.
          </note>
          <note>
            Vi gör också en särskild satsning på hållbart arbetsliv och återhämtning
            inom vård och omsorg. I år skjuter regeringen till 300 miljoner
            kronor, och för 2022 och framåt beräknas totalt 1 miljard kronor
            per år avsättas för detta ändamål. Dessa resurser ska oavkortat
            gå till en förbättrad arbetsmiljö.
          </note>
          <note>
            Det handlar om kraftiga generella tillskott till kommuner och
            regioner som ska möjliggöra för fler anställda och bättre arbetsvillkor
            i välfärden. Ett tioårigt forskningsprogram har också inrättats
            hos Forskningsrådet för hälsa, arbetsliv och välfärd som ska fokusera
            på arbetsmiljön i kvinno ­ dominerade yrken.
          </note>
          <note>
            Anf. 71 SAILA QUICKLUND (M):
          </note>
          <note>
            Fru talman! Jag tackar arbetsmarknadsministern för svaret.
          </note>
          <note>
            Jag frågade efter en analys av varför man har misslyckats trots
            höjd ambitionsnivå och ökade resurser. Jag återkommer till det.
          </note>
          <note>
            Arbetsmiljöverket har rapporterat hur förhållandena är. Ministern
            är såklart medveten om att man gjorde en stor inspektionsrunda
            och att 90 procent av de besökta äldreboendena fick erinran vad
            gäller arbetsmiljön. Det såklart allvarligt.
          </note>
          <note>
            Det man fann var att arbetsgivarna hade okunskap och otydliga
            rutiner för det systematiska arbetsmiljöarbetet, vilket givetvis
            gjorde det svårt för personalen att vara delaktig och ha inflytande.
            Det saknades regelbundna undersökningar och riskbedömningar av
            arbetsmiljön. Det saknades också kontinuitet, och många gånger
            saknades också ett lokalt skyddsombud.
          </note>
          <note>
            Arbetsgivarna vidtog åtgärder utan att sedan följa upp dem och
            kontrollera att de hade effekt – lite grann som regeringen, måste
            jag säga. Regeringen har fina intentioner och en arbetsmiljöstrategi,
            men analysen om varför det inte fungerar saknas. Det fortsätter
            därför i samma hjulspår, och så fann också Arbetsmiljöverket att
            det var på dessa enheter.
          </note>
          <note>
            De anställda fick inte heller hjälp och stöd att prioritera arbetsuppgifter
            när det var resursbrist och ont om tid.
          </note>
          <note>
            Cheferna saknade också stöd från arbetsgivaren för att klara
            sitt ledarskap. Det var en vanlig synpunkt, och det gällde både
            administration och att chefen hade ansvar för alltför många anställda.
            Tyvärr kan vi se att vissa chefer har upp till 60 anställda under
            sig, och det säger sig självt att de då inte har tid att se personalens
            behov.
          </note>
          <note>
            En enkätundersökning som gjordes på ett äldreboende visade att
            lönen inte var det huvudsakliga förbättringsönskemålet på arbetsplatsen
            utan att bli sedd av chefen.
          </note>
          <note>
            Detta visar på de primära behoven och att de inte tillgodoses
            på de inspekterade verksamheterna.
          </note>
          <note>
            Det som Arbetsmiljöverket anser att man behöver åtgärda är att
            arbetsgivaren ska ha tydliga rutiner och kunskap om arbetet, vilka
            resultat som ska uppnås och hur arbetet ska genomföras. Arbetsmiljöriskerna
            ska också regelbundet undersökas, bedömas och följas upp. Det
            finns en mängd åtgärder där Arbetsmiljöverket har varit tydliga
            med att de vill se förändringar. Min fråga till ministern är:
            Hur följer ministern upp att detta sker?
          </note>
          <note>
            Facket Vision har varit tydliga med att påvisa att 25 medarbetare
            per chef i dag är det lämpliga antalet för att en chef ska ha
            möjlighet att se sina anställda och så vidare. Problem med samordningen
            mellan region och kommun lyfts fram av både Arbetsmiljöverket
            och personalen, liksom språkförbistring. 27 procent av personalen
            är utrikes födda, och bland vårdbiträden är det 39 procent, vilket
            såklart ger kvalitetsproblem.
          </note>
          <note>
            Sjukskrivningarna är högst inom vård och omsorg. Jag återkommer
            till ministern med min fråga: När hon fått ta del av allt, vad
            blir regeringens analys av misslyckandet på detta område?
          </note>
          <note>
            Anf. 72 Arbetsmarknadsminister EVA NORDMARK (S):
          </note>
          <note>
            Fru talman! Tack, Saila Quicklund, för inlägget!
          </note>
          <note>
            Jag vill börja med att vara tydlig med det som ändå måste vara
            en viktig utgångspunkt för den debatt vi har i dag, och det är
            att informera om att det är arbetsgivaren som är ansvarig för
            arbetsmiljön. Det som politiken och staten kan göra är att sätta
            upp ett regelverk och se till att ha myndigheter som på olika
            sätt arbetar för att förbättra verksamheten där ute, i form av
            inspektioner som vi har via Arbetsmiljöverket och i form av Myndigheten
            för arbetsmiljökunskap. Det handlar om att säkerställa att skyddsombud
            kan utföra sitt viktiga arbete och att chefer, företag och arbetsgivare
            vet vad som gäller. Det gäller alltså den typen av insatser och
            viktiga åtgärder.
          </note>
          <note>
            Jag tycker att det är viktigt att ta fasta på det som Saila Quicklund
            lyfter upp när det gäller Arbetsmiljöverkets inspektioner. Nio
            av tio inspekterade arbetsplatser inom äldreomsorgen får anmärkning.
            Det är arbetsgivarna som måste ta detta på allvar. Där skulle
            jag gärna ta i hand med Saila Quicklund, för ute i kommuner och
            regioner är det politiker som styr. Där finns socialdemokrater,
            moderater och andra, och vi måste givetvis se till att det finns
            lokala förutsättningar att ta sitt arbetsmiljöansvar fullt ut.
          </note>
          <note>
            Ingen ska behöva bli sjuk, skadas eller dö på arbetet. Det är
            därför regeringen höjer ambitionsnivån, och det är därför jag
            har kunnat presentera en ny arbetsmiljöstrategi, som pekar ut
            att jag inom kort kommer att tillsätta en arbetsmiljöutredning,
            just för att säkerställa att vi får ett regelverk på plats som
            är anpassat efter dagens arbetsmiljö och arbetsliv och som har
            ett mycket större fokus utifrån ett jämställdhetsperspektiv.
          </note>
          <note>
            Anf. 73 SAILA QUICKLUND (M):
          </note>
          <note>
            Fru talman! Jag tvivlar inte på ambitionsnivån hos ministern
            i dessa frågor – jag vet att det finns ett genuint intresse för
            dem. Det som förvånar oss moderater är att problemen har varit
            väl kända under många år. Jag observerade när den nya arbetsmiljöstrategin
            kom och tänkte att måtte vi ha lärt oss av tidigare erfarenheter,
            eftersom vi måste se det som ett misslyckande. Men det är i stort
            sett samma politik från regeringen. Det finns resurstillskott
            och så vidare, men uppföljningar och analyser av varför det inte
            fungerar saknas helt. Det oroar mig.
          </note>
          <note>
            Allt är inte en ekonomisk fråga, utan det krävs ledning och styrning.
            Även om arbetsmarknadsministern hävdar att det är arbetsgivarnas
            ansvar är det ändå regeringen och arbetsmarknadsministern som
            har det yttersta ansvaret för att människor ska ha en bra arbetsmiljö.
            Man ska kunna komma hem från jobbet efter arbetsdagens slut, och
            de kvinnor som i dag är vardagens hjältar ska känna ett stöd.
            Det finns en oro. De var trötta före pandemin, och detta har självfallet
            förvärrats ytterligare.
          </note>
          <note>
            Detta är en jämställdhetsfråga, från en regering där man uttalar
            att man är ett jämställdhetsparti eller en feministisk regering.
            Det är 1,2 miljoner där ute, de flesta kvinnor, som skriker på
            hjälp, men regeringen gör inget. Det är detta som förvånar mig.
            Resurserna har inte räckt, och vi har inte haft rätt politik för
            detta. Moderaterna har förslag, och många av dem har regeringen
            kopierat nu i den nya arbetsmiljöstrategin. Den är en direkt kopia
            i många delar, inte alla. Vi har sett problematiken för dessa
            kvinnor i vård och omsorg, och vi har haft förslag. Det har inte
            regeringen.
          </note>
          <note>
            Anf. 74 Arbetsmarknadsminister EVA NORDMARK (S):
          </note>
          <note>
            Fru talman! Saila Quicklund nämnde fackförbundet Vision i ett
            tidigare inlägg. Jag välkomnar det. Det är viktigt att vi lyssnar
            in vad de fackliga organisationerna ser, för det är de som företräder
            sina medlemmar. Jag har själv en lång erfarenhet från det fackförbundet,
            både utifrån att arbeta regionalt i Norrbotten och Västerbotten
            och som förbundsordförande.
          </note>
          <note>
            Jag vet hur viktigt det är att det finns en väl fungerande skyddsombudsverksamhet
            men också hur viktigt Arbetsmiljöverket är genom sina inspektioner.
            När Arbetsmiljöverket som myndighet kommer ut och kan identifiera
            brister ger det kraft åt alla skyddsombud och de arbetar på en
            arbetsplats att bidra till förbättringar. Det kan också hjälpa
            arbetsgivarna att vidta nödvändiga åtgärder.
          </note>
          <note>
            Det jag vill göra som arbetsmarknadsminister och som bygger mycket
            på den erfarenhet jag själv har är att se till att vi utvecklar
            arbetsmiljö ­ regelverket utifrån ett jämställdhetsperspektiv.
            Jag ser mycket fram emot att komma med den utredningen och fortsätter
            gärna denna debatt.
          </note>
          <note>
            Fru talman! Jag vill tacka Saila Quicklund för att hon har lyft
            fram denna viktiga fråga, och jag välkomnar det engagemang som
            ledamoten visar. Det är viktigt att vi har en bred uppslutning
            bakom arbetsmiljöpolitiken. Det har inte alltid varit så när Moderaterna
            har fått möjlighet att utveckla den, utan då har man snarare skurit
            ned resurserna. Men jag tycker att det bådar gott inför framtiden
            att vi kan samarbeta mer och sätta större fokus på goda villkor,
            inte minst inom de kvinnodominerade yrkesgrupperna.
          </note>
          <note>
            Interpellationsdebatten var härmed avslutad.
          </note>
          <note>
            § 18 Svar på interpellation 2020/21:319 om antalet arbetslösa
            i Sverige
          </note>
          <note>
            Anf. 75 Arbetsmarknadsminister EVA NORDMARK (S):
          </note>
          <note>
            Fru talman! Mattias Karlsson har frågat mig vilka åtgärder jag
            avser att vidta för att långtidsarbetslösheten inte ska bita sig
            fast på dagens höga nivåer.
          </note>
          <note>
            Under 2020 tillförde regeringen medel för att fler arbetslösa
            ska få stöd att komma i arbete. I enlighet med budgetpropositionen
            , som gäller från årsskiftet , har över 100 miljarder kronor tillförts
            2021 för att återstarta ekonomin, samtidigt som långsiktiga reformer
            ska bidra till att lösa samhällsproblemen . Sammantaget bedöms
            reformerna medföra att arbetslösheten blir drygt 1,3 procentenheter
            lägre jämfört med om förslagen inte genomförs. Det motsvarar cirka
            75 000 fler jobb.
          </note>
          <note>
            Satsningarna inom arbetsmarknadspolitiken uppgår till över 9
            miljarder kronor 2021. Arbetsförmedlingen förstärks m ed 1 miljard
            kronor för att möta den öka n de arbetslösheten samt för att säkerställa
            en ändamålsenlig lokal närvaro och likvärdig service i hela landet.
            Ö ver 2 miljarder kronor satsas för att öka antalet deltagare
            i arbetsmarknadsutbildning, upphandlade matchningstjänster, extratjänster
            och introduktionsjobb. Reger ­ ingen arbetar för att etableringsjobb
            för nyanlända och långtidsarbetslösa ska införas under 2021, i
            enlighet med parternas förslag.
          </note>
          <note>
            Många arbetslösa saknar den kompetens som behövs för att etablera
            sig på arbetsmarknaden. Samtidigt finns kompetensbrist i många
            viktiga yrken. Fler behöver fylla på sin kompetens eller lära
            sig ett bristyrke. Regeringen fortsätter att sträva efter att
            fler arbetslösa med utbildningsbehov ska studera.
          </note>
          <note>
            Avslutningsvis vill jag säga att det är en tuff tid nu, men ljusare
            tider kommer. Vi behövs alla på arbetsmarknaden för att bygga
            Sverige starkt.
          </note>
          <note>
            Anf. 76 MATTIAS KARLSSON i Luleå (M):
          </note>
          <note>
            Fru talman! Jag vill börja med att tacka statsrådet för svaret,
            trots att jag blir något beklämd över svaret på min fråga om vilka
            åtgärder som regeringen avser att vidta för att långtidsarbetslösheten
            inte ska bita sig fast på dagens höga nivåer.
          </note>
          <note>
            Vi vet alla att före coronakrisen dominerade utrikes födda och
            kort ­ utbildade bland de arbetslösa. Men under nuvarande kris
            har även inrik es födda och personer med gymnasieutbildning drabbats
            av arbetslöshet i be ­ tydande utsträckning.
          </note>
          <note>
            Utvecklingen innebär att etableringsproblematiken fördjupas samtidigt
            som behovet av omställning för dem som nu förlorat sin anställning
            ökar. Under pandemin har de arbetslösa blivit 100 000 fler. Arbetslöshetssiffrorna
            i dag är de högsta sedan 1997, och de ökar i rask takt. En snabbt
            stigande arbetslöshet leder ofta till högre långtidsarbetslöshet
            när de som redan före krisen var arbetslösa hamnar längst bak
            i kön. 175 000 som är inskrivna hos Arbetsförmedlingen i dag har
            varit det i över tolv månader. Det är 24 000 fler än förra året.
          </note>
          <note>
            En längre tids arbetslöshet försämrar chanserna att få ett nytt
            jobb. En hög långtidsarbetslöshet försämrar matchningen på arbetsmarknaden
            och fördröjer återgången till en mer normal arbetslöshetsnivå.
          </note>
          <note>
            Vad är då regeringens åtgärder för att möta detta? Jo, arbetsmarknadsministern
            säger i sitt svar att regeringen arbetar för att etableringsjobb
            införs under 2021 i enlighet med parternas förslag.
          </note>
          <note>
            Den socialdemokratiska regeringens brist på politik för de långtids
            ­ arbetslösa är ingenting annat än ett enormt svek.
          </note>
          <note>
            Även om efterfrågan på arbetskraft återkommer relativt snabbt
            efter en kris är det långt ifrån säkert att detta sker i samma
            sektorer som drabbats hårdast nu. Det innebär att många löntagare
            behöver ställa om till nya jobb. I en kris som denna är den akuta
            utmaningen att rädda företag och jobb. Men bortom den akuta fasen
            finns flera utmaningar som regeringen i dag inte verkar ha någon
            politik för.
          </note>
          <note>
            För det första riskerar matchningen på arbetsmarknaden att försämras.
            Många som har blivit arbetslösa under krisen har egenskaper som
            normalt gör att de har relativt goda chanser att hitta ett nytt
            jobb. De är yngre, inrikes födda och har gymnasieutbildning. Men
            strukturomvandlingen kan bidra till att deras alternativa arbetsmarknader
            och yrken där deras kompetens är gångbar ofta också är beskurna.
          </note>
          <note>
            För det andra ställer omvandlingen stora krav på löntagarnas
            omställningsförmåga. Eftersom denna kris drabbar många branscher
            samtidigt blir utmaningarna för omställningen extra stora.
          </note>
          <note>
            Fru talman! Frågan kvarstår: Är det införande av etableringsjobb
            som är regeringens stora hopp för att långtidsarbetslösheten inte
            ska bita sig fast på dessa höga nivåer?
          </note>
          <note>
            Anf. 77 Arbetsmarknadsminister EVA NORDMARK (S):
          </note>
          <note>
            Fru talman! Jag tackar Mattias Karlsson för detta.
          </note>
          <note>
            När det gäller etableringsjobben är de bara ett av många exempel
            på de viktiga insatser som vi gör just nu. Jag vill också inledningsvis
            säga att jag delar den problembild som lyfts fram här. Vi hade
            redan innan pandemin stora utmaningar med matchningen – att de
            som inte har ett arbete har helt andra typer av kunskaper och
            kvalifikationer än de som arbetsgivarna har behov av. Det innebär
            att även människor mitt i yrkeslivet som har ett arbete också
            behöver kunna ställa om för att tillgodose de behov som arbetsgivarna
            har.
          </note>
          <note>
            Detta handlar alltså om att se till att få bättre möjligheter
            att fylla på med nya kunskaper och ny kompetens genom ett helt
            yrkesliv, så att vi kan tillgodose de nya behov som finns i vårt
            näringsliv. Inte minst uppe i den del av Sverige där Mattias Karlsson
            och jag själv kommer från sker enorma investeringar och nysatsningar
            som också kommer att kräva rätt kompetens för att ta till vara
            på den tillväxtpotential som ligger där. Det handlar om tusentals
            nya jobb. Detta är otroligt spännande och viktigt. Detta är en
            del av problematiken.
          </note>
          <note>
            Det som jag ser att vi behöver göra där är att få mer utbildning
            i arbetsmarknadspolitiken och mer jobbfokus i utbildningspolitiken,
            så att vi väver ihop det och drar nytta av politiken på ett ännu
            bättre sätt. Där har regeringen gjort en hel del. Men jag ser
            också att mer arbete återstår att göra.
          </note>
          <note>
            När det gäller de personer som står långt från arbetsmarknaden
            vill jag också framföra att jag ser samma problembild som interpellanten,
            att vi har stora grupper av människor som redan innan pandemin
            hade det tufft på arbetsmarknaden. Det är klart att de riskerar
            att hamna ännu längre bak i kön nu. Det är därför som det är så
            viktigt att vi just genomför insatser som ser till att långtidsarbetslösheten
            inte tillåts bita sig fast. Här ser vi risk för en ökande långtidsarbetslöshet.
            Väldigt mycket kommer att handla om hur vi förmår att trycka tillbaka
            smittspridningen och att vi får vaccinet på plats så att vi kan
            börja lätta på restriktionerna och på det sättet också få igång
            jobben. Jag vill alltså instämma i det som är denna problembild.
          </note>
          <note>
            När det gäller regeringens styrning har vi gjort en hel del.
            Vi styr via vår myndighet Arbetsförmedlingen, där vi har satt
            tydliga mål om att andelen som övergår till reguljär utbildning
            måste öka särskilt bland dem som saknar gymnasial utbildning eller
            har behov av omställning för att möta kompetensbehoven på arbetsmarknaden.
            Vi har också som mål att andelen inskrivna utan aktivitet i jobb-
            och utvecklingsgarantin samt jobb ­ garantin för unga, och särskilt
            de som saknar gymnasieutbildning, ska minska. Vi har gett en hel
            del olika typer av uppdrag som jag gärna kan återkomma till i
            mitt nästa inlägg.
          </note>
          <note>
            Men här handlar det om att se till att människor har rätt utbildning.
            Vi vet att ungefär en tredjedel av dem som är arbetslösa saknar
            gymnasie ­ utbildning. Jag brukar säga att själva gymnasieutbildningen
            är inträdes ­ biljetten till den svenska arbetsmarknaden. Men
            jag återkommer väldigt gärna till detta i mitt nästa inlägg.
          </note>
          <note>
            Anf. 78 MATTIAS KARLSSON i Luleå (M):
          </note>
          <note>
            Fru talman! Trots regeringens löfte om att Sverige skulle ha
            EU:s lägsta arbetslöshet hade vi redan före krisen tvärtom EU:s
            femte högsta arbetslöshet. Sverige var också det enda land där
            arbetslösheten ökade från hösten 2014 fram till dess att coronakrisen
            bröt ut. Redan före coronakrisen hade Sverige en av EU:s högsta
            arbetslöshetsnivåer. Långtidsarbetslösheten var rekordhög, och
            arbetslösheten bland invandrade högst i EU. I denna stund är arbetslösheten
            den högsta på ett kvarts sekel. Ungdomsarbetslösheten är den högsta
            på hundra år. Även långtidsarbetslösheten och arbetslösheten bland
            invandrade är rekordhög.
          </note>
          <note>
            Aldrig tidigare har förutsättningarna för grupper som står långt
            från arbetsmarknaden varit lika svåra redan innan en kris slog
            till. Trots den långvariga högkonjunktur som rådde innan krisen
            bröt ut lyckades reger ­ ingen inte bryta det stora utanförskap
            och bidragsberoende som många människor befunnit sig i under en
            lång period.
          </note>
          <note>
            Men även de krisåtgärder som har vidtagits i pandemins spår är
            otillräckliga. Arbetsmarknadsministern beskrev i sitt tidigare
            inlägg att det inte bara var etableringsjobb som fanns i verktygslådan.
            Men det finns ju inga propositioner. Det finns inga förslag som
            har landat på riksdagens bord som har till syfte att pressa ned
            den arbetslöshet som vi nu ser.
          </note>
          <note>
            Jag måste säga att jag är oerhört förvånad över hur passivt regeringen
            lämnar de arbetslösa helt åt sitt eget öde. Detta handlar om människor
            som inte tas till vara och som inte har en egen lön. Men det handlar
            också om en hög arbetslöshet som får konsekvenser för vår gemensamma
            välfärd. Vilken politik man driver får alltså konsekvenser. Och
            jag tycker att det är oerhört provocerande att regeringen inte
            lyckas presentera några förslag som bryter den negativa spiral
            vi är inne i just nu.
          </note>
          <note>
            Krisbekämpningens akuta fas handlade om att minimera skadeverkningar
            för företag och anställda, men för många kommer denna kris att
            bli långt mer långvarig än själva smittspridningen. Därför behöver
            regeringen även ha siktet inställt på att bekämpa krisens långsiktiga
            negativa konsekvenser. Jag vill nog gå så pass långt som att hävda
            att arbetslösheten beror mer på socialdemokratin än på pandemin.
          </note>
          <note>
            Anf. 79 Arbetsmarknadsminister EVA NORDMARK (S):
          </note>
          <note>
            Fru talman! Det var ett magstarkt uttalande här avslutningsvis.
          </note>
          <note>
            Jag vill upplysa om att vi är mitt i en mycket allvarligt pandemi
            som inte bara berör liv och hälsa utan också har slagit mycket
            hårt mot ekonomin och jobben. Jag talade med ILO:s generaldirektör,
            som beskrev att 500 miljoner jobb har försvunnit från arbetsmarknaden
            runt om i världen. Många människor drabbas av att ha förlorat
            sitt jobb. Många av de insatser som regeringen gjorde under förra
            året – och många av dem gjordes i bred politisk enighet, vilket
            jag välkomnar – hade till syfte just att rädda jobb och företag.
            Bara genom den reform med korttidsarbete som infördes, och som
            i dag omfattar någonstans runt 600 000 personer, har vi kunnat
            rädda många jobb i Sverige.
          </note>
          <note>
            Jag tycker som sagt att det var ett något magstarkt uttalande.
          </note>
          <note>
            Jag vill också påpeka att man ska vara lite försiktig när man
            tittar på statistik. Vi har fortsatt ett högt arbetskraftsdeltagande
            – högst i Europa – och vi har den högsta sysselsättningsnivån
            i Europa. Det betyder inte att jag är nöjd eller tycker att vi
            inte ska göra mer; vi ska självklart, varje dag i veckan, kämpa
            för att ge rätt förutsättningar till dem som har blivit av med
            sitt arbete och för att ge goda villkor till de företag vi har
            runt om i vårt land så att de kan behålla personer i jobb och
            även börja växa. Det viktiga här är förstås att vi kan bekämpa
            pandemin och börja lätta upp restriktionerna igen.
          </note>
          <note>
            Jag vill också göra ett tillägg till mitt tidigare inlägg, för
            jag tycker att detta är ett viktigt tillfälle för mig att berätta
            om de viktiga insatser vi gör.
          </note>
          <note>
            Utöver det jag tidigare nämnde har vi gett en hel del olika,
            särskilda uppdrag till Arbetsförmedlingen gällande målgrupper
            som riskerar lång ­ tidsarbetslöshet. Det gäller bland annat ungdomar,
            personer med funk ­ tionsnedsättning som medför nedsatt arbetsförmåga
            och personer som är sjukskrivna.
          </note>
          <note>
            Vi har också gett ett särskilt uppdrag att öka övergångarna till
            reguljära studier. Arbetsförmedlingen ska öka antalet anvisningar
            att söka reguljär utbildning. Detta gäller arbetssökande som bedöms
            ha behov av utbildning – där det är en förutsättning för att personen
            ska kunna komma in på arbets ­ marknaden, få ett arbete och behålla
            ett arbete. Det riktar sig särskilt till dem som saknar gymnasial
            utbildning.
          </note>
          <note>
            Utöver det har vi utökat möjligheterna för arbetssökande att
            studera i upp till ett år med bibehållen ekonomisk ersättning.
            Detta gäller när det är motiverat för att personen ska kunna få
            ett arbete.
          </note>
          <note>
            Regeringen vidtar alltså en hel del olika typer av åtgärder.
            Som jag nämnde inledningsvis har vi också lagt fram en kraftfull
            budget med satsningar på över 100 miljarder, vilket beräknas ge
            ungefär 75 000 jobb. Inom arbetsmarknadspolitiken handlar det
            om 9 miljarder, med 2 miljarder extra för bland annat matchningstjänster
            och arbetsmarknadsutbildningar, liksom introduktionsjobb och extratjänster.
            Detta riktar sig självklart både till dem som är långtidsarbetslösa
            och till dem som riskerar långtidsarbetslöshet.
          </note>
          <note>
            Jag kan väl också nämna att vi i april kommer med en ny reform,
            som handlar om intensivår för nyanlända inom ramen för etableringsprogrammet.
          </note>
          <note>
            Fru talman! Regeringen gör alltså väldigt mycket. Jag kommer
            trots det aldrig att vara nöjd.
          </note>
          <note>
            Anf. 80 MATTIAS KARLSSON i Luleå (M):
          </note>
          <note>
            Fru talman! Den stigande arbetslösheten är Sveriges största ekonomiska
            och sociala problem just nu. Tidigare kriser har lärt oss att
            de negativa effekterna på arbetsmarknaden riskerar att bli långvariga.
            Sverige mötte coronakrisen i ett sämre läge jämfört med finanskrisen,
            eftersom vi hade en högre långtidsarbetslöshet redan innan pandemin.
          </note>
          <note>
            Om politiken inte medverkar till att stärka arbetslösa med långa
            arbetslöshetstider riskerar situationen att cementeras för de
            mest utsatta arbets ­ lösa. En kraftfull finans- och penningpolitik
            är naturligtvis nödvändig för att öka efterfrågan på arbetskraft,
            men det räcker inte. Jag är övertygad om att det behöver genomföras
            flera reformer för att underlätta etableringen för dem som var
            långtidsarbetslösa redan innan krisen och för att stödja dem som
            förlorat jobbet under krisen att ställa om. Det behövs bättre
            möjligheter för och tydligare krav på kortutbildade arbetslösa
            att delta i grundläggande utbildningar. Man bör bland annat koppla
            ersättning och bidrag till krav på deltagande i utbildningsinsatserna.
          </note>
          <note>
            Sveriges statskassa hade varit 42 miljarder kronor starkare per
            år om Sverige hade haft samma utveckling som EU-genomsnittet när
            det gäller arbetslösheten. På grund av regeringens brist på arbetsmarknadspolitik
            riskerar de samhällsekonomiska kostnaderna för den omfattande
            långtidsarbetslösheten att bli mycket höga.
          </note>
          <note>
            Anf. 81 Arbetsmarknadsminister EVA NORDMARK (S):
          </note>
          <note>
            Fru talman! Tack för möjligheten att diskutera den mycket angelägna
            frågan hur vi ser till att människor inte fastnar i långtidsarbetslöshet
            och hur vi bryter den väldigt allvarliga utveckling vi har på
            svensk arbetsmarknad, Mattias Karlsson! Detta är den allvarligaste
            kris vi haft på arbetsmarknaden i modern tid, till följd av coronapandemin.
          </note>
          <note>
            Om det är någon som tittar på den här debatten nu och som är
            arbetslös – kanske långtidsarbetslös – vill jag passa på att säga:
            Ge inte upp, även om du har sökt jobb länge utan resultat! Det
            gäller också den som är ung och kanske inte har hittat sitt första
            jobb ännu. Vi har ett tufft läge på svensk arbetsmarknad, men
            det är inte kört. Du behövs! Vi behövs alla på arbetsmarknaden
            för att bygga Sverige starkt.
          </note>
          <note>
            Det finns många lediga jobb att söka, trots pandemin och trots
            att vi är i dessa svåra tider. Det finns till exempel inom vården,
            sjuksköterskor och undersköterskor, och i pedagogiskt arbete,
            både grundskollärare och för ­ skollärare. Det finns inom it-arbete,
            som mjukvaru- och systemutvecklare, samt inom många andra viktiga
            yrken, som företagssäljare, lokalvård och lagerpersonal. Regeringen
            har tillfört medel för att kraftigt bygga ut antalet studieplatser,
            så om du har gått och funderat på att vidareutbilda dig till ett
            bristyrke är detta rätt tillfälle. Vi behöver dig!
          </note>
          <note>
            Interpellationsdebatten var härmed avslutad.
          </note>
          <note>
            § 19 Svar på interpellationerna 2020/21:312, 315, 316 och 317
            om arbetslösheten i Sverige i förhållande till övriga EU
          </note>
          <note>
            Anf. 82 Arbetsmarknadsminister EVA NORDMARK (S):
          </note>
          <note>
            Fru talman! Mats Green har frågat mig hur jag ser på det faktum
            att Sverige redan före, såväl som under , covid -19 -krisen hade
            en av EU:s högsta arbetslöshetsnivåer, vilken analys jag har gjort
            av effektiviteten och resultaten vad avser den rödgröna regeringens
            åtgärder sedan år 2014 för att minska den svenska arbetslösheten
            samt om jag avser att förnya löftet om att Sverige ska ha EU:s
            lägsta arbetslöshet.
          </note>
          <note>
            Jan Ericson har frågat mig vad jag ser för förklaringar till
            att Sverige är ett av de länder i EU som lyckats sämst med arbetslösheten
            under både högkonjunktur och lågkonjunktur och vad jag drar för
            slutsatser av detta.
          </note>
          <note>
            Edward Riedl har frågat mig om jag är nöjd med regeringens arbete
            för att minska arbetslösheten de senaste sex åren och vilka åtgärder
            jag och regeringen rent konkret har vidtagit för att minska arbetslösheten
            sedan målet om EU:s lägsta arbetslöshet utfästes.
          </note>
          <note>
            Sofia Westergren har frågat mig om målet om lägst arbetslöshet
            i EU fortfarande gäller , vilka förslag i januariavtalet jag menar
            är de viktigaste för att sänka arbetslösheten samt vilka förslag
            jag avser att lägga fram för att återställa Sveriges placering
            i den europeiska arbetslöshetsligan till minst nummer 12, som
            Sverige hade när Socialdemokraterna tog över makten 2014.
          </note>
          <note>
            Arbetslöshetsmålet verkade under den förra mandatperioden som
            en styråra för regeringens politik. Under denna period fördes
            en ekonomisk politik som vände underskott i statens budget till
            stora överskott, vilket lagt grunden till nödvändiga reformer
            och att Sverige var väl rustat att hantera de ekonomiska konsekvenserna
            av covid-19-pandemin.
          </note>
          <note>
            Utbrottet av covid-19 har lett till en global ekonomisk kris,
            och arbetslösheten har stigit snabbt. Arbetslösheten är inte bara
            ett problem för den som blir av med jobbet utan en fråga som angår
            oss alla. Tillåter vi arbetslösheten att bita sig fast riskerar
            vi både ökad långtidsarbetslöshet och en försvagning av vår gemensamma
            välfärd. Den som blir arbetslös ska därför få chans till utbildning
            och omställning och vid behov kunna få stöd att hitta ett nytt
            arbete. Regeringen har vidtagit historiskt kraftfulla åtgärder
            för att minska pandemins konsekvenser för jobb och företag samt
            för att säkra tryggheten för den som blir av med jobbet.
          </note>
          <note>
            I enlighet med budgetpropositionen som gäller sedan årsskiftet
            har över 100 miljarder kronor tillförts för att återstarta ekonomin,
            samtidigt som långsiktiga reformer ska bidra till att lösa samhällsproblemen.
            Satsningarna inom arbetsmarknadspolitiken uppgår till över 9 miljarder
            kronor 2021. Arbetsförmedlingen förstärks med 1 miljard kronor
            för att möta den ökande arbetslösheten samt för att säkerställa
            en ändamålsenlig lokal närvaro och likvärdig service i hela landet.
            Vidare satsas över 2 miljarder kronor för att öka antalet deltagare
            i arbetsmarknadsutbildning, upphandlade matchningstjänster, extratjänster
            och introduktionsjobb.
          </note>
          <note>
            Sverige har högst arbetskraftsdeltagande i EU, och detta har
            behållits på en hög nivå under krisen. Det är ett viktigt skäl
            till att arbetslösheten i Sverige har ökat i relation till många
            andra länder. I OECD Employment Outlook 2020 framkommer att jämförelser
            mellan länder av arbetslösheten i spåren av pandemin bör göras
            med stor försiktighet då krisen har påverkat insamlings- och beräkningsmetoder
            för arbetsmarknadsstatistiken. Sve ­ rige har alltjämt den högsta
            sysselsättningsgraden inom EU i åldrarna 20 − 64 år.
          </note>
          <note>
            Regeringen följer noga utvecklingen på arbetsmarknaden och är
            vid behov beredd att vidta ytterligare åtgärder.
          </note>
          <note>
            Anf. 83 MATS GREEN (M):
          </note>
          <note>
            Fru talman! Drygt 60 000 intensivvårdssjuksköterskor, 72 000
            grundskollärare eller 88 000 undersköterskor hade kunnat anställas
            i välfärden. Särskilt intensivvårdssjuksköterskor hade behövts
            det senaste året. Hade arbetslösheten i Sverige bara utvecklats
            som EU-snittet under Stefan Löfvens tid som statsminister hade
            kostnaderna för arbetslösheten varit 42 miljarder kronor lägre
            per år. Detta är pengar som kunde, borde och skulle ha lagts på
            välfärden.
          </note>
          <note>
            ”Utvärdera mig på jobben”, slog Löfven fast. Sverige tillhör
            nu Europas strykklass; bara Italien, Grekland, Spanien och Litauen
            har en högre arbetslöshet än vi. Den sedan länge höga – och ökande
            – svenska arbetslösheten är Sveriges största ekonomiska och sociala
            problem.
          </note>
          <note>
            Som vi hörde tidigare är coronakrisen bara en liten del av förklaringen
            till detta. Faktum är att Sverige hade lägst tillväxt per person
            i hela EU; före Löfven låg vi bland länderna med högst tillväxt.
            Och trots Löfvens löfte om att Sverige skulle ha EU:s lägsta arbetslöshet
            2020 hade vi redan före krisen tvärtom EU:s femte högsta arbetslöshet,
            fru talman. Sverige var också det enda land där arbetslösheten
            faktiskt ökade mellan hösten 2014, då regeringen Löfven tillträdde,
            och att coronakrisen bröt ut.
          </note>
          <note>
            Nu står arbetsmarknadsminister Eva Nordmark här och vill helt
            plötsligt att de måttstockar Stefan Löfven själv och ingen annan
            satt upp inte ska gälla.
          </note>
          <note>
            Fru talman! Hade arbetslöshetsproblemen inte hanterats med den
            klackspark som Socialdemokraterna och regeringen trots allt hanterar
            dem med och arbetslöshetsproblemen inte bortförklarats med eventuella
            insamlingsproblem, vilket Eva Nordmark nu står här och försöker
            göra, hade situationen naturligtvis varit helt annorlunda.
          </note>
          <note>
            Om konsekvenserna av regeringens jobbmisslyckande för enskilda,
            för välfärden och för samhället i stort nämner inte arbetsmarknadsministern
            ett ord. Det enda som Eva Nordmark upprepar, oavsett fråga, är
            att man ger miljarder till Arbetsförmedlingens administration.
            Detta är pengar som skulle ha gått till att bekämpa den sedan
            länge höga svenska arbetslöshe ­ ten. Då kan man i riksdagens
            talarstol och på presskonferenser felaktigt påstå att man satsar
            miljarder mot arbetslösheten. Detta är dessutom pengar som bara
            satsas på att administrera arbetslösheten – inte på att bekämpa
            den.
          </note>
          <note>
            Fru talman! Jag tvingas att upprepa min fråga till Eva Nordmark.
          </note>
          <note>
            Löftet och målet och EU:s lägsta arbetslöshet gäller inte längre.
            Finns det några nya löften och mål vad gäller arbetslösheten,
            oavsett om de är relaterade till EU eller ej? Finns det inte ens
            ett mål om att ligga på EU:s genomsnittsnivå? Har regeringen gett
            upp alla mål och löften över huvud taget?
          </note>
          <note>
            Anf. 84 JAN ERICSON (M):
          </note>
          <note>
            Fru talman! I en interpellationsdebatt i december påminde jag
            arbetsmarknadsministern om nuvarande statsminister Stefan Löfvens
            löfte före valet 2014 om att Sverige skulle ha EU:s lägsta arbetslöshet
            2020.
          </note>
          <note>
            År 2014 låg Sverige på plats 12 bland EU:s länder när det gällde
            arbets ­ löshet. I slutet av 2019 låg vi på plats 22 av 28, trots
            att åren 2014–2019 kännetecknades av en mycket stark högkonjunktur.
          </note>
          <note>
            I 25 av 28 länder minskade arbetslösheten mellan 2014 och 2019.
            En ­ dast i tre länder ökade den. Sverige var det land i hela
            EU där arbetslös ­ heten ökade allra mest mellan 2014 och 2019,
            enligt siffror från EU:s statistikmyndighet Eurostat.
          </note>
          <note>
            I svaret i december skyllde ministern på pandemin, vilket jag
            ifrågasatte. De siffror jag nämnde gällde ju läget före pandemin.
            Att pandemin därefter generellt har påverkat arbetsmarknaden negativt,
            trots alla krisstöd, är ju ett faktum.
          </note>
          <note>
            I januari kom nya dramatiska uppgifter från Eurostat. Det visade
            sig då att det under 2020 bara var fyra länder i EU som hade en
            sämre utveckling på arbetsmarknaden än Sverige. Alla övriga länder
            har alltså lyckats bättre med arbetslösheten även under pandemin.
          </note>
          <note>
            Redan för flera år sedan varnade vi moderater för att en regering
            som misslyckas med jobbpolitiken under en stark högkonjunktur
            kommer att ha väldigt små chanser att uträtta något positivt när
            tiderna blir sämre. Vi såg ju hur det sakta men säkert försämrades
            år för år, trots högkonjunktur.
          </note>
          <note>
            Nu vet vi att det blev just så. Vi kan konstatera att Sverige
            är ett av de EU-länder som har lyckats sämst med att hålla nere
            arbetslösheten både under tidigare högkonjunktur och nu under
            pandemin.
          </note>
          <note>
            Min fråga till ministern var vad hon ser för förklaringar till
            att Sverige är ett av de länder i EU som har lyckats så mycket
            sämre än andra EU-länder med att hålla nere arbetslösheten. Ministerns
            svar säger tyvärr inte så mycket. Men vi får som sagt i alla fall
            veta att det storstilade arbetslöshetsmålet från 2014 bara var
            en styråra för regeringens politik. Man får ju säga att det i
            så fall var en väldigt dålig styråra, eftersom det mesta har gått
            åt fel håll med arbetslösheten sedan regeringen tillträdde.
          </note>
          <note>
            I övrigt skyller ministern på pandemin, vilket som sagt är en
            dålig förklaring då vi låg så väldigt illa till redan före pandemin.
            Dessutom har vi alltså lyckats sämre än nästan alla andra även
            under pandemin.
          </note>
          <note>
            Ministern skyller också på att EU-statistiken inte är tillförlitlig,
            och det är lite typiskt för dagens regering. När internationell
            statistik visar att Sverige ligger dåligt till blir regeringens
            svar ofta att statistiken inte är tillför ­ litlig. Men när statistik
            däremot någon gång visar att Sverige ligger bra till på något
            område tvekar inte regeringen att skicka ut storstilade pressmeddelanden.
          </note>
          <note>
            Ministern påstår också att vi har högst arbetskraftsdeltagande
            i EU. Och ja, med dagens mått att det räcker att arbeta en timme
            i veckan är det klart att vi får en hög sysselsättningsgrad. Men
            måttet är uppenbarligen helt missvisande.
          </note>
          <note>
            Vi moderater tycker att det rimliga måttet på sysselsättning
            borde vara att man har en inkomst som man kan försörja sig på.
            Hade vi ett sådant mått i stället skulle den svenska sysselsättningsgraden
            inte alls vara lika imponerande.
          </note>
          <note>
            Fru talman! En allvarlig sak som faktiskt visar hur illa den
            svenska regeringen har hanterat arbetsmarknadsfrågorna är att
            redan 2019 hade Sverige högre arbetslöshet än genomsnittet i EU.
            Det är något som inte hänt tidigare sedan Sverige gick med i EU
            – inte ett enda år har det varit så tidigare. Under Alliansens
            regeringstid hade Sverige alltid lägre arbetslöshet än genomsnittet
            i EU. Det är anmärkningsvärt att Sveriges tidigare starka position
            på detta område har raserats under nuvarande S-MP-regering.
          </note>
          <note>
            Fru talman! Jag undrar fortfarande vad orsaken är till att Sverige
            är ett av de EU-länder som har lyckats sämst med att minska arbetslösheten,
            både under högkonjunktur och under pandemin, och varför vi nu
            för första gången sedan vi gick med EU har högre arbetslöshet
            än genomsnittet i EU. Hur kunde det gå så fel?
          </note>
          <note>
            Anf. 85 EDWARD RIEDL (M):
          </note>
          <note>
            Fru talman! Tack, ministern, för svaret!
          </note>
          <note>
            När jag var 13 år gammal fick jag mitt första sommarjobb. Då
            jobbade jag i en liten butik. Jag minns det därför att uppvuxen
            på landet, som jag är, fick jag bo hos mormor och morfar inne
            i stan, och jag fick ta med mig matlåda därifrån, så det var ganska
            stort på rätt många sätt det där första jobbet.
          </note>
          <note>
            Det gjorde att jag kunde drömma. Jag satt och läste, drömde och
            bläddrade – jag ska inte göra reklam för något särskilt företag
            – i en liten katalog för att se vad det var jag ville köpa, och
            det blev en kamera som jag handlade för de första pengar som jag
            tjänade.
          </note>
          <note>
            När man blir äldre kanske man inte sitter och bläddrar i de där
            katalogerna, eller en del av oss gör det fortfarande. Jag tycker
            fortfarande att det är kul att bläddra i dem. Men lönen är ju
            sättet att ha tak över huvudet, att ha mat på bordet, att se till
            att barnen får det som de behöver och kanske också en guldkant
            på tillvaron – en resa eller någonting annat när det inte är pandemitider.
            Grunden i alla samhällen är att människor har ett jobb att gå
            till så att man kan försörja sig och vara med och bidra.
          </note>
          <note>
            I det moderna samhälle som vi har i dag, som jag tror att de
            flesta av oss tycker är ett bra sätt att ordna saker och ting
            på, är människors arbete också möjligheten till skatteintäkter,
            så att vi har råd med skola, en god äldreomsorg för våra äldre,
            sjukvård, försvar och polis. Allt det som bygger ett gott samhälle
            är i grunden människors arbete. Att vi människor har ett jobb
            att gå till på morgonen gör att vi faktiskt kan bygga allt detta
            tillsammans.
          </note>
          <note>
            Därför är det viktigt, som många av mina kollegor har varit inne
            på, att alla regeringar i ett land som vill fortsätta att bygga
            ett gott samhälle förstår att det viktigaste man kan göra är att
            säkerställa att människor har ett jobb att gå till för sin egen
            försörjning men också för att se till att det finns pengar till
            det gemensamma.
          </note>
          <note>
            Utifrån detta var det glädjande i valrörelsen 2014 att vi äntligen
            hade socialdemokrater som på riktigt sa att jobben är det viktigaste.
            Statsminis ­ ter Stefan Löfven, som inte var statsminister då
            men partiledare, sa: Utvärdera oss på jobben! Det är det vi söker
            mandat för. Varenda politisk fråga kommer vi att mäta mot hur
            det blir fler jobb med det vi gör.
          </note>
          <note>
            Med dessa höga ambitioner vann Socialdemokraterna regeringsmakten
            för snart sju år sedan. Sedan dess har vi lyckats sämst i hela
            Europeiska unionen. Det finns inget land som före corona hade
            lyckats sämre med att minska arbetslösheten. Global högkonjunktur
            gjorde att alla Europeiska unionens länder utom ett lyckades minska
            arbetslösheten, och det var Sverige. Och nu har läget försämrats
            än mer under coronapandemin.
          </note>
          <note>
            Jag ställde, fru talman, en fråga till ministern, och den valde
            hon att inte besvara. Man kanske får läsa svaret mellan raderna.
            Jag frågade statsrådet följande: Är ministern nöjd med regeringens
            sista sex år när det gäller att bekämpa arbetslösheten, givet
            att man har lyckats sämst i hela Europeiska unionen? Det väljer
            ministern att inte svara på. Ska jag tolka svaret, fru talman,
            som att ministern är väldigt missnöjd och skäms lite grann för
            att ens kommentera detta?
          </note>
          <note>
            Anf. 86 SOFIA WESTERGREN (M):
          </note>
          <note>
            Fru talman! Utfallet av vallöftet om att Sverige skulle ha EU:s
            lägsta arbetslöshet har i stället blivit att regeringen ställt
            Sverige i skamvrån med hög arbetslöshet, trots att det nyss varit
            högkonjunktur. Sverige står nu i skamvrån tillsammans med länder
            som Grekland.
          </note>
          <note>
            Jag vill utveckla några saker i det svar som Nordmark har givit
            mig.
          </note>
          <note>
            Jag läser ur ministerns svar: ”Sverige har högst arbetskraftsdeltagande
            i EU, och detta har bibehållits på en hög nivå under krisen. Det
            är ett viktigt skäl till att arbetslösheten i Sverige har ökat
            i relation till många andra länder.”
          </note>
          <note>
            Detta är en skönmålning av verkligheten. I arbetskraftsdeltagande
            ingår alla arbetslösa. Vad som står är att i Sverige har vi många
            som är arbetsföra men som inte arbetar och att det gör att Sveriges
            arbetslöshet blir hög.
          </note>
          <note>
            Ja, fru talman, jag tycker att vi ska ge arbetsmarknadsministern
            möjlighet att utveckla sin tes. Egentligen borde det vara att
            i Sverige har vi många som är arbetsföra, och då blir landet produktivt.
            I arbetskraftsdeltagande ingår både arbetslösa och personer med
            arbete. I stället för att ska ­ pa arbeten jagar den rödgröna
            regeringen företag och kapital ut ur Sverige i sin iver att vara
            bäst i miljöklassen. Det lilla landet i norr ska ha på sig ledartröjan
            i klimatdebattens alla klasser, och det får kosta vad det kostar.
            Om det bidrar till det globala miljöarbetet eller ej verkar inte
            spela så stor roll.
          </note>
          <note>
            Jag har med bestörtning följt den vårdslösa och rättslösa hanteringen
            av Preemraff i Lysekil, ett företag som jag i mitt yrkesliv kommit
            i kontakt med, och Lysekil ligger på västkusten. Att helt bortse
            från hur satsningen skulle stärka det globala klimatarbetet och
            utveckla ortens viktiga arbetsgivare finner jag bara ett ord för:
            symbolpolitik.
          </note>
          <note>
            I Fplus finns att läsa: Inget land kommer att vilja följa efter
            oss om vi samtidigt underminerar ekonomin. Då blir Sverige aldrig
            ett föregångsland. Om vi vill göra riktig nytta för klimatet ska
            vi i stället stimulera produktion i Sverige, eftersom den är effektivare
            och därmed minskar koldioxidutsläpp i länder som annars skulle
            ha producerat samma sak men med högre utsläpp.
          </note>
          <note>
            Fru talman! Jag vill fråga arbetsmarknadsministern om hon håller
            med om dessa påståenden och ser att arbetstillfällen hamnar utanför
            Sveriges gränser. Kan det finnas ett samband med att Sverige har
            rasat i arbetslöshetsrankningen, eftersom arbeten, företag och
            kapital har flytt Sverige och återfinns i andra europeiska länder
            på grund av regeringens miljöpolitik?
          </note>
          <note>
            Anf. 87 Arbetsmarknadsminister EVA NORDMARK (S):
          </note>
          <note>
            Fru talman! Vi kan börja med frågan om lägst arbetslöshet i EU
            och hur regeringen ser på detta. Jag vill understryka det jag
            sa inledningsvis: Under den förra mandatperioden fungerade arbetslöshetsmålet
            som en styråra för regeringens politik.
          </note>
          <note>
            Under den här perioden fördes en ekonomisk politik som vände
            underskott i statens budget till stora överskott. Det har vi haft
            väldigt stort nytta av, inte minst nu när det gäller att vidta
            nödvändiga åtgärder under pandemin och nödvändiga reformer.
          </note>
          <note>
            Den förra mandatperioden känns ganska avlägsen nu, med tanke
            på läget på arbetsmarknaden. Men den förra mandatperioden minskade
            arbetslösheten med över 1 ½ procentenhet, och ungdomsarbetslösheten
            minskade med drygt 5 procentenheter. Antalet sysselsatta ökade
            med över 300 000 personer, varav 200 000 var utrikes födda. Samtidigt
            ökade antalet arbetade timmar kontinuerligt. Och hela jobbtillväxten
            kom till i reguljära jobb, inte via subventionerade anställningar.
          </note>
          <note>
            Att jämföra statistik och arbetslöshet är vanskligt mitt i en
            pandemi – inte minst OECD pekar på detta – eftersom människor
            inte söker jobb som vanligt. Man kan säga att i OECD Employment
            Outlook lyfts frågan om att dessa jämförelser behöver göras med
            stor försiktighet. Dessutom har krisen påverkat insamlingsmetoderna
            och beräkningsmetoderna för hela den här statistiken.
          </note>
          <note>
            Mitt under brinnande pandemi, när vi tittade på jämförelser under
            förra året, kunde vi konstatera att arbetslösheten plötsligt minskade
            i vissa av de europeiska länderna. Men det var inte för att det
            tillkom nya jobb, utan det var helt enkelt för att människor var
            utsatta för lockdown. De kunde inte ta sig till den plats där
            man söker arbete och anmäler sig som arbetslös. Vi behöver alltså
            vara väldigt försiktiga när vi jämför denna typ av statistik,
            inte minst nu med tanke på pandemin.
          </note>
          <note>
            Jag skulle säga att det är mer rättvisande att titta på sysselsättningen.
            Det går alltid, tycker jag, att ifrågasätta jämförelser på olika
            sätt. Men sysselsättningen beskriver hur många i arbetsför ålder
            i hela befolkningen som är i arbete, och här ligger Sverige i
            topp. Vi har fortsatt den högsta sysselsättningsgraden i EU –
            den ligger på 80,4 procent – och är strax före Tyskland.
          </note>
          <note>
            Om Sverige hade haft samma sysselsättningsgrad som resten av
            EU hade 469 000 färre svenskar haft ett jobb att gå till. Låt
            oss alltså fortsätta arbeta för att ligga i topp, skulle jag vilja
            säga.
          </note>
          <note>
            Edward Riedl frågar mig om jag är nöjd. Jag vill säga att jag
            är stolt över de kraftfulla åtgärder som vidtogs under förra året
            för att bekämpa effekterna på företag och på jobb. Jag är stolt
            över att vi vidtar många åtgärder för att förhindra och försöka
            bryta långtidsarbetslösheten. Det är ett jättetufft och allvarligt
            läge på svensk arbetsmarknad. Det är också ett väldigt osäkert
            läge till följd av pandemin. Men vi bidrar med resurser. Vi tillför
            resurser till Arbetsförmedlingen och till olika typer av insatser
            för att stärka människors möjligheter att komma närmare jobb,
            och vi tillför medel till utbildningspolitiken och fler utbildningsplatser.
            Det är väldigt viktiga insatser.
          </note>
          <note>
            Anf. 88 MATS GREEN (M):
          </note>
          <note>
            Fru talman! Jag noterar att ministern erkänner att den höga arbetslösheten
            kommer att leda till en ökad långtidsarbetslöshet och en försvagning
            av vår gemensamma välfärd. Jag välkomnar den insikten, men det
            som gör mig bekymrad är regeringens oförmåga att minska arbetslösheten.
          </note>
          <note>
            Ett högt arbetskraftsdeltagande är visserligen bättre än att
            personer är utanför arbetskraften, men det hjälper oss inte att
            finansiera välfärden. Det är heller ingen tröst eller hjälp för
            de individer som är drabbade av arbetslöshet. De arbetslösa måste
            kunna gå vidare från arbetslöshet till arbete, och det är där
            regeringen har misslyckats under många, många år.
          </note>
          <note>
            Eva Nordmark riktade här en uppmaning till arbetslösa: att de
            inte ska ge upp. Nej, det hoppas jag verkligen inte att de gör.
            För den här regeringen i allmänhet och dess ledare, Stefan Löfven,
            i synnerhet har bevisligen gett upp.
          </note>
          <note>
            Ministern hänvisade till en rad budgetsatsningar som lösningen
            på problemet, men hade pengar varit problemet hade Sverige haft
            lägst arbetslöshet i EU, inte högst, fru talman. Och när det gäller
            pengar till den rena arbetsmarknadspolitiken är det anmärkningsvärt
            att ministern ser det som en lösning på arbetslösheten.
          </note>
          <note>
            Arbetsförmedlingen lämnade ju tillbaka 9,6 miljarder kronor förra
            året, varav nära 6 miljarder var pengar som var avsedda för insatser
            till arbetslösa. Och detta har Arbetsförmedlingen gjort varje
            enskilt år sedan reger ­ ingen Löfven tillträdde.
          </note>
          <note>
            Redan före pandemin hade effektiva insatser som praktik och nystartsjobb
            minskat under många år. Och passiviteten inom arbetsmarknadspolitiken
            var vida utbredd. Utbildningsplikten fungerar inte, och endast
            10 procent av målgruppen deltar faktiskt i reguljära studier.
          </note>
          <note>
            Sverige har tappat mark jämfört med övriga Europa varje år sedan
            2014, som vi har påpekat här. Regeringen måste ändå ta till sig
            att den förda politiken är ett misslyckande. Det krävs helt enkelt
            en annan och effektiv politik för att vi ska komma till rätta
            med Sveriges höga arbetslöshet. Annars kommer, precis som ministern
            tvingas konstatera, långtidsarbetslösheten att bita sig fast och
            vår gemensamma välfärd att försvagas.
          </note>
          <note>
            Jag får väl, tillsammans med mina kollegor här, med en dåres
            envishet fortsätta fråga ministern: Är regeringen beredd att ändra
            inriktningen på arbetsmarknadspolitiken? Eller ska vi förstå ministerns
            uttalande om eventuella ytterligare åtgärder som att mer pengar
            eventuellt kommer att bok ­ föras på konton i statens budget som
            i slutändan inte kommer att användas? Det skulle jag vilja ha
            svar på.
          </note>
          <note>
            Sedan konstatera r jag samma sak som min kollega Jan Ericson
            konstaterade: Det räcker med en timmes aktivitet i veckan för
            att det ska räknas som att man är i sysselsättning. Det är naturligtvis
            ohållbart, fru talman. Det är naturligtvis huruvida man försörjer
            sig själv som ska räknas.
          </note>
          <note>
            Anf. 89 JAN ERICSON (M):
          </note>
          <note>
            Fru talman! Vi får väl inga vidare svar på min huvudfråga, varför
            Sverige har misslyckats både i högkonjunktur och under en pandemi.
            Men vi kan konstatera att ministern skyller väldigt mycket på
            att det är osäker statistik och att man inte kan jämföra Sverige
            med andra länder.
          </note>
          <note>
            Men då måste jag ställa frågan: Var det osäker statistik även
            för perioden mellan 2014 och 2019? Var den statistiken också undermålig?
            År 2014 låg Sverige på 12:e plats. År 2019 låg vi på 22:a plats.
            I 25 av 28 EU-länder minskade arbetslösheten mellan 2014 och 2019.
            I bara tre länder ökade den, och i Sverige ökade den mest av alla
            länder. Det var alltså mellan 2014 och 2019. Det kan man inte
            skylla på osäker statistik under pandemin. Det här var statistik
            för de fem åren före pandemin. Vad var orsaken till det?
          </note>
          <note>
            Jag har följt flera olika debatter i dag, både om infrastruktur
            och arbets ­ löshet och andra samhällsfrågor, och alltid när regeringen
            uttalar sig är det någon annans fel. Om det inte är pandemin det
            beror på är det alliansreger ­ ingens eller Bildtregeringens fel.
            Frågan är om inte till och med Fälldin ­ regeringen 1976 är medskyldig
            till de samhällsproblem vi har i dag.
          </note>
          <note>
            Statistiken är fel, eller så hör vi att de arbetslösa inte kan
            ta sig till Arbetsförmedlingen för att registrera sig som arbetslösa.
            Men det gör man ju digitalt i dag, hemifrån sin egen dator. Vad
            är problemet? Varför skulle man inte kunna registrera sig som
            arbetslös på grund av pandemin? Det begriper jag inte.
          </note>
          <note>
            Vi hör, som Mats Green berörde, att man ska tillföra Arbetsförmed
            ­ lingen 9 miljarder i år för att hantera situationen, samtidigt
            som Arbetsförmedlingen lämnade tillbaka 9,7 miljarder för förra
            året. Vad är det för mening att tillföra Arbetsförmedlingen en
            massa pengar när de ändå inte kan använda dem? Hela den här diskussionen
            blir jättekonstig.
          </note>
          <note>
            Sedan säger ministern att regeringen har full beredskap att göra
            nya saker och vidta åtgärder om detta visar sig behövas. Kan det
            råda någon som helst tvekan om att det verkligen behövs nu, med
            en gång och omedelbart? Det kan väl inte råda någon som helst
            oklarhet på den punkten.
          </note>
          <note>
            Det här handlar inte om att det ska göras om det skulle behövas
            någon gång; det läget har vi just nu. Vi har den högsta arbetslösheten
            på kanske 25 år i dag. Om inte detta får ministern att vakna och
            säga att nu måste vi göra någonting, vad ska då få något att hända?
            Det finns faktiskt inga propositioner aviserade som kan göra någon
            skillnad på det här området.
          </note>
          <note>
            Vi diskuterar i finansutskottet krisåtgärd efter krisåtgärd.
            Det är tur att Moderaterna har fått igenom så pass många saker
            i de här krispaketen för att åtminstone göra någonting. Från regeringen
            är det passivitet som gäller. Varje gång Moderaterna och övriga
            oppositionspartier har presenterat ett nytt förslag i finansutskottet
            vaknar regeringen till. Ibland presenterar de samma förslag på
            morgonen före finansutskottets sammanträde bara för att man ska
            slippa förlora i utskottet.
          </note>
          <note>
            Man har ett helt regeringskansli tillgängligt, men man lägger
            inte fram några förslag vare sig på arbetsmarknadsområdet eller
            när det gäller krispolitiken i övrigt. Det är vi från oppositionen
            som får driva på detta, så det är väldig tur att vi har en så
            aktiv opposition. Var är regeringen?
          </note>
          <note>
            Anf. 90 EDWARD RIEDL (M):
          </note>
          <note>
            Fru talman! Den här debatten är otroligt intressant. Interpellationsinstrumentet
            är ett verktyg som ger riksdagsledamöter möjlighet att ställa
            frågor till regeringen som regeringen sedan har möjlighet att
            svara på. Nu har en rad ledamöter i riksdagen ställt en del frågor
            till ministern, och ministern har konsekvent valt att prata om
            helt andra saker. Hon vrider och vänder men svarar inte på frågorna.
          </note>
          <note>
            Fru talman! Jag ställde min fråga i skrift. Det är så det fungerar.
            Vi skickar över frågor i skrift från riksdagen till regeringen
            så att regeringen kan förbereda sig tillsammans med sina tjänstemän
            och svara riksdagsledamöterna. Frågorna är alltså överskickade
            i god tid flera veckor innan. Ministern har kunnat läsa dem. Man
            har fått ta hjälp av tjänstemän i Regeringskansliet för att besvara
            frågorna.
          </note>
          <note>
            Den fråga jag ställde till ministern, fru talman, var: Är ministern
            nöjd med regeringens arbete för att minska arbetslösheten de senaste
            sex åren?
          </note>
          <note>
            På detta svarar ministern att hon är väldigt stolt över förslag
            de har lagt det senaste året – vilket min fråga inte avser, fru
            talman. Ministern får därför väldigt gärna besvara frågan om hon
            är nöjd.
          </note>
          <note>
            Frågan är ställd utifrån det jag försökte att beskriva, nämligen
            att grunden för det samhälle som vi lever i är att människor har
            ett jobb att gå till. Det handlar om egen försörjning och även
            om skatteintäkter till det gemensamma: till skola, till sjukvård,
            till äldreomsorg och till allt annat som de flesta av oss tycker
            är viktigt och ska finnas.
          </note>
          <note>
            Fru talman! Sverige har lyckats sämst under åren från det att
            regeringen Löfven tillträdde fram till dess att pandemin började.
            Pandemin gör att det blir svårt att jämföra siffror, och därför
            frågade jag inte ministern om detta utan om åren fram till att
            pandemin började. På det har ministern inte svarat någonting.
          </note>
          <note>
            Under de åren lyckades Sverige sämst i hela Europeiska unionen.
            Det var ett enda land som under den globala högkonjunkturen fick
            ökad arbetslöshet, och det var Sverige. I alla andra länder minskade
            arbetslösheten under den globala högkonjunkturen. Detta gjorde
            att andra länder byggde upp ekonomierna och säkerställde pengar
            till det gemensamma. Det gjorde vi inte i Sverige. På det sättet
            var vi sämst rustade in i den här krisen, och krisen har givetvis
            förvärrat detta.
          </note>
          <note>
            Grunden för allt det vi bryr oss om är arbete, och det är det
            regeringen har lyckats allra sämst med. Man lyckas inte ens i
            global högkonjunktur minska arbetslösheten, utan den ökar trots
            att alla länder i Europeiska unio ­ nen klarade av att nyttja
            den globala högkonjunkturen.
          </note>
          <note>
            Detta gör, fru talman, att Sverige lyckades sämre än länder som
            Grekland, Italien och Spanien. Efter sex och ett halvt år med
            den här regeringen är det några länder som är sämre än Sverige,
            och de ligger i Sydeuropa. Det är inte dessa länder Sverige ska
            jämföra sig med. Detta gör att det blir mindre pengar till allt
            det som vi tycker är viktigt.
          </note>
          <note>
            Kollegan Mats Green tog upp vad det skulle innebära om vi bara
            hade haft samma utveckling som snittet i Europeiska unionen. Då
            hade vi kun ­ nat anställa 88 000 undersköterskor. 88 000 personer
            hade kunnat anställas in i välfärden för de pengarna. Jag skulle
            önska att ministern kunde svara på om hon är stolt över de sex
            år när Sverige var sämst i hela unionen.
          </note>
          <note>
            Anf. 91 SOFIA WESTERGREN (M):
          </note>
          <note>
            Fru talman! Bonus–malus innebär att man ger bonus till elbilar
            vid inköpet med ett visst belopp för att låta andra fordon straffas
            med samma belopp fast gånger tre, eftersom beloppet ska betalas
            i tre år efter inköp. Vi moderater har insett att detta är ett
            system som har tydliga brister och behöver skrotas.
          </note>
          <note>
            Att Sverige gör så här mot en bransch får konsekvenser. Sveriges
            fordonsflotta förnyas inte, utan på våra vägar kommer färre nya
            bilar att rulla. Straffbeskattningen slår hårt mot en tillverkare
            i Göteborg. Fler nya bilar säljs i våra grannländer, och Sverige
            köper begagnat, vilket gör att landet missar arbetstillfällen
            och momsintäkter.
          </note>
          <note>
            Bonus–malus-systemet slår undan benen för försäljare som säljer
            hant ­ verkarbilar, husbilar och hästlastbilar. Det är fordon
            som använder sin totalvikt på tre och ett halvt ton och kan köras
            på vanligt körkort med B ‑ behörighet. Alternativet för dessa
            grupper är inte att köpa en liten bil eller en elbil utan en tyngre
            bil som slipper straffskatten eller en begagnad bil som har några
            år på nacken, då antagligen importerad från något av våra europeiska
            grannländer. Det här, fru talman, påverkar arbeten, och har vi
            inte arbeten ökar arbetslösheten.
          </note>
          <note>
            Innan pandemin slog till en andra gång gjorde jag ett stort antal
            företagsbesök, och det som företagare önskar sig är långsiktiga
            beslut och mindre av politisk klåfingrighet. På önskelistan står
            också en stabil elförsörjning. I Stenungsund har vi en kemiindustri
            som är en stor arbetsgivare och behöver ha en trygg elförsörjning.
            Tyvärr orsakar elavbrott omstarter av kemiindustrins fabriker.
          </note>
          <note>
            Fru talman! Jag vill fråga arbetsmarknadsministern om hon tror
            att en straffbeskattning på 80 000 kronor för en enmansföretagare
            där hans största investering är arbetsfordon gynnar eller motverkar
            arbetslinjen. Jag vill också ge ministern möjlighet att reflektera
            över företagarens önskelista om långsiktiga och förutsägbara politiska
            beslut, stabil elförsörjning och minskade skatter. Tycker ministern
            att Sverige levererar eller inte levererar detta? Kan det påverka
            företagens vilja att stanna kvar i Sverige?
          </note>
          <note>
            Anf. 92 Arbetsmarknadsminister EVA NORDMARK (S):
          </note>
          <note>
            Fru talman! Jag vill börja med att svara på Edward Riedls fråga.
            Jag hann inte med det i förra inlägget eftersom jag pratade för
            länge.
          </note>
          <note>
            Jag är stolt över de åtgärder som vi så här långt har vidtagit,
            men jag är såklart inte nöjd. För mig som arbetsmarknadsminister
            är såklart fokus på jobben, och jag delar bilden att eget arbete,
            precis som interpellanten lyfte fram i sitt inledande anförande
            , är själva grunden till frihet och självständighet. Det är viktigt
            för individen, och det är viktigt för vårt samhälle. Det är genom
            arbete vi får egen försörjning, frihet, gemenskap och möjlighet
            att utvecklas genom ett helt yrkesliv. För mig är det helt avgörande.
          </note>
          <note>
            Därför är det så viktigt att vi gör allt vi kan för att utveckla
            och förbättra arbetsmarknadspolitiken. En viktig del av detta
            är det arbete som vi har på gång just nu med att reformera Arbetsförmedlingen.
            Vi behöver se till att de verktyg som finns i verktygslådan blir
            ännu mer effektiva och träffsäkra och att människor i hela vårt
            avlånga land ska få rätt stöd för att komma närmare och i arbete.
          </note>
          <note>
            Jag vill också lyfta upp ett annat perspektiv, som jag tycker
            att vi ibland glömmer bort i den politiska debatten. Arbetsmarknadspolitiken
            ska bidra till att arbetsgivare hittar rätt kompetens. Det är
            själva grunden för tillväxt och utveckling i vårt land. De arbetsgivare
            som nu har stora investeringar på gång, som satsar, ska ha kompetens
            så att de verkligen kan ligga på topp i konkurrensen globalt –
            internationellt. För mig är det ett viktigt perspektiv.
          </note>
          <note>
            När vi nu reformerar Arbetsförmedlingen måste det också vara
            med utgångspunkt i vilka behov som arbetsgivare runt om i vårt
            avlånga land har utifrån ett lokalt och regionalt perspektiv.
            Vi ska kunna rusta människor med rätt insatser, till exempel utbildningar.
            Det är därför vi ser till att människor i dag kan anvisas direkt
            till reguljär utbildning på ett helt annat sätt än tidigare. Det
            är också fråga om olika typer av arbetsmarknadspolitiska insatser,
            till exempel praktik, extratjänster, matchningstjänster och arbetsmarknadsutbildningar.
            Vi samverkar också i arbetsmarknadspolitiken via Arbetsförmedlingen
            med de företag som har behov av att anställa samt utbildningsanordnare.
          </note>
          <note>
            Jag vill också lyfta upp att om vi ska prata om strukturella
            åtgärder, om vi ska ta dessa frågor på allvar och inte bara hamna
            i statistik och siffertrixande, är frågan om att öka färdigheter
            och kvalifikationer helt avgörande, inte minst för de personer
            som finns utanför arbetskraften. Det är fråga om att fylla upp
            och möta de behov som finns och som ställs på arbetsmarknaden
            i dag. Vi vet att alltför många arbetslösa saknar den kompetens
            som behövs för att etablera sig och att låg utbildningsnivå riskerar
            att leda till långtidsarbetslöshet.
          </note>
          <note>
            Regeringen strävar därför fortfarande efter att fler arbetslösa
            med utbildningsbehov ska välja reguljära studier eller studier
            vid folkhögskola samtidigt som vi bygger ut Kunskapslyftet. Vi
            underlättar också för arbetslösa att studera inom det reguljära
            utbildningsväsendet med bibehållen ersättning.
          </note>
          <note>
            Vi har gett fler rätt till arbetslöshetsersättning, och vi har
            höjt ersättningsnivåerna. Vi har tillfört medel till arbetslöshetskassorna.
            Detta är såklart viktigt för både individen och samhället.
          </note>
          <note>
            Anf. 93 MATS GREEN (M):
          </note>
          <note>
            Fru talman! Trots en kris utan motstycke på arbetsmarknaden har
            arbetsmarknadsministern inte lämnat, och planerar inte heller
            att lämna, en enda proposition om att bekämpa arbetslösheten.
            Man lämnar ärligt talat de arbetslösa åt sitt öde. Det enda man
            gör är att prata om sin miljardrullning för att administrera arbetslöshet,
            inte bekämpa den.
          </note>
          <note>
            Om pengar hade varit problemet, fru talman, hade Sverige haft
            lägst arbetslöshet i EU, inte högst. Stefan Löfven och regeringen
            borde också ta coronakrisen som intäkt för att göra så mycket
            som möjligt, inte som ursäkt för att göra så lite som möjligt,
            för att bekämpa arbetslösheten.
          </note>
          <note>
            Låt mig, fru talman, avsluta med att återge Eva Nordmarks egen
            partivän, det socialdemokratiska kommunalrådet i Falkenberg Per
            Svensson. Han skriver att den havererade statliga arbetsmarknadspolitiken
            har fått alldeles för lite uppmärksamhet i debatten om utanförskap,
            segregering och ojämlikhet. Han skriver vidare att för regeringen
            finns bara möjligheter till förbättringar.
          </note>
          <note>
            Fru talman! Jag instämmer i vartenda ord av Eva Nordmarks partiväns
            dom över den egna regeringens passivitet, undanflykter och ständiga
            skyllande på andra. Jag vill upprepa min fråga: Varför har regeringen
            inte aviserat eller lagt fram en enda proposition, ett enda förslag,
            som handlar om att bekämpa arbetslösheten? Det är oacceptabelt
            och ohållbart.
          </note>
          <note>
            Anf. 94 JAN ERICSON (M):
          </note>
          <note>
            Fru talman! Vi har varit några som ända sedan valet 2014 har
            sett hur utvecklingen på arbetsmarknaden stadigt har gått utför.
            Vi har år efter år i samband med olika debatter varnat för att
            utvecklingen är riktigt allvarlig. Om en regering inte lyckas
            sänka arbetslösheten i en högkonjunktur, hur ska det då gå när
            tiderna blir sämre? Då visste vi inte att vi hade en pandemi på
            gång, men nu ser vi hur allvarligt det är att gå in i ett allvarligt
            läge med redan hög arbetslöshet.
          </note>
          <note>
            Jag måste upprepa min fråga eftersom jag fortfarande inte har
            fått svar på den. Vad tror ministern att det beror på att Sverige
            har lyckats så dåligt? Ministern har inte varit minister så länge,
            och före henne har det varit andra ministrar som har haft ansvar
            för området. Vad tror arbetsmarknadsmi ­ nis ­ tern att det beror
            på att det har gått så illa? Sverige hade sämst utveck ­ ling
            2014–2019 av alla länder i EU, och Sverige är femte sämst under
            pande ­ min.
          </note>
          <note>
            Jag blir lite förvånad när ministern börjar prata om att vi ska
            bortse från statistik och siffertrixande. Menar verkligen arbetsmarknadsministern
            att EU:s statistikmyndighet Eurostat ägnar sig åt siffertrixande?
            Eller vem är det som gör det? Vi berättar bara vad de säger ,
            om de faktiska siffror som finns – de siffror som Arbetsförmedlingen
            redovisar, de siffror som regeringen redovisar i sin egen statsbudget
            och de siffror som Eurostat samlar upp.
          </note>
          <note>
            Sedan säger arbetsmarknadsministern att regeringen noga följer
            utvecklingen på arbetsmarknaden och vid behov är beredd att vidta
            ytterligare åtgärder. Vad anser ministern krävs för att det ska
            finnas sådana behov att vidta ytterligare åtgärder? Är verkligen
            läget inte tillräckligt allvarligt för ministern och dagens S-MP-regering?
          </note>
          <note>
            Anf. 95 EDWARD RIEDL (M):
          </note>
          <note>
            Fru talman! Låt mig börja med att tacka ministern för en god
            debatt – via talmannen, såklart!
          </note>
          <note>
            Jag reagerade också lite grann på att ministern sa att Eurostat
            ägnar sig åt siffertrixande. Men jag gissar att det bara var någon
            form av missförstånd, så jag ska inte förlänga debatten med det.
          </note>
          <note>
            Det som är viktigt och det som vi tar upp handlar om att länderna
            inom Europeiska unionen jämför sig med varandra. Det är bra, för
            då kan man få en uppfattning om hur saker och ting förhåller sig.
          </note>
          <note>
            Det var faktiskt Stefan Löfven som innan han blev statsminister
            ville jämföra Sverige med alla länder i Europa. Målsättningen
            var att Sverige 2020 skulle ha EU:s lägsta arbetslöshet. Sedan
            de rödgröna fick regeringsmakten har Sverige lyckats sämst av
            alla länder i hela Europeiska unionen, och det är det rimligt
            att oppositionen lyfter fram. Om man vill bli bäst men samtidigt
            har lyckats sämst är det inte orimligt att det lyfts fram utifrån
            den officiella statistiken.
          </note>
          <note>
            Problemet är att detta gör att vi får mindre pengar till att
            bedriva välfärd. Socialdemokraterna har mantrat ”välfärd före
            skattesänkningar”, men det är ju inte det som det handlar om.
            Det handlar om att se till att människor har ett arbete att gå
            till, för människor som arbetar betalar skatt, och människor som
            betalar skatt ser till att det blir skola, sjukvård och äldreomsorg.
            Det är därför den här frågan är så viktig, fru talman.
          </note>
          <note>
            Det är dock rätt orättvist att skylla hela regeringens misslyckande
            på en enda minister. Jag har nästan dåligt samvete efter den här
            debatten. Det är klart att arbetsmarknadsministern har ett ansvar,
            men det är ju hela regeringens misslyckande på området arbetslöshet
            som är problematiskt. Och det finns bättre förslag.
          </note>
          <note>
            Tack för en god debatt!
          </note>
          <note>
            Anf. 96 SOFIA WESTERGREN (M):
          </note>
          <note>
            Fru talman! Det bekymrar mig att arbetsmarknadsministern lyfter
            fram att sysselsättningen har ökat med över 300 000 personer och
            att 200 000 av dem är utrikes födda.
          </note>
          <note>
            Det är bra för de personerna att de har sysselsättning så att
            de inte ligger kvar i sängen, men det kostar ändå staten pengar.
            Kom ihåg det som min kollega Jan Ericson sa – att för att det
            ska räknas som sysselsättning räcker det att vara igång en timme
            i veckan. Man måste hålla isär begreppen sysselsättning och självförsörjning.
          </note>
          <note>
            Hjärtat ska vara varmt men huvudet kallt. Ska Sverige återhämta
            sig måste vi politiker hålla isär omsorg om individen och vad
            som stärker ekonomin på riktigt. Sysselsättning är omsorg om individen,
            och självförsörjning stärker ekonomin.
          </note>
          <note>
            Mitt fokus är självförsörjning – att man utan subventioner klarar
            tak över huvudet och mat på bordet, helst utan bidrag. Det ger
            nettopengar till staten att skapa god välfärd för, det vill säga
            att det betalas in mer pengar till staten än vad staten bidrar
            med till personers sysselsättning.
          </note>
          <note>
            Den sysselsättning som arbetsmarknadsministern beskriver driver
            upp bnp men ökar inte intäkterna till staten och skattekollektivet
            att skapa god välfärd för.
          </note>
          <note>
            Fru talman! Jag vill ge ministern möjlighet att utveckla vad
            regeringen gjort för att minska arbetslösheten på riktigt. Jag
            är då inte intresserad av sysselsättning, utan fokus är på riktiga
            jobb som ger självförsörjning och en nettoinbetalning av skatt
            till staten.
          </note>
          <note>
            Jag har även skickat denna fråga till ministern inför den här
            debatten. Nu önskar jag ett svar från arbetsmarknadsministern.
          </note>
          <note>
            Anf. 97 Arbetsmarknadsminister EVA NORDMARK (S):
          </note>
          <note>
            Fru talman! Det framförs här att regeringen är passiv och inte
            lägger fram några propositioner.
          </note>
          <note>
            Jag vill då passa på att upplysa om dels de historiska satsningar
            som nu görs i budget en, dels det viktiga arbete som är på gång
            när det gäller att reformera Arbetsförmedlingen och utveckla arbetsmarknadspolitiken
            men också omhänderta den mycket viktiga uppgörelse som finns mellan
            parterna på arbetsmarknaden, både fackföreningar och arbetsgivare.
          </note>
          <note>
            Jag vill också lyfta fram den förstärkning vi gjort av arbetslöshetsförsäkringen
            och att vi satsar på arbetsmarknadspolitik i hela landet och utbildningsmöjligheter
            för framtidens jobb.
          </note>
          <note>
            När det lyfts fram att Sverige har lyckats sämst är det viktigt
            att säga att det inte stämmer. Om vi tittar på just Eurostat och
            sysselsättningen ser vi att Sverige ligger i topp. I den senaste
            kvartalsmätningen som finns att tillgå, den för kvartal tre 2020,
            har vi fortsatt den högsta sysselsättningsgraden i EU: 80,4 procent,
            strax över Tyskland. Om Sverige hade haft samma sysselsättningsgrad
            som resten av EU hade 469 000 personer färre haft ett jobb att
            gå till, så låt oss fortsätta jobba för att kunna ligga på topp.
          </note>
          <note>
            Avslutningsvis vill jag säga att de pågående vaccinationerna
            ger hopp inför detta år. Vi har ett väldigt allvarligt och osäkert
            läge. Mycket handlar förstås om hur vi kan pressa tillbaka smittspridningen
            och hur effektiva vi kan vara när det gäller vaccinationerna.
            Vaccinet räddar inte bara liv och hälsa; det räddar också jobb.
          </note>
          <note>
            Tack för debatten!
          </note>
          <note>
            Interpellationsdebatten var härmed avslutad.
          </note>
          <note>
            § 20 Svar på interpellationerna 2020/21:338 och 413 om arbetslösheten
          </note>
          <note>
            Anf. 98 Arbetsmarknadsminister EVA NORDMARK (S):
          </note>
          <note>
            Fru talman! Lars Beckman har frågat mig om jag delar den bedömning
            som har framförts av många företag att om visstidsanställningar
            skulle ändras från 24 till 12 månader skulle det leda till färre
            jobb i näringslivet och försvåra anställningar för företag med
            stora säsongsvariationer . Han har också frågat mig om jag har
            för avsikt att föreslå några förändringar vad gäller längden för
            visstidsanställning. Lars Beckman har vidare frågat mig v ad regeringen
            och jag avser att vidta för åtgärder för att minska den kraftigt
            ökade ungdomsarbetslösheten, inte minst i Gävleborg. Slutligen
            har han frågat mig vilka slutsatser regeringen har dragit av att
            arbetslösheten i Sverige har gått i rakt motsatt riktning i förhållande
            till vallöftet om EU :s lägsta arbetslöshet i Sverige 2020 och
            hur slutsatserna kommer att påverka mina kommande åtgärder för
            att minska arbetslösheten.
          </note>
          <note>
            Därtill har Kjell Jansson frågat mig vad jag har för konkret
            åtgärdsplan för att uppnå målet om EU:s lägsta arbetslöshet, som
            varit ett tydligt mål för regeringen , och vilka åtgärder jag
            avser att vidta för att få ned ungdomsarbetslösheten mer specifikt.
          </note>
          <note>
            Arbetsmarknadens parter har under det senaste året förhandlat
            om förslag som i kombination kan skapa bättre omställningsförmåga
            för företag och arbetstagare och öka tryggheten på arbetsmarknaden.
            Regeringen välkomnar den historiska partsöverenskommelse n, som
            innebär att arbetsrätten kan bli mer flexibel och att omställningen
            kan stärk a s. Regeringen kommer att arbeta för lagförslag som
            kan få ett så brett stöd som möjligt från parterna och som fungera
            r på hela arbetsmarknaden.
          </note>
          <note>
            Ungdomsarbetslösheten har ökat markant , och det är viktig t
            att åtgärder sätts in för att stävja denna negativa utveckling.
            Dessa åtgärder bör i första hand riktas till de ungdomar som riskerar
            långvarig arbetslöshet , inte minst ungdomar som saknar avslutad
            gymnasieutbildning och därför i första hand bör fullfölja den.
          </note>
          <note>
            Regeringen har gett Arbetsförmedlingen i uppdrag att redovisa
            hur man arbetar för att öka övergångarna till studier eller studiemotiverande
            insatser bland ungdomar utan avslutad gymnasieutbildning och hur
            man samverka r med bland annat kommunerna för att möjliggöra detta.
          </note>
          <note>
            I budgetpropositionen som gäller från årsskiftet har över 100
            miljarder kronor 2021 tillförts för att återstarta ekonomin, samtidigt
            som långsiktiga reformer ska bidra till att lösa samhällsproblemen.
            Sammantaget bedöms reformerna medföra att arbetslösheten blir
            drygt 1,3 procentenheter lägre jämfört med om förslagen inte genomförs.
            Det ta motsvarar cirka 75 000 fler jobb .
          </note>
          <note>
            Satsningarna inom arbetsmarknadspolitiken uppgår till över 9
            miljarder kronor 2021. Arbetsförmedlingen förstärks med 1 miljard
            kronor för att möta den ökande arbetslösheten samt för att säkerställa
            en ändamålsenlig lokal närvaro och likvärdig service i hela landet.
            Vidare satsas över 2 miljarder kronor för att öka antalet deltagare
            i arbetsmarknadsutbildning, upphandlade matchningstjänster, extratjänster
            och introduktionsjobb.
          </note>
          <note>
            Regeringen kommer fortsatt att följa utvecklingen på arbetsmarknaden
            och är vid behov beredd att vidta ytterligare åtgärder.
          </note>
          <note>
            Anf. 99 LARS BECKMAN (M):
          </note>
          <note>
            Fru talman! Låt oss kalla en spade för en spade – det vill säga
            ett genuint misslyckande av den här regeringen när det gäller
            Stefan Löfvens viktigaste vallöfte: att Sverige skulle ha EU:s
            lägsta arbetslöshet. Som mina kollegor har berättat i en annan
            interpellationsdebatt har det gått åt rakt motsatt håll.
          </note>
          <note>
            Än värre är det, fru talman, om vi tittar på min valkrets, Gävleborg.
            Denna interpellation handlar ju om den skenande arbetslösheten
            i Gävleborg och den skenande ungdomsarbetslösheten. Antalet inskrivna
            på Arbetsförmedlingen i Gävle i åldern 18–24 år har ökat med 35
            procent. Antalet långtidsarbetslösa ungdomar, som varit arbetslösa
            i längre än sex månader, har ökat med 32 procent. Det är närmast
            katastrofala siffror, fru talman.
          </note>
          <note>
            Vad har då den här regeringen lagt sitt fokus på? Vi som följer
            samhällsdebatten och har sett regeringens engagemang har kunnat
            höra ord som friår, familjeveckor och höjd a-kassa, som ministern
            själv läste upp här. Hon pratar om parternas överenskommelse –
            där ligger alltså friåret – till en kostnad på upp till 17 000
            miljoner, det vill säga 17 miljarder, som riksdagens utredningstjänst
            har räknat ut att friåret kan kosta.
          </note>
          <note>
            Och, fru talman, det räcker inte med det. Ministern är nämligen
            beredd att använda 60 000 miljoner, alltså 60 miljarder, i den
            partsöverenskommelse som det finns ett embryo till, där man ska
            ta över a-kassan. Det handlar alltså om 60 miljarder plus 17 miljarder
            – 77 000 miljoner.
          </note>
          <note>
            Tänk om den här regeringen hade visat samma engagemang när det
            gäller att föra en aktiv näringspolitik! Tänk om den här regeringen
            hade visat samma engagemang som våra grannländer och stött de
            branscher som anställer flest unga! Jag tänker på restaurangbranschen.
            Jag tänker varje dag i Gävle på om ministern passerar de restauranger
            där man står och klappar på sina kastruller i desperation över
            uteblivna stöd.
          </note>
          <note>
            Jag tror, utifrån den kännedom jag har om Gävleborg, att vi tyvärr
            har en väldigt stor konkursvåg framför oss. Man har nu tagit den
            sista kronan, man har intecknat huset över pant, man har gått
            i personlig borgen – man gör allt för att rädda sitt företag,
            men stöden når inte fram.
          </note>
          <note>
            Jag har därför frågat ministern om till exempel visstidsanställningar:
            Tror ministern att det kommer att leda till fler eller färre jobb
            om man försvårar visstidsanställning? Det gör att unga inte får
            in en fot på arbetsmarknaden och inte får visa vad de kan. Det
            vore intressant att höra minis ­ terns svar. Tror ministern att
            det blir fler eller färre jobb?
          </note>
          <note>
            När det sedan gäller effekter på jämviktsarbetslösheten och sysselsättningen
            har jag bett riksdagens utredningstjänst ta fram en rapport om
            detta. Det handlar om en ökad jämviktsarbetslöshet på ungefär
            40 000 personer, tack vare regeringens höjning av a-kassan. Det
            blir alltså 40 000 fler arbetslösa bara för att regeringen har
            lagt sitt fokus på högre bidrag, högre bidrag och högre bidrag.
            Jag har respekt för detta; det är Socialdemokraternas dna. Det
            är en beställning från deras kärnväljare: Höj våra bidrag!
          </note>
          <note>
            Men i denna interpellationsdebatt och för Moderaterna är ingångsvärdet
            naturligtvis att fler ska komma i jobb. Vi ska ha en ökad företagsamhet
            och fler jobb.
          </note>
          <note>
            Lite ödmjukhet hade vi kunnat få höra från arbetsmarknadsministern.
            Vad kan regeringen göra annorlunda för att trycka tillbaka arbetslösheten
            i Sverige?
          </note>
          <note>
            Anf. 100 KJELL JANSSON (M):
          </note>
          <note>
            Fru talman! Tack för svaret, arbetsmarknadsminister Eva Nordmark!
          </note>
          <note>
            Jag tänkte i min debatt med arbetsmarknadsministern ta upp lite
            erfarenheter av hur det ser ut där ute från mitt tidigare liv
            som entreprenör under 26 år. Det är mycket diskussion om att man
            skapar jobb via bidrag och system. Så är det delvis, men huvuddelen
            består i att företagen skapar jobb och får utrymme att anställa
            folk.
          </note>
          <note>
            I valrörelsen 2014 sa Stefan Löfven, som har framgått här under
            kvällen, att Sverige skulle ha lägst arbetslöshet i EU 2020. Det
            har väl gått så där. Just nu ligger vi på plats 23 av 28 medlemsländer.
            Det är näst intill skamvrån, vill jag säga, med tanke på att vi
            efter finanskrisen har haft en högkonjunktur i princip i tio år.
            Det är en av de längsta högkonjunkturer vi har haft i det här
            landet. Företagen har gått som tåget, enormt bra.
          </note>
          <note>
            Det som också är bedrövligt i dag är att vi har så stor arbetslöshet
            bland högskoleutbildade. Högskoleutbildade människor får inga
            jobb. Så har det aldrig varit i Sverige efter kriget, men så är
            det just nu. Det är allvarligt, tycker jag.
          </note>
          <note>
            Fru talman! Näringslivsklimatet i Sverige har försämrats varje
            år sedan 2014 när regeringen Löfven klev på, enligt Svenskt Näringslivs
            undersökning. Det är också en signal om att något inte fungerar.
          </note>
          <note>
            Vi har också den högsta arbetslösheten i Sverige på 100 år. Cirka
            50 procent av ungdomarna under 25 år är arbetslösa. Jag har själv
            en pojke som är 21 år – jag är väldigt glad att han har ett jobb,
            och det sa jag åt honom senast i morse.
          </note>
          <note>
            Detta är bekymmersamt. Risken är stor att många hamnar i utanförskap
            och droger. Det är lätt att hamna där för ungdomar i dag, och
            det är olustigt. Drogerna finns överallt, tyvärr, inte bara i
            Djursholm, som har sagts.
          </note>
          <note>
            Statsrådet svarar mig att Arbetsförmedlingen får 1 miljard i
            tillskott. De pengarna hade kunnat användas bättre eftersom Arbetsförmedlingen
            gör överskott varje år. Dessutom fick Arbetsförmedlingen så sent
            som förra året allvarlig kritik av Riksrevisionen för sin ineffektiva
            verksamhet. Den är i delar dysfunktionell, vill jag hävda. Vet
            ni hur många gånger jag blev uppringd av Arbetsförmedlingen under
            mina 26 år? Noll gånger, fru talman. Intresset för att skapa jobb
            till folk var inte större än så.
          </note>
          <note>
            Sverige är ett fantastiskt land med enormt duktiga företag. Exportindustrin
            är världsledande, vill jag hävda, och drar in 52 procent av bnp;
            det är fantastiskt! Exportindustrin är stommen i Sveriges välfärd.
          </note>
          <note>
            Därtill kommer små och medelstora företag, och där har vi nyckeln
            till varför vi har så stor arbetslöshet i Sverige. De små företagen
            vill inte expandera. Varför är det så, fru talman? Jo, för att
            regelverket är för krångligt. Och har man över tio anställda blir
            det ett nytt regelverk. Jag återkommer till detta i mitt nästa
            inlägg.
          </note>
          <note>
            Anf. 101 JAN ERICSON (M):
          </note>
          <note>
            Fru talman! Detta med ungdomsarbetslösheten hann vi inte beröra
            så mycket i den förra debatten. Jag ser det som den kanske allvarligaste
            effek ­ ten av pandemin.
          </note>
          <note>
            Vi vet att väldigt många ungdomar som har gått ut gymnasiet inte
            får jobb, och vi vet också att många som tagit ut akademisk examen
            under våren 2020 fortfarande går arbetslösa och inte får något
            jobb. Jag har själv sett det på min egen dotter, som läst juridik.
            Hon hade kallats till ett antal intervjuer, och det såg väldigt
            hoppfullt ut. Men sedan strök de alltihop, och hon fick inget
            jobb. Sedan dess har det dock löst sig ändå, men många av hennes
            kompisar går fortfarande arbetslösa med en färsk juristexamen.
            Snart kommer nästa kull med nyutexaminerade jurister ut på arbetsmarknaden,
            och risken är att de hamnar i samma läge. De som gick ut förra
            året hamnar då sist i kön, för då finns det de som har färskare
            examen.
          </note>
          <note>
            Vi ska inte bara tala om de ungdomar som står långt från arbetsmarknaden
            och saknar utbildning, utan vi måste också fundera på hur vi se
            r till att alla dessa ungdomar, som vi har investerat så mycket
            pengar i akademiska utbildningar åt, också ska komma in på arbetsmarknaden.
            Dessa ungdomar söker nu ofta andra jobb i stället , för att ha
            något att försörja sig på. Inte sällan handlar det om jobb inom
            restaurang- och besöksnäringen. Den näringen går nu också på knäna.
          </note>
          <note>
            I fredags hade vi ett stort, digitalt möte med restaurangföretagare
            och besöksnäringen i Borås. Sju riksdagsledamöter deltog. Då fick
            vi en väldigt mörk bild av läget i besöksnäringen. Inte minst
            klagar man över att regeringen ger så många otydliga och motstridiga
            besked, så att företagen snart inte vet vad de ska göra. Det gör
            att de inte har någon som helst framtidstro i dag. Ibland gör
            de sig av med personal för säkerhets skull, för de vet inte vad
            de ska göra. Om regeringen hade varit lite tydligare och haft
            lite tydligare linje i besluten, så att de inte var så hoppiga
            och mot ­ stridiga, hade vi säkert haft fler människor kvar i
            anställning inom dessa näringar.
          </note>
          <note>
            Jag återkommer till den fråga som jag avslutade med i min förra
            debatt, nämligen något som också finns med i svaret på den här
            interpellationen, där det sägs att regeringen noga följer utvecklingen
            på arbetsmarknaden och är beredd att vid behov vidta ytterligare
            åtgärder. Jag tycker fortfaran ­ de att det är konstigt. Behoven
            av ytterligare åtgärder har ju aldrig någonsin varit större i
            Sverige i modern tid än de är nu. Vi har aldrig förut haft ett
            så här allvarligt läge.
          </note>
          <note>
            Vad är det egentligen som behövs? Jag fick inget svar på det
            i slut ­ anförandet i förra debatten, men jag ställer frågan igen
            eftersom samma formulering finns med även i det här interpellationssvaret.
            Vad anser mi ­ nistern att det ska krävas för att man ska vidta
            ytterligare åtgärder? Det har inte aviserats en enda proposition
            från regeringen för att stärka arbetsmark ­ naden!
          </note>
          <note>
            Samtidigt som regeringen inte lägger fram ett enda förslag har
            Moderaterna som ledande oppositionsparti tagit fram ett omfattande
            program när det gäller både integration och att minska arbetslösheten.
            Vi gör detta i opposition, men ett helt regeringskansli kan inte
            presentera en enda proposition! Jag tycker det är ytterst anmärkningsvärt.
          </note>
          <note>
            Återigen, ministern: Vad är det för behov som ska finnas innan
            man kan göra mer?
          </note>
          <note>
            Anf. 102 SOFIA WESTERGREN (M):
          </note>
          <note>
            Fru talman! Jag har v uxit upp i en företagarfamilj. Jag har
            varit lastbilschaufför. Mitt första arbete var att koka kaffe
            på Göteborgs-Posten. Jag kommer ihåg när man fick den lilla löneavin.
            Man hade gjort rätt för sig och fick sin första lön.
          </note>
          <note>
            Jag hörde ett förslag från ett annat parti som handlade om att
            det var viktigt att även studerande kunde tillgodoräkna sig a-kassa.
            Om man studerade skulle man då få rätt jobb direkt. Jag tycker
            att det är väldigt märkligt. Precis som kollegan Ericson sa här
            kan en nyutbildad jurist inte vara säker på att få ett juristjobb
            med en gång, utan det blir kanske ett annat jobb. När jag läste
            på högskolan och trodde att jag skulle bli revisor var jag ostknalle
            på Varbergs torg.
          </note>
          <note>
            Jag tror att möjligheten att ta de jobb som finns är viktigare
            än att vara begränsad till vissa arbeten som man utbildat sig
            till. De gröna näringarna kan inte få tag i arbetskraft. De vet
            inte riktigt hur de ska bära sig åt. Särskilt nu när länderna
            har stängt sina gränser på grund av coronapandemin vet de inte
            riktigt om de hittar någon som vill mocka kostall, plantera granskog
            eller utföra annat arbete som faktiskt måste göras. Det måste
            bli tydligare att arbeten behöver arbetskraft – det ska inte handla
            om arbetskrafter som behöver arbete. Någonstans här har Sverige
            gått fel.
          </note>
          <note>
            När den socialdemokratiskt ledda regeringen tillträdde hade Sverige
            plats 12. Arbetsmarknadsministern berättade att Löfven hade lovat
            att Sve ­ rige skulle ha den lägsta arbetslösheten och att det
            var en styråra. Då kan man undra: När gick denna styråra av? Det
            har ju gått åt helt fel håll. En styråra ska väl ändå styra och
            ange kurs? Nu har ju styråran gått helt tvärt ­ om: Vi ligger
            nu på plats 23 av EU:s 28 länder, precis som min kollega Kjell
            sa.
          </note>
          <note>
            Nu fokuserar man i stället på friår och familjevecka. När Alliansen
            hade regeringsmakten sänktes skatten på arbete, vilket ledde till
            att fler inkluderades i arbete. Vi hade en arbetslinje som inkluderade
            fler som bidrog till staten, till skattekollektivet och till att
            skapa bra välfärd. Statens intäkter höjdes fastän skatterna sänktes.
          </note>
          <note>
            Regeringen har i grön skatteväxling landat i den – förlåt, fru
            talman – urbota dumma plastpåseskatten. Det har visat sig att
            den bara drar in en tiondel av den prognostiserade intäkten. Min
            fråga till arbetsmarknads ­ ministern är: Hur ska vi laga styråran,
            så att vi kan styra åt rätt håll och få ned arbetslösheten i stället
            för att höja den?
          </note>
          <note>
            Anf. 103 Arbetsmarknadsminister EVA NORDMARK (S):
          </note>
          <note>
            Fru talman! Jag tycker att vi har rett ut den frågan under den
            förra inter ­ pellationsdebatten. Vi hade arbetslöshetsmålet som
            en styråra för politiken under förra mandatperioden. Men detta
            är en ny mandatperiod, och det vi fokuserar på nu är att bekämpa
            de allvarliga effekter som corona ­ pandemin har fått på arbetsmarknaden.
            Vi har det allvarligaste läget på svensk arbets ­ marknad i modern
            tid.
          </note>
          <note>
            Jag vill välkomna Kjell Janssons viktiga inlägg. Det är väldigt
            viktigt att vi har ett näringsliv som fungerar väl och har goda
            förutsättningar att växa, att utvecklas och att vara konkurrenskraftigt.
            Några exempel på åtgärder som har vidtagits under pandemin, ofta
            i bred politisk enighet – jag tror att detta är helt centralt
            för att vi ska kunna jobba oss igenom krisen – är omsättningsstöd
            till enskilda näringsidkare, omställningsstöd till företag som
            har fått minskad omsättning, stöd vid korttidsarbete, utökat statligt
            ansvar för sjuklönekostnader, anstånd med skatteinbetalningar
            och statlig lånegaranti för små och medelstora företag. Jag vill
            också nämna tillfälligt sänkta arbetsgivaravgifter och egenavgifter
            och tillfällig rabatt för hyreskostnader i utsatta branscher.
          </note>
          <note>
            Regeringens krisåtgärder har gett resultat och räddat svenska
            jobb, och de har gjort stor skillnad, inte minst när det gäller
            korttidspermittering. Det är ungefär 600 000 anställda som omfattas
            av den reformen i dag. Det betyder att hundratusentals svenskar
            med detta har undgått risken att bli av med jobbet. Nu när smittspridningen
            ökar igen finns denna reform på plats för att kunna sättas in
            om vi får en tuff situation igen.
          </note>
          <note>
            Det finns ändå ett antal ljuspunkter. Svensk ekonomi återhämtade
            sig starkare än väntat under hösten, och dessa åtgärder har bidragit
            till detta. Det innebär att ökningen av arbetslösheten har dämpats
            och att arbetslöshetsprognosen har reviderats ned i varierande
            grad av såväl regeringen som Konjunkturinstitutet och Arbetsförmedlingen,
            jämfört med de tidigare bedömningarna.
          </note>
          <note>
            Lars Beckman ställer frågan hur jag ser på förändringarna när
            det gäller visstidsanställningar. Det är kanske tur att timmen
            är sen och att inte särskilt många tittar på denna debatt, för
            jag är rätt övertygad om att de parter som har ingått den viktiga
            partsöverenskommelsen, nämligen Svenskt Näringsliv, PTK, IF Metall
            och Kommunal , skulle vända sig kraftfullt mot den beskrivning
            som interpellanten här ger om att detta skulle handla om ett friår.
            Det gör det knappast.
          </note>
          <note>
            Partsöverenskommelsen innebär förändringar i arbetsrätten. Det
            handlar om att bidra till att skapa bättre förutsättningar för
            omställning genom ett helt yrkesliv och om studiefinansiering.
            De reformer som vi just nu utreder – jag tillsatte tre utredningar
            i januari – kommer att innebära ökad flexibilitet, ökad trygghet
            och stärkt omställningsförmåga och konkurrenskraft för hela vårt
            land. Det här är en överenskommelse som både arbetsgivare och
            löntagare tjänar på, och det står jag absolut bakom.
          </note>
          <note>
            Anf. 104 LARS BECKMAN (M):
          </note>
          <note>
            Fru talman! Jag hoppas att många ser denna och tidigare interpella
            ­ tionsdebatter, och jag vill uppmana alla att både se debatten
            och läsa pro ­ tokollet.
          </note>
          <note>
            Vilka är det som kallar detta friår för ett friår? Jo, det är
            Transport. Jag förstår att arbetsmarknadsministern inte läser
            tidningen Arbetet, men artikeln finns på Arbetet.se, så det är
            bara att läsa innantill. Man kallar möjligheten att studera med
            80 procent av lönen för ett friår light. Ministern får väl börja
            läsa tidningen Arbetet. Jag brukar själv läsa den, för det finns
            mycket bra information där.
          </note>
          <note>
            Det var ministern som i sitt svar tog upp parternas överenskommelse.
            Men vi har inte hört ett ljud om de 60 000 miljonerna som parterna
            kräver av regeringen – 60 miljarder. Kan ministern i sitt nästa
            inlägg säga om hon är beredd att lägga upp 60 000 miljoner på
            bordet för att få denna överenskommelse på plats? Är ministern
            beredd att lägga 17 000 miljoner, alltså 17 miljarder, på bordet
            för friår light-kostnaden?
          </note>
          <note>
            Min interpellation handlar om arbetslösheten. Men jag förstår
            att mi ­ nistern inte vill prata om det. Jag har full respekt
            för att ministern inte vill tala om regeringens största misslyckande.
            Det finns nog ingen som inte har gått ut och varnat för konsekvenserna
            av den skenande ungdomsarbets ­ lösheten, men regeringen står
            handfallen.
          </note>
          <note>
            De åtgärder ministern räknar upp känner jag igen. Det är de åtgärder
            som Moderaterna i finansutskottet har gjort så kallade tillkännagivanden
            om och bildat majoriteter för. Vi har närmast släpat regeringen
            till bordet för att få fram konkreta förslag. Ni har varit och
            är passiva. Ni är reaktiva i stället för proaktiva. Konsekvenserna
            av detta får ungdomarna betala när de inte kommer in på arbetsmarknaden
            och de företagare som nu känner sig genuint svikna.
          </note>
          <note>
            Det senare är kanske det värsta. Det kan handla om en företagare
            i Sandviken där inte bara han själv utan hela släkten har borgat
            för restaurangen, och så når stöden inte fram. Vad skickar det
            för signal till Sveriges småföretagare? Vad skickar det för signal
            när staten bryter samhällskontraktet? Företagarna ser ju hur andra
            stater stöder sitt näringsliv och sina småföretagare. Då vågar
            man också tro på att man kan anställa så snart det vänder. Förr
            eller senare kommer vi ju ur den här krisen.
          </note>
          <note>
            Sverige var i ett genuint fall i arbetslöshet redan innan pandemin.
            Vad beror det på? Jo, jag kan ta de orden i min mun: familjevecka
            – 30 000 miljoner ska användas för att ge folk ökad ledighet,
            friår för 17 000 miljoner och höjd a-kassa. Det finns väl inte
            ett bidrag denna regering inte har höjt. Det är klart att detta
            får konsekvenser för viljan att söka jobb och ta jobb.
          </note>
          <note>
            Innan pandemin var det inte en arbetsgivare jag besökte i Gävleborg
            som sa: Var är alla arbetslösa? Jag läser i tidningen om arbetslösheten,
            men var är de? Jag får inte tag i personal till disken.
          </note>
          <note>
            Ge mig ett enda exempel på något regeringen gör för att minska
            ungdomsarbetslösheten !
          </note>
          <note>
            Anf. 105 KJELL JANSSON (M):
          </note>
          <note>
            Fru talman! Arbetsmarknadsministern tar upp covid. Den kan vi
            inte skylla på regeringen, för den kommer från Kina. Asiaterna
            ansvarar för sin dåliga djurhållning, därav detta virus.
          </note>
          <note>
            Vad gäller hanteringen av detta har Moderaterna med Elisabeth
            Svantesson i spetsen varit drivande i finansutskottet, och det
            har blivit en bred enighet om en åtgärdsplan, så som statsrådet
            säger. Så långt är det lovvärt.
          </note>
          <note>
            Problemet är att stöden betalas ut för sent, framför allt till
            restaurang ­ ägarna. Många av dem är på botten nu och kämpar dag
            och natt för att överleva. Här borde regeringen göra mer och sätta
            fart på utbetalningarna. Kontrollerna kan göras efteråt, som i
            övriga EU-länder. Nu gäller det att få ut pengarna snabbt, och
            sedan kan man kontrollera om någon har fuskat. Hittills har kontrollerna
            visat att 94 procent har gjort rätt och 6 procent fuskat.
          </note>
          <note>
            Men mitt anförande omfattar inte bara covid utan går längre än
            så.
          </note>
          <note>
            Fru talman! Problemet är att för få småföretag vill bli större.
            Hur kommer det sig? Jo, när företagen har fler än tio anställda
            kommer helt nya krav.
          </note>
          <note>
            Sjuklöneansvar finns för samtliga företag, men låt mig ta ett
            exempel. En god vän till mig som driver ett företag har två anställda
            som åker upp till fjällen. Den ene bryter benet medan den andre
            kommer hem frisk. Nu är han med benbrottet borta i flera månader.
            Min företagarvän ska först betala sjuklön i två veckor, och sedan
            är han rehabiliteringsansvarig för honom. Det borde sjukvården
            vara, inte företagaren. Han ska ju ta in jobb och tjäna pengar
            så att han kan anställa fler, inte rehabilitera sin personal.
            Det ansvaret måste ligga på någon annan. Jag tycker att det är
            fel att det ligger på företagarna.
          </note>
          <note>
            Vi har ett arbetsmiljöverk i Sverige som ibland uppträder arrogant
            och oförskämt mot företagare. Jag har flera exempel på det, men
            jag tänker inte ta upp dem här i kväll. Det är allvarligt när
            myndigheter inte visar företagare och andra personer respekt.
            Det är otäckt.
          </note>
          <note>
            Fru talman! Arbetsmiljöverkets sista påbud är att företagare
            ska inventera om deras anställda har haft covid. Är det rimligt
            att företagarna håller på med det? Det borde vara andra instanser
            som sköter sådant, lämpligast sjukvården.
          </note>
          <note>
            Vi måste också ha ett samhälle med respekt för den lilla människan
            från myndigheternas sida. Det finns inte alltid. Jag möttes själv
            av det många gånger när jag var företagare.
          </note>
          <note>
            Entreprenörskap bygger på att man riskar kapital för att växa.
            Det gäller att få de små företagen att bygga kapital för att kunna
            växa. Det gäller också att lyfta bort en hel del regler från dem.
            Det är en sak att Volvo har sjuklöneansvar och rehabiliteringsansvar,
            för de har stora HR-avdelningar. Men det har inte de små företagen
            med under 10 eller 20 anställda.
          </note>
          <note>
            Det här är viktigt att ta med för framtiden. När covid är över
            kommer Sverige att explodera igen av vår kompetens och vår förmåga
            att lyfta oss. Jag tror att det kommer att gå bra. Men det gäller
            att se till att folk får jobb. Mest orolig är jag för ungdomarna.
            Det är bekymmersamt.
          </note>
          <note>
            Anf. 106 JAN ERICSON (M):
          </note>
          <note>
            Fru talman! Jag nämnde i mitt förra inlägg att Moderaterna har
            lagt fram ett ganska omfattande program både för integration och
            minskat utan ­ förskap och för att få ned arbetslösheten och få
            fler människor i arbete. Men fokus måste också ligga på att gynna
            jobbskaparna och framför allt på att inte missgynna dem.
          </note>
          <note>
            Jag tycker att regeringen inför varje regeringsbeslut, i det
            läge som vi har i dag, borde ställa sig frågan hur det beslut
            man tänker ta i en viss fråga påverkar företagandet och jobben.
            Om man hade ställt sig den frågan de senaste åren hade nog ganska
            många beslut aldrig tagits.
          </note>
          <note>
            Jag tänker på elektronikskatten, som har gjort att vi nu har
            slagit ihjäl ett antal elektronikbutiker i Sverige. I stället
            importerar vi varor direkt från utlandet, för att slippa skatten.
            Jag tänker på förslaget om en klädskatt. Ingen hade väl kunnat
            tro att någon skulle komma med ett så konstigt förslag som att
            lägga skatt på ett visst antal kilo kläder. Det kommer att få
            precis samma effekt, att våra klädbutiker slås ihjäl och att vi
            i stället importerar kläder från utlandet, för att slippa skatten.
            De ungdomar som job ­ bar i elektronikbutikerna och klädbutikerna
            blir av med jobbet, och i stället importerar vi varorna från utlandet.
            Det finns många sådana exempel. Jag tycker att regeringen verkligen
            borde fundera, ordentligt, på vad man egentligen gör genom sina
            beslut för att slå ihjäl våra företag och skada våra jobb.
          </note>
          <note>
            Jag får avluta med att konstatera att ministern uppenbarligen
            inte ser att läget är tillräckligt allvarligt för att man ska
            lägga fram nya förslag om åtgärder för att minska arbetslösheten.
            Jag kan konstatera att Moderaterna har en helt annan syn på den
            saken.
          </note>
          <note>
            Jag tackar för debatten.
          </note>
          <note>
            Anf. 107 SOFIA WESTERGREN (M):
          </note>
          <note>
            Fru talman! Innan coviden slog till gjorde jag väldigt många
            företags ­ besök. Matchningsproblemen är uppenbara. Vi har många
            som behöver ett arbete, och vi har många företag som behöver folk
            att anställa. Vid de före ­ tagsbesök som jag var ute på i min
            kommun Stenungsund såg jag att det behövdes ställningsbyggare,
            mattläggare, svetsare, busschaufförer, mur ­ are, lastbilschaufförer
            och många fler.
          </note>
          <note>
            Jag blir bekymrad när regeringen diskuterar sysselsättning. Vi
            kommer ihåg Ericsons inlägg om sysselsättning – att det räcker
            med en timmes aktivitet i veckan. Det har ju egentligen inget
            med arbete att göra. En timme i veckan är absolut ingenting. Det
            är inte ens värt att ha ett mått för det.
          </note>
          <note>
            Arbetsmarknadsministern var nöjd och stolt över arbetskraftsdeltagandet.
            Arbetskraftsdeltagare är folk i arbetsför ålder, vare sig de har
            arbete eller ej. Arbetslösa ingår alltså i arbetskraftsdeltagandet,
            och även studer ­ ande som söker arbete ingår i det måttet.
          </note>
          <note>
            Vi har en grupp som är långt ifrån arbete, och det är många utlandsfödda.
            Där ingår många kvinnor. Med tanke på att det var internationella
            kvinnodagen i måndags undrar jag: Vad gör arbetsmarknadsministern
            för att fånga in dessa kvinnor och inkludera dem i arbetslinjen?
          </note>
          <note>
            Tack så mycket för debatten!
          </note>
          <note>
            Anf. 108 Arbetsmarknadsminister EVA NORDMARK (S):
          </note>
          <note>
            Fru talman! När det gäller utrikes födda kvinnor är det oerhört
            viktigt att vi kan bidra med olika typer av insatser och åtgärder
            som stöder dem och ser till att deras sysselsättningsnivå ökar.
            Det är bland annat av det skälet som vi nu i april kommer att
            införa det så kallade intensivåret.
          </note>
          <note>
            När det gäller just arbetskraftsdeltagande vill jag upplysa Sofia
            Westergren om att vi i våras, i samband med pandemin, såg en allvarlig
            nedgång av arbetskraftsdeltagandet bland kvinnor. Ungefär 60 000
            kvinnor lämnade plötsligt arbetskraften. Då blev jag väldigt orolig,
            för om man inte står till arbetsmarknadens förfogande hamnar man
            ännu längre bort. Tack och lov kom dessa kvinnor tillbaka. Då
            deltar man i arbetskraften, man söker aktivt arbete och vi kan
            bidra med att ge stöd till dessa kvinnor att komma i jobb. Det
            är därför det är så oerhört viktigt att man söker arbete och att
            arbetskraftsdeltagandet är högt. Detta får konsekvensen att det
            ser ut som att arbetslösheten är högre, just därför att många
            söker arbete – fler än i andra länder. Vi kan gärna återkomma
            till den diskussionen vid senare tillfällen.
          </note>
          <note>
            Jag håller med Kjell Jansson om att framtiden är ljus. Min största
            oro, precis som interpellantens, är just ungdomar och att de kommer
            att vara borta från arbetsmarknaden under lång tid. Vi vet från
            tidigare erfarenheter att unga klarar sig bättre än äldre på det
            sättet att de oftare har korta arbetslöshetsperioder. När ekonomin
            vänder igen är det ofta de unga som snabbast kommer tillbaka till
            jobb. Men det är ingen tvekan om att i denna pandemi har de som
            redan hade en utsatt ställning drabbats väldigt hårt. Vi vet att
            unga oftare har tillfälliga anställningar. Det är också i de branscher
            som har drabbats hårt det senaste året som vi har sett en nedgång
            i jobb. Det handlar bland annat om besöksnäringen och handeln.
          </note>
          <note>
            Ungdomar som saknar en slutförd gymnasieutbildning löper större
            risk för långvarig arbetslöshet. Därför bör de i första hand fullfölja
            sin gymnasieutbildning. Det är av det skälet som vi i regeringen
            satsar så mycket och gör så många åtgärder för att se till att
            unga går över i reguljär utbildning och fullföljer sin gymnasieutbildning.
            Det är själva inträdesbiljetten till svensk arbetsmarknad.
          </note>
          <note>
            Som jag nämnde tidigare har Arbetsförmedlingen fått ett särskilt
            upp ­ drag riktat mot unga i årets regleringsbrev. Det är den
            styrning som reger ­ ingen har av myndigheten. Arbetsförmedlingen
            ska redovisa hur de arbetar för att öka övergångarna till studier
            eller studiemotiverande insatser, särskilt bland ungdomar som
            inte har fullföljt sin gymnasieutbildning. Arbetsförmedlingen
            ska också redovisa hur de i övrigt arbetar med arbets ­ marknadspolitiska
            insatser för ungdomar som riskerar långtidsarbets ­ löshet. Jag
            vill understryka att det också kan handla om välutbildade ung
            ­ domar, som Jan Ericson var inne på tidigare, till exempel jurister.
            Det handlar om att identifiera de ungdomar som kan hamna i långvarig
            arbets ­ löshet och se till att de får åtgärder som gör att de
            kommer i jobb eller för dem närmare arbete.
          </note>
          <note>
            Regeringen har gett ett flertal myndigheter i uppdrag att analysera
            och utveckla ett nationellt samordnat stöd till unga som varken
            arbetar eller studerar. Det är dessa ungdomar som jag menar att
            vi måste fokusera mest på, för det är de som har det tuffast.
            Vi har tillfälligt sänkt arbetsgivar ­ avgiften för dem som fyllt
            18 år men inte 23 år.
          </note>
          <note>
            Detta är flera av de åtgärder som regeringen har vidtagit.
          </note>
          <note>
            Anf. 109 LARS BECKMAN (M):
          </note>
          <note>
            Fru talman! Tack, statsrådet, för debatten!
          </note>
          <note>
            Jag gick i den gamla skolan och vill ge regeringen en femma i
            betyg. Det finns nog ingen regering i modern tid som har höjt
            så många bidrag som denna regering. Man har höjt nivåerna på försörjningsstödet,
            höjt nivåerna på a-kassan och förändrat kvalificeringen in i a-kassan.
            Man lägger tid och engagemang på familjeveckan, vilket vi såg
            här för någon vecka sedan. Trots att långtidsarbetslösheten skenar
            bland Sveriges unga och trots att långtidsarbetslösheten bara
            i Gävle har ökat med 32 procent finns det alltså en regering som
            på fullt allvar tänker lägga sina resurser och sitt engagemang
            på att införa en familjevecka, till en kostnad av 30 000 miljoner.
            Det enda som kan toppa detta är friåret för 17 miljarder, som
            Transport rasade emot nyligen.
          </note>
          <note>
            Det är klart att det får konsekvenser att vi har en regering
            som inte lägger fokus på att se till att vi får fler jobb. Lägger
            man fokus på att höja bidrag och göra det enklare att vara arbetslös
            är det klart att arbetslösheten skenar. Det är en ren politisk
            beställning.
          </note>
          <note>
            Jag noterar att regeringen på ett sätt vill använda statistik
            när man tycker att den passar bra. Men på ett annat sätt, när
            statistiken är dålig, är det fel på statistiken. Så kan man inte
            styra ett land, fru talman. Man måste vara konsekvent. Antingen
            tror man på statistik som är jämförbar med andra länder, eller
            också tror man inte på statistik som är jämförbar med andra länder.
          </note>
          <note>
            Denna regering har misslyckats kapitalt. Och priset betalar de
            unga i min valkrets där ungdomsarbetslösheten skenar.
          </note>
          <note>
            Jag skulle vilja veta en enda konkret sak som ministern tror
            kommer att leda till att fler unga kommer i jobb i Gävleborg.
          </note>
          <note>
            Anf. 110 KJELL JANSSON (M):
          </note>
          <note>
            Fru talman! Det behövs många reformer för att få snurr på arbetsmarknaden
            i Sverige. Det behövs lägre skatter, framför allt på kapital,
            så att det blir mer rörelse. Det behöver också frigöras mer kapital
            för investeringar i bolagen, även de små företagen.
          </note>
          <note>
            Exportföretagen är jag inte så orolig för eftersom de har så
            stora kassor. De har enorma intäkter år från år. De små företagen
            vill jag ska växa till medelstora företag. Då behövs det reformering.
            Det måste också bli undantag när det gäller anställda, så att
            man kan göra sig av med folk som inte fungerar. Om det i ett litet
            företag med tio anställda är två som inte fungerar är det 20 procent
            av arbetsstyrkan som är dysfunktionell. Då måste man få göra undantag
            och ta bort folk. Nu har det blivit lättare att förhandla med
            fackföreningarna. Men jag tycker ändå att detta är viktigt om
            man vill få företagen att växa.
          </note>
          <note>
            När det gäller en reformerad arbetsmarknad ska företagen inte
            vara springpojkar åt staten och hålla på med rehabilitering av
            anställd personal som har varit i fjällen och åkt skidor. Företagen
            ska jobba för att tjäna pengar, leverera in skatter och se till
            att man har kapital för att kunna nyanställa folk och framför
            allt för att skapa jobb. Jag tror att det finns förutsättningar
            för det. Jag är ändå en stor optimist, trots att jag är i opposition,
            och jag tror på Sverige. Jag älskar gamla Sverige.
          </note>
          <note>
            Stort tack för debatten!
          </note>
          <note>
            Anf. 111 Arbetsmarknadsminister EVA NORDMARK (S):
          </note>
          <note>
            Fru talman! Jag vill också tacka för debatten. Jag vill passa
            på att säga att jag under denna kväll har noterat att Moderaterna
            anklagar regeringen för att vara passiv inför en ökande arbetslöshet,
            och det stämmer ju inte.
          </note>
          <note>
            Med de historiska satsningar som vi gör på över 100 miljarder
            kronor i denna budget, som kommer att bidra till ungefär 75 000
            fler jobb, gör vi stor skillnad.
          </note>
          <note>
            Vi har också förstärkt a-kassan. Vi satsar på arbetsmarknadspolitik
            i hela landet. Och vi skapar utbildningsmöjligheter för just framtidens
            jobb så att vi också löser matchningen. Det kommer att vara ett
            fortsatt viktigt fokus framåt. Det är den politik som vi står
            för.
          </note>
          <note>
            Som Lars Beckman lyfter fram har Moderaterna i stället valt att
            föra en politik som handlar om att skära ned på a-kassan. Men
            jag måste säga att arbetsmarknaden inte förbättras genom att man
            skapar en sämre trygghet för löntagarna, eftersom det kommer att
            påverka den viktiga omställningsförmåga som vi behöver ha på svensk
            arbetsmarknad för att kunna vara konkurrenskraftiga. Att försämra
            den ekonomiska tryggheten får inte heller viruset att försvinna.
          </note>
          <note>
            Jag har gett en lång räcka av exempel på de åtgärder som regeringen
            vidtar. Jag vill också lägga till det viktiga lokala arbetet och
            den satsning som vi har gjort på Dua, Delegationen för unga och
            nyanlända till arbete. Detta är ett uppdrag som är förlängt till
            och med den 31 december 2021. Här har vi också gjort ett tillskott
            av ytterligare medel.
          </note>
          <note>
            Avslutningsvis: Det är en tuff tid nu. Men ljusare tider kommer.
            Jag tror, precis som Kjell Jansson, att framtiden är ljus. Våra
            erfarenheter från tidigare kriser visar just att unga ofta är
            bland dem som först drabbas men också är bland dem som ofta kommer
            tillbaka i jobb när utvecklingen vänder. Unga behövs på arbetsmarknaden.
            Och vi alla behövs.
          </note>
          <note>
            Interpellationsdebatten var härmed avslutad.
          </note>
          <note>
            § 21 Svar på interpellation 2020/21:478
          </note>
          <note>
            Förste vice talmannen meddelade att interpellation 2020/21:478
            av Amineh Kakabaveh (-) om åtgärder mot könsstympning i utrikespolitiken
            hade återtagits och därför inte skulle besvaras.
          </note>
          <note>
            § 22 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2020/21:104 Mer ändamålsenliga sammansättningsregler för mark-
            och miljödomstolarna
          </note>
          <note>
            2020/21:107 Fortsatt giltighet av lagen om tillfälliga smittskyddsåtgärder
            på serveringsställen
          </note>
          <note>
            Redogörelse
          </note>
          <note>
            2020/21:RR2 Riksrevisionens redogörelse om revisionsberättelsen
            över Sveriges riksbanks årsredovisning 2020
          </note>
          <note>
            § 23 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 5 mars
          </note>
          <note>
            2020/21:533 Kvinnorättsaktivisters situation och massavrättningarna
            i Iran
          </note>
          <note>
            av Amineh Kakabaveh (-)
          </note>
          <note>
            till utrikesminister Ann Linde (S)
          </note>
          <note>
            2020/21:534 Handeln med hästar
          </note>
          <note>
            av Sofia Westergren (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            den 8 mars
          </note>
          <note>
            2020/21:535 Återinförande av amorteringskraven
          </note>
          <note>
            av Ola Johansson (C)
          </note>
          <note>
            till statsrådet Åsa Lindhagen (MP)
          </note>
          <note>
            2020/21:536 Avtal för allhjulsdrivna lastbilar
          </note>
          <note>
            av Mikael Oscarsson (KD)
          </note>
          <note>
            till försvarsminister Peter Hultqvist (S)
          </note>
          <note>
            § 24 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 5 mars
          </note>
          <note>
            2020/21:2073 Hot och trakasserier på Sis-hem
          </note>
          <note>
            av Robert Hannah (L)
          </note>
          <note>
            till socialminister Lena Hallengren (S)
          </note>
          <note>
            2020/21:2074 Den svenska vaccinationsstrategin
          </note>
          <note>
            av Johan Hultberg (M)
          </note>
          <note>
            till socialminister Lena Hallengren (S)
          </note>
          <note>
            2020/21:2075 Skenäktenskap
          </note>
          <note>
            av Sara Gille (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:2076 Säkerheten för produkter relaterade till covid-19
          </note>
          <note>
            av Angelica Lundberg (SD)
          </note>
          <note>
            till statsrådet Lena Micko (S)
          </note>
          <note>
            2020/21:2077 Den syriska regimens tortyr
          </note>
          <note>
            av Sara Gille (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2078 Storbankernas roll i Amazonas avskogning
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2079 Upphandling av vacciner utanför EU
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2020/21:2080 Narkotikakonsumtionen i välbärgade områden
          </note>
          <note>
            av Camilla Brodin (KD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:2081 Energimarknadsinspektionens sekretessprövning av
            handlingar
          </note>
          <note>
            av Mikael Larsson (C)
          </note>
          <note>
            till statsrådet Anders Ygeman (S)
          </note>
          <note>
            2020/21:2082 Åtgärder för att bekämpa våldtäkter
          </note>
          <note>
            av Ellen Juntti (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:2083 Ett konstmuseum i Uppsala slott och Statens fastighetsverk
          </note>
          <note>
            av Marta Obminska (M)
          </note>
          <note>
            till statsrådet Lena Micko (S)
          </note>
          <note>
            den 8 mars
          </note>
          <note>
            2020/21:2084 Relationerna till Israel
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2085 Statsbidrag till uttalat kommunistiska organisationer
          </note>
          <note>
            av Jonas Andersson i Linghem (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:2086 Optikers möjlighet att korta vårdköerna
          </note>
          <note>
            av Pia Steensland (KD)
          </note>
          <note>
            till socialminister Lena Hallengren (S)
          </note>
          <note>
            2020/21:2087 Attacken i Vetlanda
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:2088 Utredningen om informationsplikten
          </note>
          <note>
            av Sofia Nilsson (C)
          </note>
          <note>
            till socialminister Lena Hallengren (S)
          </note>
          <note>
            2020/21:2089 Möte med techjättarna
          </note>
          <note>
            av Josef Fransson (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2090 Folkhälsomyndighetens återrapportering av regeringsuppdrag
            att utreda behov av en nationell stödlinje
          </note>
          <note>
            av Clara Aranda (SD)
          </note>
          <note>
            till socialminister Lena Hallengren (S)
          </note>
          <note>
            2020/21:2091 Problem med framtidsfullmakter
          </note>
          <note>
            av Magnus Stuart (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:2092 Smuggelhundar
          </note>
          <note>
            av Magdalena Schröder (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:2093 Informationsplikten för hivpositiva
          </note>
          <note>
            av John Weinerhall (M)
          </note>
          <note>
            till socialminister Lena Hallengren (S)
          </note>
          <note>
            2020/21:2094 Anläggningar för nykterhetskontroll
          </note>
          <note>
            av Sofia Westergren (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:2095 Utvecklingen i Hongkong
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:2096 Gränskontroller mellan Danmark och Sverige
          </note>
          <note>
            av Kjell-Arne Ottosson (KD)
          </note>
          <note>
            till statsrådet Anna Hallberg (S)
          </note>
          <note>
            2020/21:2097 Skavsta flygplats
          </note>
          <note>
            av Pia Steensland (KD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:2098 Överbelastningsattacker mot Region Gotland
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            § 25 Kammaren åtskildes kl. 21.15.
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 12 anf.
            37 (delvis),
          </note>
          <note>
            av förste vice talmannen därefter till ajourneringen kl. 15.59,
          </note>
          <note>
            av andre vice talmannen därefter till och med § 19 anf. 89 (delvis)
            och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Utökning av antalet suppleanter
          </note>
          <note>
            § 2 Val av extra suppleant
          </note>
          <note>
            § 3 Meddelande om frågestund
          </note>
          <note>
            § 4 Anmälan om subsidiaritetsprövning
          </note>
          <note>
            § 5 Anmälan om fördröjda svar på interpellationer
          </note>
          <note>
            § 6 Anmälan om faktapromemoria
          </note>
          <note>
            § 7 Ärende för hänvisning till utskott
          </note>
          <note>
            § 8 Ärenden för bordläggning
          </note>
          <note>
            § 9 Svar på interpellation 2020/21:471 om mänskliga rättigheter
            i Kurdistan
          </note>
          <note>
            Anf. 1 Utrikesminister ANN LINDE (S)
          </note>
          <note>
            Anf. 2 AMINEH KAKABAVEH (-)
          </note>
          <note>
            Anf. 3 Utrikesminister ANN LINDE (S)
          </note>
          <note>
            Anf. 4 AMINEH KAKABAVEH (-)
          </note>
          <note>
            Anf. 5 ANDRE VICE TALMANNEN
          </note>
          <note>
            Anf. 6 Utrikesminister ANN LINDE (S)
          </note>
          <note>
            Anf. 7 AMINEH KAKABAVEH (-)
          </note>
          <note>
            Anf. 8 Utrikesminister ANN LINDE (S)
          </note>
          <note>
            § 10 Svar på interpellation 2020/21:496 om fallet Michael Rawlinson
          </note>
          <note>
            Anf. 9 Utrikesminister ANN LINDE (S)
          </note>
          <note>
            Anf. 10 PÅL JONSON (M)
          </note>
          <note>
            Anf. 11 Utrikesminister ANN LINDE (S)
          </note>
          <note>
            Anf. 12 PÅL JONSON (M)
          </note>
          <note>
            Anf. 13 Utrikesminister ANN LINDE (S)
          </note>
          <note>
            Anf. 14 PÅL JONSON (M)
          </note>
          <note>
            Anf. 15 Utrikesminister ANN LINDE (S)
          </note>
          <note>
            § 11 Svar på interpellation 2020/21:448 om underhållet av våra
            vägar
          </note>
          <note>
            Anf. 16 Infrastrukturminister TOMAS ENEROTH (S)
          </note>
          <note>
            Anf. 17 SOFIA WESTERGREN (M)
          </note>
          <note>
            Anf. 18 LARS BECKMAN (M)
          </note>
          <note>
            Anf. 19 THOMAS MORELL (SD)
          </note>
          <note>
            Anf. 20 Infrastrukturminister TOMAS ENEROTH (S)
          </note>
          <note>
            Anf. 21 SOFIA WESTERGREN (M)
          </note>
          <note>
            Anf. 22 LARS BECKMAN (M)
          </note>
          <note>
            Anf. 23 THOMAS MORELL (SD)
          </note>
          <note>
            Anf. 24 Infrastrukturminister TOMAS ENEROTH (S)
          </note>
          <note>
            Anf. 25 SOFIA WESTERGREN (M)
          </note>
          <note>
            Anf. 26 Infrastrukturminister TOMAS ENEROTH (S)
          </note>
          <note>
            § 12 Svar på interpellation 2020/21:480 om svår halka på landets
            vägar
          </note>
          <note>
            Anf. 27 Infrastrukturminister TOMAS ENEROTH (S)
          </note>
          <note>
            Anf. 28 THOMAS MORELL (SD)
          </note>
          <note>
            Anf. 29 LARS BECKMAN (M)
          </note>
          <note>
            Anf. 30 SOFIA WESTERGREN (M)
          </note>
          <note>
            Anf. 31 Infrastrukturminister TOMAS ENEROTH (S)
          </note>
          <note>
            Anf. 32 THOMAS MORELL (SD)
          </note>
          <note>
            Anf. 33 LARS BECKMAN (M)
          </note>
          <note>
            Anf. 34 SOFIA WESTERGREN (M)
          </note>
          <note>
            Anf. 35 Infrastrukturminister TOMAS ENEROTH (S)
          </note>
          <note>
            Anf. 36 THOMAS MORELL (SD)
          </note>
          <note>
            Anf. 37 Infrastrukturminister TOMAS ENEROTH (S)
          </note>
          <note>
            § 13 Svar på interpellation 2020/21:505 om sänkta banavgifter
            för järnvägen
          </note>
          <note>
            Anf. 38 Infrastrukturminister TOMAS ENEROTH (S)
          </note>
          <note>
            Anf. 39 JENS HOLM (V)
          </note>
          <note>
            Anf. 40 Infrastrukturminister TOMAS ENEROTH (S)
          </note>
          <note>
            Anf. 41 JENS HOLM (V)
          </note>
          <note>
            Anf. 42 Infrastrukturminister TOMAS ENEROTH (S)
          </note>
          <note>
            Anf. 43 JENS HOLM (V)
          </note>
          <note>
            Anf. 44 Infrastrukturminister TOMAS ENEROTH (S)
          </note>
          <note>
            § 14 Svar på interpellation 2020/21:482 om åtgärder mot närgångna
            vargar
          </note>
          <note>
            Anf. 45 Statsrådet JENNIE NILSSON (S)
          </note>
          <note>
            Anf. 46 LARS BECKMAN (M)
          </note>
          <note>
            Anf. 47 JOHN WIDEGREN (M)
          </note>
          <note>
            Anf. 48 Statsrådet JENNIE NILSSON (S)
          </note>
          <note>
            Anf. 49 LARS BECKMAN (M)
          </note>
          <note>
            Anf. 50 JOHN WIDEGREN (M)
          </note>
          <note>
            Anf. 51 Statsrådet JENNIE NILSSON (S)
          </note>
          <note>
            Anf. 52 LARS BECKMAN (M)
          </note>
          <note>
            Anf. 53 Statsrådet JENNIE NILSSON (S)
          </note>
          <note>
            § 15 Svar på interpellation 2020/21:487 om forskningsfinansiering
            under covid-19
          </note>
          <note>
            Anf. 54 Statsrådet MATILDA ERNKRANS (S)
          </note>
          <note>
            (forts.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 15 (forts.) Svar på interpellation 2020/21:487 om forskningsfinansiering
            under covid-19
          </note>
          <note>
            Anf. 55 HANS ROTHENBERG (M)
          </note>
          <note>
            Anf. 56 Statsrådet MATILDA ERNKRANS (S)
          </note>
          <note>
            Anf. 57 HANS ROTHENBERG (M)
          </note>
          <note>
            Anf. 58 Statsrådet MATILDA ERNKRANS (S)
          </note>
          <note>
            Anf. 59 HANS ROTHENBERG (M)
          </note>
          <note>
            Anf. 60 Statsrådet MATILDA ERNKRANS (S)
          </note>
          <note>
            § 16 Svar på interpellation 2020/21:483 om handeln mellan Sverige
            och Storbritannien
          </note>
          <note>
            Anf. 61 Statsrådet ANNA HALLBERG (S)
          </note>
          <note>
            Anf. 62 HANS ROTHENBERG (M)
          </note>
          <note>
            Anf. 63 Statsrådet ANNA HALLBERG (S)
          </note>
          <note>
            Anf. 64 HANS ROTHENBERG (M)
          </note>
          <note>
            Anf. 65 Statsrådet ANNA HALLBERG (S)
          </note>
          <note>
            Anf. 66 HANS ROTHENBERG (M)
          </note>
          <note>
            Anf. 67 Statsrådet ANNA HALLBERG (S)
          </note>
          <note>
            § 17 Svar på interpellation 2020/21:310 om åtgärder för arbetsmiljön
            inom vård- och omsorgssektorn
          </note>
          <note>
            Anf. 68 Arbetsmarknadsminister EVA NORDMARK (S)
          </note>
          <note>
            Anf. 69 SAILA QUICKLUND (M)
          </note>
          <note>
            Anf. 70 Arbetsmarknadsminister EVA NORDMARK (S)
          </note>
          <note>
            Anf. 71 SAILA QUICKLUND (M)
          </note>
          <note>
            Anf. 72 Arbetsmarknadsminister EVA NORDMARK (S)
          </note>
          <note>
            Anf. 73 SAILA QUICKLUND (M)
          </note>
          <note>
            Anf. 74 Arbetsmarknadsminister EVA NORDMARK (S)
          </note>
          <note>
            § 18 Svar på interpellation 2020/21:319 om antalet arbetslösa
            i Sverige
          </note>
          <note>
            Anf. 75 Arbetsmarknadsminister EVA NORDMARK (S)
          </note>
          <note>
            Anf. 76 MATTIAS KARLSSON i Luleå (M)
          </note>
          <note>
            Anf. 77 Arbetsmarknadsminister EVA NORDMARK (S)
          </note>
          <note>
            Anf. 78 MATTIAS KARLSSON i Luleå (M)
          </note>
          <note>
            Anf. 79 Arbetsmarknadsminister EVA NORDMARK (S)
          </note>
          <note>
            Anf. 80 MATTIAS KARLSSON i Luleå (M)
          </note>
          <note>
            Anf. 81 Arbetsmarknadsminister EVA NORDMARK (S)
          </note>
          <note>
            § 19 Svar på interpellationerna 2020/21:312, 315, 316 och 317
            om arbetslösheten i Sverige i förhållande till övriga EU
          </note>
          <note>
            Anf. 82 Arbetsmarknadsminister EVA NORDMARK (S)
          </note>
          <note>
            Anf. 83 MATS GREEN (M)
          </note>
          <note>
            Anf. 84 JAN ERICSON (M)
          </note>
          <note>
            Anf. 85 EDWARD RIEDL (M)
          </note>
          <note>
            Anf. 86 SOFIA WESTERGREN (M)
          </note>
          <note>
            Anf. 87 Arbetsmarknadsminister EVA NORDMARK (S)
          </note>
          <note>
            Anf. 88 MATS GREEN (M)
          </note>
          <note>
            Anf. 89 JAN ERICSON (M)
          </note>
          <note>
            Anf. 90 EDWARD RIEDL (M)
          </note>
          <note>
            Anf. 91 SOFIA WESTERGREN (M)
          </note>
          <note>
            Anf. 92 Arbetsmarknadsminister EVA NORDMARK (S)
          </note>
          <note>
            Anf. 93 MATS GREEN (M)
          </note>
          <note>
            Anf. 94 JAN ERICSON (M)
          </note>
          <note>
            Anf. 95 EDWARD RIEDL (M)
          </note>
          <note>
            Anf. 96 SOFIA WESTERGREN (M)
          </note>
          <note>
            Anf. 97 Arbetsmarknadsminister EVA NORDMARK (S)
          </note>
          <note>
            § 20 Svar på interpellationerna 2020/21:338 och 413 om arbetslösheten
          </note>
          <note>
            Anf. 98 Arbetsmarknadsminister EVA NORDMARK (S)
          </note>
          <note>
            Anf. 99 LARS BECKMAN (M)
          </note>
          <note>
            Anf. 100 KJELL JANSSON (M)
          </note>
          <note>
            Anf. 101 JAN ERICSON (M)
          </note>
          <note>
            Anf. 102 SOFIA WESTERGREN (M)
          </note>
          <note>
            Anf. 103 Arbetsmarknadsminister EVA NORDMARK (S)
          </note>
          <note>
            Anf. 104 LARS BECKMAN (M)
          </note>
          <note>
            Anf. 105 KJELL JANSSON (M)
          </note>
          <note>
            Anf. 106 JAN ERICSON (M)
          </note>
          <note>
            Anf. 107 SOFIA WESTERGREN (M)
          </note>
          <note>
            Anf. 108 Arbetsmarknadsminister EVA NORDMARK (S)
          </note>
          <note>
            Anf. 109 LARS BECKMAN (M)
          </note>
          <note>
            Anf. 110 KJELL JANSSON (M)
          </note>
          <note>
            Anf. 111 Arbetsmarknadsminister EVA NORDMARK (S)
          </note>
          <note>
            § 21 Svar på interpellation 2020/21:478
          </note>
          <note>
            § 22 Bordläggning
          </note>
          <note>
            § 23 Anmälan om interpellationer
          </note>
          <note>
            § 24 Anmälan om frågor för skriftliga svar
          </note>
          <note>
            § 25 Kammaren åtskildes kl. 21.15.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
