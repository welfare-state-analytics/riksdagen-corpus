<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--33</head>
          <docDate when="2020-11-11 00:00:00">2020-11-11 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 21 oktober justerades.
          </note>
          <note>
            § 2 Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            skrivel ­ se kommit in:
          </note>
          <note>
            Sammansatt utrikes- och försvarsutskott
          </note>
          <note>
            1 bil.
          </note>
          <note>
            Utrikesutskottet och försvarsutskottet har jämlikt 7 kap. 7 §
            riksdagsordningen i separata beslut den 3 november 2020 och den
            22 oktober 2020 samt den 3 november 2020 kommit överens om att
            genom deputerade i ett sammansatt utskott gemensamt bereda proposition
            2020/21:21 Fortsatt svenskt deltagande i den militära utbildningsinsats
            en i Irak samt motioner, proposition 2020/21:22 Fortsatt svenskt
            deltagande i Natos utbildnings- och rådgivningsinsats Resolute
            Support Mission i Afghanistan samt motioner, proposition 2020/21
            : 32 Svenskt deltagande i Förenta nationernas stabiliseringsinsats
            i Mali samt motioner och proposition 2020/21 : 30 Totalförsvaret
            2021–2025 i den del som avser avsnitt 5 Säkerhetspolitik samt
            motioner.
          </note>
          <note>
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns sammansatta utrikes- och
            försvarsutskottet (UFöU), har vid konstituerande sammanträde den
            10 november 2020 utsett följande presidium:
          </note>
          <note>
            Hans Wallmark (M), ordförande
          </note>
          <note>
            Niklas Karlsson (S), vice ordförande
          </note>
          <note>
            Stockholm den 10 november 2020
          </note>
          <note>
            Martin Brothén
          </note>
          <note>
            Kanslichef utrikesutskottet
          </note>
          <note>
            Lars Franzén
          </note>
          <note>
            Kanslichef försvarsutskottet
          </note>
          <note>
            Bilagan hade följande lydelse:
          </note>
          <note>
            Sammansatta utrikes- och försvarsutskottet
          </note>
          <note>
            Sammansättning 20 20 -11- 10– 20 20 -12- 15
          </note>
          <note>
            Deputerade Suppleanter
          </note>
          <note>
            1. Kenneth G Forslund (S) 1. Olle Thorell (S)
          </note>
          <note>
            2. Pål Jonson (M) 2. Jörgen Berglund (M)
          </note>
          <note>
            3. Niklas Karlsson (S) 3. Kalle Olsson (S)
          </note>
          <note>
            4. Hans Wallmark (M) 4. Margareta Cederfelt (M)
          </note>
          <note>
            5. Björn Söder (SD) 5. Sara Gille (SD)
          </note>
          <note>
            6. Annika Strandhäll (S) 6. Sara Heikkinen Breitholtz (S)
          </note>
          <note>
            7. Kerstin Lundgren (C) 7. Daniel Bäckström (C)
          </note>
          <note>
            8. Håkan Svenneling (V) 8. Yasmine Posio (V)
          </note>
          <note>
            9. Jan R Andersson (M) 9. Alexandra Anstrell (M)
          </note>
          <note>
            10. Roger Richthoff (SD) 10. Caroline Nordengrip (SD)
          </note>
          <note>
            11. Paula Holmqvist (S) 11. Alexandra Völker (S)
          </note>
          <note>
            12. Lars Adaktusson (KD) 12. Mikael Oscarsson (KD)
          </note>
          <note>
            13. Mattias Ottosson (S) 13. Diana Laitinen Carlsson (S)
          </note>
          <note>
            14. Joar Forssell (L) 14. Allan Widman (L)
          </note>
          <note>
            15. Markus Wiechel (SD) 15. Lars Andersson (SD)
          </note>
          <note>
            16. Janine Alm Ericson (MP) 16. Elisabeth Falkhaven (MP)
          </note>
          <note>
            17. Hans Rothenberg (M) 17. Magdalena Schröder (M)
          </note>
          <note>
            18. ClasGöran Carlsson (S)
          </note>
          <note>
            19. Jamal El-Haj (S)
          </note>
          <note>
            20. Heléne Björklund (S)
          </note>
          <note>
            21. Hanna Gunnarsson (V)
          </note>
          <note>
            22. Lotta Johnsson Fornarve (V)
          </note>
          <note>
            Skrivelsen lades till handlingarna.
          </note>
          <note>
            § 3 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2020/21: 112
          </note>
          <note>
            Till riksdagen
          </note>
          <note>
            Interpellation 2020/21:112 Exporten av elbilar till Norge
          </note>
          <note>
            av Edward Riedl (M)
          </note>
          <note>
            Frågan kommer att besvaras fredagen den 4 december 2020. Statsrådet
            har inte möjlighet att besvara interpellationen inom anvisad tid
            på grund av redan inbokade engagemang.
          </note>
          <note>
            Stockholm den 9 november 2020
          </note>
          <note>
            Miljödepartementet
          </note>
          <note>
            Isabella Lövin (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            § 4 Anmälan om granskningsrapport
          </note>
          <note>
            Förste vice talmannen anmälde att följande granskningsrapport
            hade kommit in från Riksrevisionen och överlämnats till justitieutskottet
            :
          </note>
          <note>
            RiR 2020:20 Rätt insats på rätt plats – polisens arbete i utsatta
            områden
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2020/21:48 till socialutskottet
          </note>
          <note>
            Redogörelse
          </note>
          <note>
            2020/21:JO1 till konstitutionsutskottet
          </note>
          <note>
            Motioner
          </note>
          <note>
            2020/21:3756 och 3760 till skatteutskottet
          </note>
          <note>
            2020/21:3766 till socialutskottet
          </note>
          <note>
            2020/21:3758 till civilutskottet
          </note>
          <note>
            2020/21:3757 och 3759 till finansutskottet
          </note>
          <note>
            EU-dokument
          </note>
          <note>
            COM(2020) 673 till skatteutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 25 januari 2021 .
          </note>
          <note>
            § 6 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Civilutskottets betänkanden
          </note>
          <note>
            2020/21:CU2 Riksrevisionens rapport om konsumentskydd vid köp
            av nyproducerade bostadsrätter
          </note>
          <note>
            2020/21:CU3 Ett ändamålsenligt minoritetsskydd i aktiebolag och
            ekonomiska föreningar
          </note>
          <note>
            Utbildningsutskottets betänkande
          </note>
          <note>
            2020/21:UbU5 Fortsatt giltighet av lagen om vissa register för
            forskning om vad arv och miljö betyder för människors hälsa
          </note>
          <note>
            § 7 Behandlingen av riksdagens skrivelser
          </note>
          <note>
            Konstitutionsutskottets betänkande 2020/21:KU2
          </note>
          <note>
            Behandlingen av riksdagens skrivelser (skr. 2019/20:75 och redog.
            2019/20:RS4)
          </note>
          <note>
            föredrogs.
          </note>
          <note type="speaker">
            Anf. 1 HANS EKSTRÖM (S):
          </note>
          <note>
            Fru talman! Det parlamentariska läget innebär en rad utmaningar
            för ansvarsfördelningen mellan riksdag och regering: Å ena sidan
            vad gäller riksdagens uppgift att stifta lagar, besluta om skatter
            till staten och bestämma hur statens medel ska användas, i enlighet
            med regeringsformen 1 kap. 4 §. Å andra sidan vad gäller regeringens
            uppgift att styra riket, ständigt ansvarig inför riksdagen, i
            enlighet med regeringsformen 1 kap. 6 §. Och till syvende och
            sist vårt gemensamma ansvar att värna och ta hand om vårt land
            Sverige med allt vad det innebär.
          </note>
          <note>
            Detta ställer krav på samvaron och relationen mellan riksdag
            och reger ­ ing för att tillförsäkra respekt för regeringsformens
            bestämmelser och ett fungerande styresskick. Och det är just vad
            detta ärende till stor del handlar om.
          </note>
          <note>
            I regeringens skrivelse 75 redogör regeringen för vilka åtgärder
            den vidtagit med anledning av de tillkännagivanden som riksdagen
            har beslutat om. I vårt betänkande, KU2, behandlar vi hur riksdagen
            ser på just reger ­ ingens hantering av våra tillkännagivanden.
          </note>
          <note>
            Kortfattat: Detta dokument handlar om huruvida riksdagen är nöjd
            eller ej med vad regeringen gjort för att följa våra beslut här
            i kammaren.
          </note>
          <note>
            Fru talman! Också i år vill vi i konstitutionsutskottet upprepa
            vad vi har konstaterat tidigare, nämligen att regeringens redogörelse
            under flera år har förbättrats och ger en formellt korrekt bild
            av riksdagens skrivelser till regeringen. Vi ser självklart positivt
            på denna utveckling.
          </note>
          <note>
            När det gäller behandlingen av riksdagsskrivelser inom KU:s område
            redovisas 13 tillkännagivanden som slutbehandlade. Ett av dem,
            tillkännagivandet om försöksverksamhet med samdistribution av
            tidningar och post, har utskottet diskuterat lite närmare.
          </note>
          <note>
            Regeringen redovisade tillkännagivandet som slutbehandlat i budgetpropositionen
            för 2020. Där framhölls varför det inte finns möjlighet att använda
            rollen som ägare i Postnord på det sätt som efterfrågats.
          </note>
          <note>
            Regeringen har riksdagens uppdrag att aktivt förvalta statens
            ägande i bolag så att den långsiktiga värdeutvecklingen blir den
            bästa möjliga och, i förekommande fall, att de särskilt beslutade
            samhällsuppdragen utförs väl. Regeringen anser att det är av största
            vikt att bolag med statligt ägande förvaltas på ett aktivt och
            professionellt sätt med värdeskapande som övergripande mål. Detta
            innebär att bolagen ska agera långsiktigt, effektivt och lönsamt
            samt ges förmåga att utvecklas.
          </note>
          <note>
            Postnord ägs gemensamt av den svenska och den danska staten.
            Postnord har inget av riksdagen särskilt beslutat samhällsuppdrag.
            Däremot anger Postnords bolagsordning att föremålet för bolagets
            verksamhet ska vara att direkt eller genom dotterbolag tillhandahålla
            rikstäckande postverksamhet i Sverige och Danmark.
          </note>
          <note>
            Post- och telestyrelsen har genom utfärdande av tillståndsvillkor
            för Postnord utsett bolaget att tillhandahålla den samhällsomfattande
            posttjänsten i Sverige.
          </note>
          <note>
            Fru talman! Bolag med statligt ägande utgör privaträttsliga subjekt
            och lyder som utgångspunkt under samma lagar och regler som privatägda
            aktiebolag. Det är därmed styrelsen och ledningen för Postnord
            som inom ramen för bolagets uppdrag samt tillämpliga lagar, regler
            och tillståndsvillkor ansvarar för och sköter bolagets operativa
            verksamhet, vilket bland annat inkluderar eventuella beslut om
            samarbeten och försöksverksamhet.
          </note>
          <note>
            Utskottet anser att tillkännagivandet kan anses som slutbehandlat,
            även om det enligt utskottets mening inte kan ses som tillgodosett
            då inte ny försöksverksamhet med samdistribution på det sätt som
            angavs i tillkänna ­ givandet har inletts. Detta hade alltså inte
            varit möjligt eftersom det ju är styrelsen och ledningen för Postnord
            som inom ramen för bolagets upp ­ drag samt tillämpliga lagar,
            regler och tillståndsvillkor ansvarar för och sköter bolagets
            operativa verksamhet.
          </note>
          <note>
            Fru talman, ärade ledamöter och åhörare! I yttranden från övriga
            utskott framhålls ett antal synpunkter på regeringens hantering
            av riksdagens skrivelser. Ett flertal av utskotten uppmärksammar
            vikten av att regeringen undviker onödig tidsåtgång i sin behandling
            av tillkännagivanden. KU vill i detta sammanhang framhålla vikten
            av att regeringen behandlar riksdagens skrivelser skyndsamt och
            gör ansträngningar för att undvika onödig tidsåtgång när det gäller
            att behandla riksdagens tillkännagivanden. Men huruvida den redovisade
            tidsåtgången är rimlig bör bedömas med hänsyn till tillkännagivandets
            innehåll och de beredningsåtgärder som behöver vidtas.
          </note>
          <note>
            Fru talman! Låt mig också passa på att säga att vi i KU konstaterar
            att övriga utskott i sina yttranden i vissa fall har gjort en
            annan bedömning än regeringen av huruvida ett tillkännagivande
            är slutbehandlat eller inte. KU gör inte någon egen bedömning
            av de aktuella fallen utan hänvisar till vad som anförts av respektive
            utskott i deras yttranden.
          </note>
          <note>
            Jag vill yrka bifall till förslaget i KU:s betänkande 2 Behandlingen
            av riksdagens skrivelser .
          </note>
          <note type="speaker">
            Anf. 2 IDA DROUGGE (M):
          </note>
          <note>
            Fru talman! Precis som föregående talare var inne på rör denna
            debatt det som brukar kallas skrivelse 75. Det är regeringens
            årliga rapport till riksdagen om hur man har behandlat skrivelser
            från riksdagen. Dessa skrivelser kan röra budgetbeslut, och denna
            typ av skrivelser brukar reger ­ ing ­ en behandla under det innevarande
            riksdagsåret. Det som uppmärksammas lite mer i vårt betänkande
            och i denna debatt är framför allt tillkännagivanden, som givetvis
            kan ta lite längre tid för regeringen att verkställa.
          </note>
          <note>
            Huruvida skrivelser är slutbehandlade och tillgodosedda och vilka
            som återstår är det centrala i betänkandet.
          </note>
          <note>
            Det är redovisningen för 2018–2019 som vi nu diskuterar. Vanligtvis
            brukar denna behandling och debatt ske på våren, varför det kan
            tänkas och tyckas vara lite sent att göra det så här på hösten
            och att inte heller ta in innevarande års budgetproposition när
            vi bedömer om något är slutbehandlat eller inte. Anledningen till
            detta är den pandemi som bröt ut i våras och som gjorde att andra
            ärenden behövde prioriteras. Därför har vi debatten nu och ska
            i dag lägga ärendet till handlingarna.
          </note>
          <note>
            Ett tillkännagivande är som bekant ett beslut om en beställning
            från riksdagen till regeringen, exempelvis att regeringen ska
            utreda något och återkomma med ett lagförslag. Detta är ett resultat
            av den funktionsfördelning som finns mellan riksdag och regering
            och även ett resultat av parlamentarismens principer. Med funktionsfördelning
            menas att det sedan ett par hundra år tillbaka finns en arbetsfördelning
            mellan riksdag och reger ­ ing som utgår från att det ytterst
            är regeringen som har resurser att utreda lagförslag och som styr
            utredningsväsendet medan det är riksdagens uppgift att granska
            lagförslag och besluta om dem och budget.
          </note>
          <note>
            Parlamentarismen i Sverige är utformad så att regeringen måste
            tolereras av riksdagen för att få sitta kvar. Mot bakgrund av
            det blir det självfallet viktigt för riksdagen att visa för regeringen
            vilka politiska förslag det finns stöd för i riksdagen.
          </note>
          <note>
            Tillkännagivandens rättsliga ställning regleras varken i grundlag
            eller riksdagsordning, men de omfattas av rättsliga normer som
            är fasta och konstitutionell praxis, inte minst utvecklad av konstitutionsutskottet
            sedan lång tid tillbaka.
          </note>
          <note>
            Jag ska säga något om denna praxis huvudingredienser. Utgångspunkten
            är att regeringen ska tillgodose riksdagens tillkännagivanden.
            Beredningsåtgärder med anledning av ett tillkännagivande ska inledas
            så snart som möjligt. Regeringen måste inte tillgodose ett tillkännagivande
            och ska då meddela riksdagen detta och varför. Då har riksdagen
            möjlighet att överväga hur man i stället vill gå till väga – om
            man själv vill lägga fram ett lagförslag trots begränsade utredningsresurser
            eller ytterst, om man inte längre tolererar regeringen, väcka
            diverse misstroenden.
          </note>
          <note>
            Inte annat än i undantagsfall bör det ta längre än två tre år
            att slutbehandla ett tillkännagivande. Hur lång tid som är skäligt
            beror, precis som föregående talare var inne på, hur komplicerat
            ärendet är i sak. Det ska tilläggas att det är viktigt att regeringen
            vidtar beredningsåtgärder i de komplicerade fallen för att visa
            att man driver frågan framåt.
          </note>
          <note>
            Ett ärende kan vara slutbehandlat men inte tillgodosett. Detta
            kan ha flera olika anledningar. När något har utretts kan man
            komma fram till att detta inte bör genomföras. Det kan det finnas
            konsensus kring det; det behöver inte bara vara regeringen som
            anser det. Det kan också vara olämp ­ ligt på olika sätt. Man
            kan också vara oense om vad riksdagen de facto har beställt.
          </note>
          <note>
            Apropå Postnord kan man också vara oense om hur man som ägare
            kan och bör styra ett statligt bolag. Det handlar inte enbart
            om vad som är lagligt möjligt utan också om vad som är lämpligt.
            I det ärendet har vi landat i att det får anses slutbehandlat
            vid det här laget. Konstitutionsutskottet har tidigare bett regeringen
            återkomma, så detta har dragits ett tag. Man får i sådana fall
            återkomma i sak till hur man annars kan uppnå syftet med det tillkännagivandet.
          </note>
          <note>
            Låt mig också säga att samtliga utskott i årets yttranden påpekar
            vikten av att regeringen undviker onödig tidsåtgång när det gäller
            att behandla tillkännagivanden.
          </note>
          <note>
            I vårt betänkande redovisas att av totalt 566 riksdagsskrivelser
            är hela 276 inte slutbehandlade. Från 2014 och framåt är det 243.
            Om vi från dessa tar bort de skrivelser som är två tre år gamla
            och tittar längre bak i tiden är det ändå 120 kvar. Det är alltså
            många tillkännagivanden och uppdrag som är äldre och inte slutbehandlade.
            Det kan i tabell 2 i betänkandet noteras att 33 tillkännagivanden
            från tidigare än 2014 inte är slutbehandlade. Det äldsta är från
            1999.
          </note>
          <note>
            Detta betyder att det i år är 49 procent av skrivelserna som
            inte är slutbehandlade. Det ska jämföras med att snittet för hela
            perioden från 90-talet fram till i dag är 36 procent.
          </note>
          <note>
            Det redovisas också i betänkandet att det tar längre tid för
            regeringen att slutbehandla ärenden, oavsett om man mäter median-
            eller medeltid.
          </note>
          <note>
            Med det yrkar jag bifall till att riksdagen lägger ärendet till
            handlingarna.
          </note>
          <note type="speaker">
            Anf. 3 MIKAEL STRANDMAN (SD):
          </note>
          <note>
            Fru talman! Alltsedan tidigt 60-tal har regeringen i en skrivelse
            lämnat en redogörelse till riksdagen för vilka åtgärder man har
            vidtagit med anledning av olika beslut som riksdagen fattat. Konstitutionsutskottet
            brukar härvidlag be övriga utskott att yttra sig över innehållet.
            Sedan 90-talet lämnar även riksdagsstyrelsen en redogörelse för
            de skrivelser de haft att hantera. Då utskottet inte har något
            att invända mot vad riksdagsstyrelsen anfört kommer jag i detta
            anförande i huvudsak att beröra regeringens skrivelser.
          </note>
          <note>
            Ett enigt konstitutionsutskott kan konstatera att regeringens
            redogörelse för behandlingen av riksdagens skrivelser under flera
            år har förbättrats och därmed kan anses ge en korrekt bild av
            behandlingen av de skrivelser som riksdagen har skickat till regeringen.
            Utskottet förutsätter nu att regeringen fortsätter med detta och
            inte tummar på kvaliteten i kommande redogörelser.
          </note>
          <note>
            I sammanhanget finns det skäl att påminna om den konstitutionella
            praxis som har vuxit fram i fråga om tillkännagivanden. Utgångspunkten
            är givetvis att regeringen tillgodoser ett tillkännagivande. Ett
            tillkännagivande är emellertid inte rättsligt bindande. Om regeringen
            inte delar riksdagens mening i en fråga och därför inte har för
            avsikt att tillgodose riksdagens önskemål bör den därför underrätta
            riksdagen om detta inom den eventuella tidsgräns som angetts i
            tillkännagivandet. Även skälen till att regeringen inte har tillgodosett
            tillkännagivandet bör redovisas.
          </note>
          <note>
            För det fall att regeringen, men inte berört utskott och riksdagen,
            menar att ett tillkännagivande är slutbehandlat ska regeringen
            återkomma till riksdagen med redovisning av ytterligare åtgärder
            eller meddela att reger ­ ingen vidhåller sin uppfattning att
            tillkännagivandet är slutbehandlat.
          </note>
          <note>
            Om regeringen underlåter eller slarvar med att iaktta dessa åtgärder
            försvåras riksdagens möjligheter till kontroll och uppföljning
            av regeringens arbete, något som i förlängningen leder till men
            för demokratin.
          </note>
          <note>
            Fru talman! Under årets behandling har framhållits ett antal
            övergrip ­ ande synpunkter som det kan finnas skäl att beröra
            helt kort.
          </note>
          <note>
            Ett flertal av utskotten uppmärksammar vikten av att regeringen
            und ­ viker onödig tidsåtgång i sin behandling av tillkännagivanden.
            Konstitu ­ tionsutskottet vill i detta sammanhang framhålla vikten
            av att regeringen behandlar riksdagens skrivelser skyndsamt och
            gör ansträngningar för att undvika onödig tidsåtgång när det gäller
            att behandla riksdagens tillkänna ­ givanden. Huruvida den redovisade
            tidsåtgången är rimlig bör bedömas med hänsyn till tillkännagivandets
            innehåll och de beredningsåtgärder som behöver vidtas.
          </note>
          <note>
            Vidare konstateras att utskotten i sina yttranden i vissa fall
            har gjort en annan bedömning än regeringen av huruvida ett tillkännagivande
            är slutbehandlat eller inte. Konstitutionsutskottet gör inte någon
            egen bedömning av de aktuella fallen utan hänvisar till vad som
            anförts av respektive utskott i deras yttranden. Som sagt ska
            regeringen i de fall ett utskott i ett yttrande har anfört att
            ett tillkännagivande inte är slutbehandlat återkomma till riksdagen
            med sin redovisning och bedömning.
          </note>
          <note>
            Utskottet föreslår med detta att riksdagen lägger skrivelsen
            till handlingarna.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 20 .)
          </note>
          <note>
            § 8 Förskottsbetalning i vissa ärenden om utlämnande av allmän
            handling
          </note>
          <note>
            Konstitutionsutskottets betänkande 2020/21:KU6
          </note>
          <note>
            Förskottsbetalning i vissa ärenden om utlämnande av allmän handling
            (prop. 2019/20:179)
          </note>
          <note>
            föredrogs.
          </note>
          <note type="speaker">
            Anf. 4 MIA SYDOW MÖLLEBY (V):
          </note>
          <note>
            Fru talman! Då är det alltså dags att ge sig i kast med ärendet
            KU6 Förskottsbetalning i vissa ärenden om utlämnande av allmän
            handling .
          </note>
          <note>
            Rätten att få ta del av allmänna handlingar är grundläggande
            i en demokrati. Det ger alla människor möjlighet till insyn i
            hur våra myndigheter fungerar och sköter sina uppgifter. En begäran
            om att få en kopia av en allmän handling ska behandlas skyndsamt.
          </note>
          <note>
            Nu har vi ett betänkande som gäller propositionen om förskottsbetalning
            i vissa ärenden. Det har bland annat sin grund i ett betänkande
            från KU från 2015 där KU lade fram ett förslag till tillkännagivande
            för kammaren, som föll i god jord och röstades igenom av riksdagen.
            Där yttrade sig KU så här: ” Med utnyttjande av sin initiativrätt
            enligt 9 kap. 16 § riks ­ dagsordningen föreslår utskottet att
            riksdagen gör ett tillkännagivande till regeringen om att låta
            utreda frågan om möjliga åtgärder för att, med bibehållen respekt
            för offentlighetsprincipen, möta de utmaningar som kan uppstå
            vid mycket frekventa och omfattande framställningar att få ta
            del av allmänna handlingar. ”
          </note>
          <note>
            Det var en ganska precis beskrivning av att det gäller i undantagsfall
            vid mycket frekventa och omfattande framställningar. I betänkandet
            är det exemplifierat hur man ser på att det i vissa kommuner till
            exempel har förekommit en sådan enorm belastning från vissa som
            begär ut handlingar, ibland personer och ibland grupper, att det
            i princip har lamslagit delar av förvaltningen.
          </note>
          <note>
            Utskottet var väldigt stramt i sitt uppdrag, kan man säga, men
            det som vi nu har fått är en proposition som behandlar ett annat
            problem. Möjligheten att ta ut en avgift för handlingar har nämligen
            alltid funnits, men nu har man kommit med ett förslag som handlar
            om att ta hand om problemet med uteblivna betalningar genom att
            kräva dem i förskott. Det är inte riktigt samma sak, och det ger
            risk för andra effekter. Det sägs att det ska ske undantagsvis.
            Det får inte vara kopplat till särskilda individer, men det får
            heller inte vara generellt. Hur detta ska gå till är lite svårt
            att säga. Det får ske om det är en omfattande begäran. Samtidigt
            ska det ske efter bedömning av person, men det får inte registreras
            vem som lämnar en begäran. Det är ganska oklart, uppfattar vi
            det som.
          </note>
          <note>
            Vi tycker att det tillkännagivande och det smala önskemål som
            riksdagen lämnat till regeringen i dessa frågor kräver att man
            tittar på frågan igen. Att begära betalning i förskott är något
            som måste ske undantagsvis, men risken är stor att det blir mer
            regel än undantag. Problemet med detta är att det ökar risken
            för en lång hantering och att det drar ut på tiden att få ut begärda
            handlingar.
          </note>
          <note>
            Vi vill alltså att regeringen återkommer med ett förslag som
            mer motsvarar problemet, det vill säga snudd på okynneshantering.
            Det finns väl beskrivet i det tillkännagivande som KU har givit.
          </note>
          <note>
            Därmed yrkar jag bifall till Vänsterpartiets reservation.
          </note>
          <note type="speaker">
            Anf. 5 IDA KARKIAINEN (S):
          </note>
          <note>
            Fru talman, ärade ledamöter och åhörare! Precis som talaren före
            mig redogjorde för fattade riksdagen för några år sedan beslut
            om ett tillkännagivande till regeringen som berör just det som
            vi talar om i dag. Det var i betänkandet KU11 från riksmötet 2014/15.
          </note>
          <note>
            Enligt tillkännagivandet borde regeringen låta utreda frågan
            om möjliga åtgärder för att, med bibehållen respekt för offentlighetsprincipen,
            möta de utmaningar som kan uppstå vid mycket frekventa och omfattande
            framställningar om att få ta del av allmänna handlingar. Det är
            precis vad som nu har skett i detta ärende, där vi försöker lösa
            det problemet.
          </note>
          <note>
            Med anledning av tillkännagivandet beslutade Justitiedepartementet
            att ge ett uppdrag till en utredare, som sedermera presenterade
            sitt förslag i departementspromemorian Frekventa och omfattande
            ärenden om utlämnande av allmän handling (Ds 2017:37).
          </note>
          <note>
            I proposition 2019/20:179 Förskottsbetalning i vissa ärenden
            om utlämnande av allmän handling behandlas förslaget. Regeringen
            föreslår att riksdagen antar det förslag till ändring i offentlighets-
            och sekretesslagen som läggs fram där.
          </note>
          <note>
            Fru talman! Regeringens förslag syftar som sagt till att komma
            till rätta med problemet att avgifter för kopior av allmänna handlingar
            inte betalas och samtidigt förtydliga rättsläget när det gäller
            myndigheternas möjlighet att kräva förskottsbetalning. Utskottet
            instämmer i regeringens bedömning att det finns ett behov av att
            införa en möjlighet för myndigheterna att i enskilda fall kräva
            förskottsbetalning för kopior av allmänna handlingar. Utskottet
            bedömer att regeringens förslag är väl avvägt och bör genomföras.
          </note>
          <note>
            Med detta sagt vill utskottet också betona att offentlighetsprincipen
            och rätten att ta del av allmänna handlingar är av central betydelse
            för opinionsbildningen, för debatten och för granskningen och
            utgör en grundbult i det svenska statsskicket.
          </note>
          <note>
            Möjligheten för myndigheterna att kräva betalt i förskott för
            kopior av allmänna handlingar får därför inte tillämpas på ett
            sådant sätt att det skyndsamhetskrav och det anonymitetsskydd
            som följer av bestämmelser ­ na i tryckfrihetsförordningen riskerar
            att undergrävas. Det är därför myck ­ et angeläget att tillämpningen
            av den nya regleringen följs noga.
          </note>
          <note>
            Utskottet delar även regeringens bedömning att riksdagens tillkännagivande
            är slutbehandlat i och med detta. Sammantaget föreslår utskottet
            att riksdagen antar regeringens lagförslag. Jag vill därför yrka
            bifall till utskottets förslag till beslut.
          </note>
          <note>
            Fru talman! Med anledning av Vänsterpartiets följdmotion och
            det som Mia Sydow Mölleby tidigare tog upp här i talarstolen vill
            jag passa på att säga några ord om detta.
          </note>
          <note>
            Till skillnad från den promemoria som ligger till grund för proposi
            ­ tionen anser regeringen och även konstitutionsutskottet att
            det inte bör krä ­ vas särskilda skäl för att en myndighet ska
            få begära betalning i förskott. Denna bedömning grundar vi på
            att ett krav på särskilda skäl kan bli pro ­ blematiskt, eftersom
            det riskerar att kunna bli ett utpekande för vissa av dem som
            utnyttjar offentlighetsprincipen.
          </note>
          <note>
            Det skulle dessutom kunna bli svårt att upprätthålla en förutsägbar
            och enhetlig bedömning av frågan om det finns särskilda skäl beroende
            på vem som begär ut en kopia av en allmän handling.
          </note>
          <note>
            Det finns också en uppenbar risk att detta i förlängningen skulle
            kunna komma i konflikt med det grundlagsskyddade anonymitetsskyddet
            som finns i 2 kap. 18 § tryckfrihetsförordningen och som handlar
            om efterforskningsförbudet. Det kan även riskera att leda till
            en integritetskänslig behandling av personuppgifter.
          </note>
          <note>
            En reglering utan krav på särskilda skäl kommer alltså att ge
            ett större utrymme för myndigheterna att själva besluta om de
            närmare formerna för avgiftsuttag, och det är, som sagt, angeläget
            att vi följer denna tillämpning ­ en noggrant.
          </note>
          <note type="speaker">
            Anf. 6 ERIK OTTOSON (M):
          </note>
          <note>
            Fru talman! Detta betänkande om förskottsbetalning för utlämnande
            av allmän handling väcker en hel del principiella diskussioner
            om vår offentlighetsprincip.
          </note>
          <note>
            Man måste väga möjligheten att få ut allmänna handlingar och
            att kun ­ na vara anonym i detta och också möjligheten att ta
            del av annan informa ­ tion från myndigheter mot möjligheten att
            det blir så stora volymer och så problematiskt för myndigheterna
            att tillhandahålla detta att det på ­ verkar andra delar av vår
            allmänna verksamhet och i förlängningen också välfär ­ den.
          </note>
          <note>
            Detta är inte lätta avgöranden, och det sker också med mycket
            stor försiktighet. Man måste vara återhållsam när man gör förändringar
            i en så viktig del av vår demokrati. Därför landar vi moderater
            ändå i att det förslag som har kommit från regeringen och som
            utskottet har ställt sig bakom är ett steg som är värt att pröva
            och som är i rätt riktning. Därför yrkar jag bifall till förslaget
            i betänkandet.
          </note>
          <note>
            De invändningar som kommer från Vänsterpartiet om att detta egentligen
            är två olika problem kan jag ha en viss förståelse för. När man
            hittar just det samband som man ändå här tycks ha hittat, att
            stora delar av detta problem också kan härledas till dem som gör
            mycket stora beställningar av allmänna handlingar som ska hämtas
            ut men som sedan aldrig kommer och hämtar ut dem, menar jag att
            det innebär en stor belastning för myndigheter att ta fram allmänna
            handlingar och att tillgängliggöra dem. Sedan blir det inte någon
            större vits med det, eftersom de ändå sedan aldrig lämnar myndigheten.
            Om man kommer till rätta med detta problem löser det också vissa
            andra knutar längs vägen, ett steg i rätt riktning som förhoppningsvis
            är värt att pröva.
          </note>
          <note>
            Det är dessutom så att det tveklöst kommer att bli en prövning
            av hur man tillämpar detta kontinuerligt inom ramen för de andra
            system som vi har på plats för att säkerställa att saker och ting
            sker rätt och riktigt. Vi har förvaltningsdomstolar och vi har
            en justitieombudsman som kan komma att både pröva och se närmare
            på hur tillämpningen av denna nya möjlighet faktiskt kommer att
            ske.
          </note>
          <note>
            Om man innan man hämtar ut handlingar och innan myndigheten så
            att säga gör den stora ansträngningen för att ta fram handlingar
            och kopiera dem får veta på ett ungefär hur mycket detta kommer
            att kosta och också ställs inför att man kanske också måste erlägga
            denna avgift gör det att det kan bli en bättre kommunikation mellan
            allmänheten som begär ut allmän ­ na handlingar och myndigheten.
          </note>
          <note>
            Jag har själv varit i den situationen att jag har behövt ta fram
            allmänna handlingar för utlämnande, där reaktionen från den allmänhet
            som har begärt ut de allmänna handlingarna varit att man nog inte
            riktigt förstått att det skulle kosta så mycket och att det då
            uppstått en tvekan om man verkligen har velat ha dessa allmänna
            handlingar.
          </note>
          <note>
            Fru talman! Även ur detta perspektiv finns det en god poäng att
            på detta vis spela med öppna kort från myndighetens sida gentemot
            den allmänhet som begär ut handlingarna. Det gör att allmänheten
            – innan man står inför ett fait accompli, arbetet är färdigt och
            handlingen ska lämnas ut – får möjlighet att ta ställning till
            om man verkligen vill att detta arbete ska göras och om man verkligen
            vill ha ut denna handling.
          </note>
          <note>
            Det finns såklart extremfall. I svensk kontext är det absoluta
            extremfallet uppgiften om att det skulle kosta nästan 1 miljon
            kronor att begära ut de delar av Palmeutredningen som är offentliga.
            Det finns det nog en och annan som har fått för sig att göra.
            Men det är nog väldigt mycket pengar för en vanlig person att
            erlägga. Det kan vara en kul tanke, kan nog många tycka, att få
            ta del av detta material – ända tills man ser vad det faktiskt
            kostar. Då tror jag att det är rimligt att även i ett sådant extremfall
            låta det illustrera detta samband mellan att det kan vara rätt
            och riktigt att man i särskilda fall när volymen är stor eller
            när det finns andra rimliga skäl att anta att det kan finnas skäl
            att ta ut förskottsbetalning också har möjlighet att göra det.
          </note>
          <note>
            Med detta yrkar jag bifall till utskottets förslag.
          </note>
          <note type="speaker">
            Anf. 7 FREDRIK LINDAHL (SD):
          </note>
          <note>
            Fru talman! Jag vill börja med att yrka bifall till utskottets
            förslag till beslut.
          </note>
          <note>
            Betänkande KU6 rör den svåra balansgången mellan att upprätthålla
            den självklara och mycket viktiga offentlighetsprincipen och behovet
            av att komma till rätta med fenomenet med omfattande och ofta
            återkomman ­ de okynnesbeställningar av stora mängder allmänna
            handlingar. Det är ett problem som skapar ett oskäligt och omfattande
            merarbete och kostnader för drabbade myndigheter.
          </note>
          <note>
            Den nu föreslagna lagändringen innebär att en myndighet i ett
            enskilt fall ska kunna besluta att den som begär att få en kopia
            av en allmän handling ska betala avgiften helt eller delvis innan
            kopian lämnas ut. Denna möjlighet ska dock inte påverka offentlighetsprincipen
            och inte heller den grundläggande rätten att ta del av allmänna
            handlingar. Utgångspunkten är att försvåra rena okynnesbeställningar,
            där syftet egentligen inte är att få ta del av allmänna handlingar
            utan att skapa en onödigt stor administrativ börda för till exempel
            en kommun eller en myndighet.
          </note>
          <note>
            Offentlighetsprincipen är och förblir av central betydelse för
            det svens ­ ka statsskicket, då den är en förutsättning för fri
            opinionsbildning, debatt och granskning.
          </note>
          <note>
            Möjligheten för myndigheterna att kräva betalt i förskott för
            kopior av allmänna handlingar får därför inte nyttjas på ett sådant
            sätt att det skyndsamhetskrav och det anonymitetsskydd som följer
            av bestämmelserna i tryckfrihetsförordningen riskerar att undergrävas.
            Syftet är inte heller att systematiskt kunna begära förskottsbetalning
            i alla ärenden.
          </note>
          <note>
            Det är enligt utskottets mening angeläget att tillämpningen av
            den nya regleringen följs noga. Även om utskottet nu är nästan
            enigt avser även Sverigedemokraterna att följa utvecklingen noga
            och tillse att denna möjlighet inte missbrukas av myndigheterna.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 20 .)
          </note>
          <note>
            § 9 Höjd åldersgräns för uttag av ålderspension
          </note>
          <note>
            Konstitutionsutskottets betänkande 2020/21:KU7
          </note>
          <note>
            Höjd åldersgräns för uttag av ålderspension (framst. 2019/20:RS2)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under § 20.)
          </note>
          <note>
            § 10 Tystnadsplikt vid utkontraktering av teknisk bearbetning
            eller lagring av uppgifter
          </note>
          <note>
            Konstitutionsutskottets betänkande 2020/21:KU9
          </note>
          <note>
            Tystnadsplikt vid utkontraktering av teknisk bearbetning eller
            lagring av uppgifter (prop. 2019/20:201)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under § 20.)
          </note>
          <note>
            § 11 Anpassade tillståndskrav för tjänstepensionskassor
          </note>
          <note>
            Finansutskottets betänkande 2020/21:FiU13
          </note>
          <note>
            Anpassade tillståndskrav för tjänstepensionskassor (prop. 2020/21:17)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under § 20.)
          </note>
          <note>
            § 12 Extra ändringsbudget för 2020 – Förlängd rätt till ersättning
            för riskgrupper med anledning av coronaviruset
          </note>
          <note>
            Finansutskottets betänkande 2020/21:FiU36
          </note>
          <note>
            Extra ändringsbudget för 2020 – Förlängd rätt till ersättning
            för riskgrupper med anledning av coronaviruset (prop. 2020/21:46)
          </note>
          <note>
            föredrogs.
          </note>
          <note>
            Kammaren biföll utskottets förslag att ärendet fick avgöras trots
            att det varit tillgängligt kortare tid än två vardagar före den
            dag då det skulle behandlas.
          </note>
          <note type="speaker">
            Anf. 8 ÅSA WESTLUND (S):
          </note>
          <note>
            Fru talman! Jag yrkar bifall till utskottets förslag och avslag
            på motio ­ nen.
          </note>
          <note>
            De senaste veckornas rapportering om ett ökat antal insjuknade
            i covid ‑ 19 har gjort det tydligt att spridningen av coronaviruset
            återigen ökar kraftigt.
          </note>
          <note>
            Redan den 1 februari klassade regeringen covid-19 som en samhällsfarlig
            sjukdom, och sedan dess har regeringen jobbat efter en tydlig
            strategi.
          </note>
          <note>
            I första hand ska smittspridningen begränsas. Som finansminister
            Mag ­ dalena Andersson flera gånger har sagt: Pengar får inte,
            kommer inte och ska inte stå i vägen för sjukvårdens och omsorgens
            viktiga arbete mot covid-19. Därför gav regeringen tidigt besked
            om att vi står för sjukvår ­ dens och omsorgens alla extraordinära
            kostnader.
          </note>
          <note>
            I dag debatterar vi den elfte av de extra ändringsbudgetar som
            landat på riksdagens bord i år. Den handlar om förlängd rätt till
            ersättning för riskgrupper.
          </note>
          <note>
            De senaste veckorna har smittspridningen ökat snabbt. Det gör
            det viktigt att vi fortsätter att ta gemensamt ansvar för att
            skydda de individer som löper störst risk att drabbas av ett särskilt
            allvarligt sjukdomsförlopp.
          </note>
          <note>
            Med beslutet som vi fattar här i dag förlängs rätten till ersättning
            från 90 till 184 dagar så att ersättning kan lämnas fram till
            den 31 december i år. Det är ett viktigt och nödvändigt beslut
            för att underlätta för de mest utsatta i vårt samhälle att stanna
            hemma. Regeringen har därutöver tillsammans med Centerpartiet
            och Liberalerna lämnat besked om att stödet kommer att förlängas
            efter årsskiftet fram till och med mars. Det politiska stödet
            för detta i Sveriges riksdag är mycket tydligt, så jag hoppas
            att alla som berörs känner en trygghet i att det kommer att bli
            så.
          </note>
          <note>
            Fru talman! Jag vet att det finns stor frustration bland dem
            som berörs över att beslut om förlängning har dröjt. Jag förstår
            den frustrationen, och i backspegeln är det ju alltid mycket lättare
            att se vad som borde ha gjorts tidigare.
          </note>
          <note>
            Men regeringen har under den här pandemin följt utvecklingen
            noga och vidtagit åtgärder när det behövts. Under det här året
            har det vidtagits många exceptionella åtgärder, och de har alla
            behövt hanteras parallellt. I det arbetet har regeringen också
            att ta ansvar för att skattebetalarnas pengar används på ett effektivt
            och träffsäkert sätt och att rätt åtgärd sätts in vid rätt tidpunkt.
          </note>
          <note>
            Efter sommaren var smittspridningen betydligt lägre i samhället
            än den är nu. Tyvärr har smittspridningen gått mycket snabbt de
            senaste veckorna. Det är därför ersättningen till riskgrupper
            nu behöver förlängas.
          </note>
          <note>
            Fru talman! Det är som sagt lätt att vara efterklok, så när man
            lyssnar på de kommande talarna i den här debatten kan det vara
            bra att ha med sig följande.
          </note>
          <note>
            För det första att inget av de andra partierna heller skriver
            något om en förlängning av den här ersättningen till riskgrupper
            i sina budgetförslag för 2021.
          </note>
          <note>
            För det andra att det går mycket fortare att tycka och kräva
            än att faktiskt göra. I normala fall kan det ta flera år att ta
            fram den här typen av förändringar. Nu har det gått väldigt mycket
            snabbare.
          </note>
          <note>
            För det tredje är det förstås viktigt att fortsätta följa upp
            att den här ersättningen, liksom andra åtgärder som vidtagits
            under pandemin, fungerar som det är tänkt. Regeringen följer kontinuerligt
            hur de åtgärder som vidtagits fungerar i praktiken, och så sker
            även med den här ersättningen.
          </note>
          <note>
            Fru talman! Det är tack vare ett brett samarbete i Sveriges riksdag
            som vi sedan coronavirusets utbrott tillsammans kunnat agera kraftfullt
            för att rädda människors liv och hälsa, jobb och välfärd. Det
            är jag både tacksam och väldigt glad för. I dag fortsätter vi
            det arbetet med ett viktigt beslut för att skydda några av de
            mest utsatta i vårt samhälle.
          </note>
          <note>
            Vi har sedan viruset bröt ut i Sverige kunnat agera kraftfullt
            och satsa enorma belopp för att minska smittspridningen och lindra
            pandemins ekonomiska effekter för jobb och företag. Det kan vi
            göra tack vare väldigt starka offentliga finanser. Under de goda
            åren har vi sparat i ladorna för att nu kunna använda vår gemensamma
            ekonomiska styrka för att ta ansvar för Sverige.
          </note>
          <note>
            Men det ekonomiska läget framöver är svårbedömt och beror till
            stor del på hur smittspridningen utvecklar sig både globalt och
            här hemma i Sverige. Vi vet ännu inte när krisen är över. Därför
            är det viktigt att vi fortsätter att ta ansvar, både för att rädda
            liv, hälsa och jobb här och nu och för att ekonomiskt klara en
            situation där krisen blir värre och längre än vi trott.
          </note>
          <note type="speaker">
            Anf. 9 EDWARD RIEDL (M):
          </note>
          <note>
            Fru talman! Låt mig börja med att rikta ett stort och innerligt
            tack till alla er som jobbar i den svenska hälso- och sjukvården
            och omsorgen, till alla er som befinner er i frontlinjen av den
            här pandemin. Ni har gjort ett fantastiskt jobb, och nu väntar
            ytterligare utmaningar i takt med att smittspridningen återigen
            tar fart.
          </note>
          <note>
            Jag uppmanar alla att följa myndigheternas råd och riktlinjer.
            Nu är det inte tid att vara egoist. Lyssna! Hjälp till! Se till
            att sjukvården hinner med att hjälpa de människor som blir svårt
            sjuka i covid-19! De börjar nu återigen fylla sjukhusen.
          </note>
          <note>
            Låt mig också säga något till er som är unga och till synes friska.
            Även ni blir ibland mycket svårt sjuka av det här viruset. Framför
            allt drar ni smittan vidare till andra människor som är skörare
            än ni. Det handlar om era föräldrar och mor- och farföräldrar
            och om andra som är mycket skörare än ni själva är. Det är människor
            som genomgår cancerbehandling. Det är människor som av andra skäl
            har nedsatt immunförsvar. Se till att hjälpa till så att de inte
            behöver få den här sjukdomen!
          </note>
          <note>
            Människor får cancer. Människor får hjärtsjukdomar. Det händer
            olyckor. Hälso- och sjukvården hade redan före pandemin fullt
            upp med att hjälpa oss andra medborgare. Nu kommer en mycket stor
            grupp och fyller sjukhusen. Hjälp till att bryta smittspridningen
            nu!
          </note>
          <note>
            Fru talman! Dagens extra ändringsbudget handlar om Désirée, Bernt,
            Anita, Vanja, Eva, Stig i Umeå där jag kommer ifrån och många
            fler. Det är människor som arbetar och befinner sig i riskgrupp,
            och de är så pass utsatta att ett insjuknande i covid-19 kan komma
            att få mycket svåra följder. De människorna behöver få någon form
            av ersättning för att kunna stanna hemma från jobbet för att inte
            behöva riskera livet eller att ekonomin slås i spillror. De människorna
            och många fler pratade med Moderaternas socialpolitiska talesperson,
            Camilla Waltersson Grönvall. Jag vet inte hur många hon har pratat
            med som befinner sig i riskgrupper.
          </note>
          <note>
            Det var också Camilla Waltersson Grönvall som för Moderaternas
            räkning tog initiativ till och lade fram förslaget till det som
            då kallades smittbärarpenning och som vi i dag ska förlänga. Ett
            mycket gott arbete tillsammans med riksdagens andra partier, först
            i socialutskottet och sedan i riksdagens kammare, ledde till att
            allt detta kom på plats.
          </note>
          <note>
            Nu har också Maria Malmer Stenergard, Moderaternas socialförsäkringspolitiska
            talesperson, tillsammans med ledamöter från andra partier här
            i riksdagen sett till att det här stödet har hamnat på riksdagens
            bord i dag.
          </note>
          <note>
            Det är glädjande att stödet kommer att förlängas in i nästa år.
            Det är viktigt. Jag kan inte tolka Socialdemokraterna och Åsa
            Westlund på annat sätt än att det nu finns en tydlig majoritet
            för att de som befinner sig i riskgrupp inte ska behöva ha en
            klump i magen under julen på grund av att de inte vet om de kommer
            att kunna stanna hemma från jobbet eller inte. Det är ett väldigt
            bra besked till dem som befinner sig i en riskgrupp.
          </note>
          <note>
            Fru talman! Alla som lyssnar! Sanningen är dock att den här regeringen
            från första början bara ville hitta problem med det förslag om
            smittbärarpenning som Moderaterna lade fram. Man ville försöka
            förklara varför det inte skulle gå. Det lade man ned tid på, i
            stället för att försöka ta fram konstruktiva lösningar. Det är
            bra att riksdagen och riksdagens partier entydigt pressade på
            och såg till att man inte kom undan sitt ansvar.
          </note>
          <note>
            Fru talman! Vi moderater lovade från början av krisen att jobba
            konstruktivt och att göra allt vi kunde för att bidra till att
            Sverige på bästa sätt skulle ta sig igenom krisen. Vi visste inte
            vad vi stod inför. Men vi har lagt fram förslag om minskad smittspridning.
            Vi har tagit fram och drivit igenom förslag om mer pengar till
            vård och omsorg. Vi har tagit fram en stor del av och drivit igenom
            ekonomiska krispaket som har räddat svenska jobb och svenska företag.
            Det har varit nödvändigt.
          </note>
          <note>
            Regeringen har gång på gång tvingats till handling av riksdagen.
            Regeringen har ofta jobbat långsamt. Man har varit byråkratisk.
            Fokus har många gånger legat på att döpa om förslag på stöd som
            Moderaterna har lagt fram i stället för att göra dem så lite byråkratiska
            och så bra som möjligt. När Moderaterna lade fram förslag om omsättningsstöd
            blev regeringens bidrag att döpa om det till omställningsstöd
            och att förhala det.
          </note>
          <note>
            Den fråga vi i dag ska hantera en förlängning av lade Moderaterna
            fram ett förslag om i form av smittbärarpenning. Regeringens bidrag
            var att döpa om det, förhala det och inte bidra till annat än
            att hitta problem förrän en majoritet av riksdagen tydligt sa
            till regeringen vilken väg man skulle gå.
          </note>
          <note>
            I somras, när tiotusentals jobb hotades, valde regeringen att
            gå på semester i stället för att göra det som behövdes för att
            hjälpa till att rädda företagen. Återigen fick Moderaterna ta
            ledningen. Vi såg till att riksdagen pressade på för att stöden
            skulle komma på plats.
          </note>
          <note>
            Regeringen försöker gömma sig bakom sina myndigheter. Man vill
            inte ta ansvar. Man skickar fram statliga tjänstemän. Det är alltid
            reger ­ ingen som bär det yttersta ansvaret, fru talman. Är man
            inte beredd att bära det yttersta ansvaret ska man avgå. Då ska
            man inte bära regeringsmakten. Man kan inte gömma sig bakom statliga
            myndigheter och myndighetspersoner.
          </note>
          <note>
            Nu på morgonen såg jag också att regeringen i stället för att
            ta ansvar försöker skylla på sjukvården när det gäller smittspridningen
            och testningsverksamheten.
          </note>
          <note>
            Fru talman! Jag tycker att den här regeringen bör skärpa sig.
            Den bör göra sitt jobb. Vi befinner oss i en kris. Hjälp till!
            Arbeta konstruktivt! Se till att ha samma goda anda som vi många
            gånger har i Sveriges riksdag! Se till att vi tillsammans kan
            göra allt för att Sverige på bästa sätt ska ta sig igenom den
            här mycket svåra kris som vi faktiskt bara är i början av.
          </note>
          <note>
            Avslutningsvis vill jag säga något om det Åsa Westlund tog upp
            i sitt anförande om att det inte är lätt för regeringen och att
            det tar tid att ta fram saker. Så kan det absolut vara. Hon sa
            också att ingen annan hade förutsett vad som skulle hända.
          </note>
          <note>
            Jag vill påminna om att vi i den moderata budgetmotionen hade
            en mycket tydlig och stor krisbuffert. Vi skrev nämligen i vårt
            förslag till budget att vi inte vet om pandemin är över och vilka
            ytterligare krisåtgärd ­ er som kommer att behöva vidtas. I den
            moderata budgetmotionen fanns alltså det utrymme som Åsa Westlund
            hävdar inte finns för det här stödet och många andra stöd. Regeringen
            planerade för bra väder och goda tider, trots att vi är mitt i
            krisen. Det gjorde inte Moderaterna. Vi hade en ordentlig krisbuffert
            för att kunna få den här typen av stöd på plats.
          </note>
          <note>
            Med det yrkar jag bifall till utskottets förslag om förlängd
            ersättning för riskgrupper.
          </note>
          <note type="speaker">
            Anf. 10 IDA GABRIELSSON (V):
          </note>
          <note>
            Fru talman! Läget är allvarligt. Allt fler intensivvårdas, och
            smittspridningen av covid-19 ökar snabbt igen. Därför är det som
            vi diskuterar i dag, förlängd ersättning till riskgrupper, otroligt
            viktigt.
          </note>
          <note>
            Fru talman! Samhället skulle stanna om busschaufförer, barnskötare
            och undersköterskor skulle jobba hemifrån. Klass avgör vem som
            riskerar att smittas och vem som kan klara sig undan. Visst kan
            det funka att jobba hemifrån om man jobbar som reklamare i Stockholms
            innerstad, men att jobba hemifrån fungerar inte riktigt lika bra
            om man ska köra nattåget till Malmö. Alla vi här är beroende av
            att hyllorna i affärerna fylls på med varor och av att det finns
            någon som kan ta hand om oss om vi blir sjuka.
          </note>
          <note>
            Arbetsgivaren har också ett ansvar för att ställa om och hitta
            andra arbetsuppgifter till den som tillhör en riskgrupp. Det finns
            redan i dag goda exempel på det, men det behövs fler. Det ser
            olika ut på olika arbetsplatser, och det skiljer sig mellan kommuner.
            Just därför behövs långsiktiga besked.
          </note>
          <note>
            Fru talman! Det är beklagligt att regeringen inte har kunnat
            agera snab ­ bare för att säkerställa ersättningen till riskgrupper.
            Under perioden har människor drabbats hårt. Det är därför vi vill
            lyfta upp det här, inte för att säga: Vad var det vi sa. Men det
            har drabbat personer som har behov av att få ersättningen.
          </note>
          <note>
            Regeringen hävdar att den införda regleringen går att jämföra
            med att utforma en ny socialförsäkringsförmån. Jag sitter i vanliga
            fall i socialförsäkringsutskottet och har tidigare suttit i finansutskottet.
            Jag och Vänsterpartiet delar inte den bedömningen. Den konstruktion
            som regeringen har valt föreslog Vänsterpartiet redan i mars.
          </note>
          <note>
            Många har på grund av fördröjningen fått avslag på sina ansökningar,
            och flera har känt stor stress på grund av ovetskapen om vad som
            ska hända. Arbetsgivare som har ställt om har inte vetat hur länge
            det ska gälla, och arbetstagarna själva har inte kunnat känna
            trygghet i att veta att de även nästa månad slipper oroa sig för
            att utsättas för smitta.
          </note>
          <note>
            Fru talman! Av regeringen fick socialförsäkringsutskottet och
            även allmänheten först veta att det vid årsskiftet skulle bli
            stopp på ersättningen till riskgrupper. Då skulle man ha varit
            borta i mer än 180 dagar från jobbet, och då fick man vackert
            ställa om.
          </note>
          <note>
            Vänsterpartiet vill generellt ändra den typ av obegripliga regler
            som tyvärr finns i vår sjukförsäkring. Det får vara slut på stupstockar
            i vårt försäkringssystem, och det ska gälla alla sjuka, oavsett
            diagnos. Kanske kan pandemin föra något gott med sig. Kanske kan
            fler, kanske till och med andra riksdagspolitiker, kanske till
            och med moderater, förstå att vi inte kan ha det så här. Är man
            sjuk ska man ha rätt att vara det. Så är det bara.
          </note>
          <note>
            Fru talman! Vänsterpartiet föreslog därför ett utskottsinitiativ
            om att riskgrupperna ska få ersättning även efter årsskiftet.
            Jag vill inte påstå att det var Vänsterpartiets förtjänst – nej,
            det står ju till och med nedskrivet att vi inte är med och påverkar.
            Hur som helst har regeringen i alla fall nu meddelat att den vill
            förlänga perioden för ersättningen och antalet dagar till den
            31 mars. Vänsterpartiet välkomnar förstås det här beskedet och
            förutsätter att regeringen också utökar antalet ersättningsberättigade
            dagar under samma period inom de tillfälliga förmånerna viss sjukpenning
            i före ­ byggande syfte, viss smittbärarpenning och viss tillfällig
            föräldrapenning. Vänsterpartiet förutsätter förstås att det här
            är på plats före årsskiftet, så att folk inte ännu en gång hamnar
            i ett glapp av ovisshet och ekonomisk stress. Sådant här måste
            bara funka.
          </note>
          <note>
            Fru talman! Jag ser det som självklart att de som har rätt till
            ersättning ­ en också får den och att inga missbedömningar görs
            utifrån diagnoskriterier och annat. Den avgränsning som regeringen
            har gjort för personer som bor med någon som tillhör en riskgrupp
            är vi kritiska mot. Vi menar att bestämmelserna är för snäva.
            Även bestämmelser om vård av barn som tillhör en riskgrupp är
            problematiska då dessa endast omfattar barn som nyligen har varit
            allvarligt sjuka. Andra tillstånd som gör att de tillhör en riskgrupp
            ger ingen rätt till ersättning. En granskning av exempelvis tidningen
            Arbetet från augusti visade att underlaget om anhöriga togs fram
            i hast. Kanske kan regeringen nu ta chansen och se till att det
            här blir rätt. Jag skulle verkligen uppskatta det.
          </note>
          <note>
            Fru talman! Vi har lagt fram andra förslag om stora och viktiga
            förändringar av sjukförsäkringen som ska gälla alla som drabbas
            av sjukdom oavsett diagnos. Detta vill jag vara tydlig med. Människor
            drabbas inte bara nu av problem vad gäller försäkringsförmånerna,
            utan det gäller varje dag. Sjuka hamnar i situationer så att de
            inte kan försörja sig själva och får inte rätt till den ersättning
            som man har rätt till när man är sjuk.
          </note>
          <note>
            Vi har också vid flera tillfällen föreslagit ett mer balanserat
            svar på den ekonomiska krisen som vi nu befinner oss i. Företagen
            har fått stora omfattande stöd samtidigt som personalen inom sjukvården
            och äldreomsorgen – de som nu sliter – är hårt pressade på grund
            av otillräckliga resurser. Krispolitiken får inte bidra till ökade
            klyftor utan bör utformas på så sätt att vi kan bygga ett mer
            robust och starkare samhälle. Men bättre sent än aldrig, säger
            jag. Ersättningen till riskgrupper är en viktig del av krispolitiken.
            Jag yrkar bifall till utskottets förslag.
          </note>
          <note type="speaker">
            Anf. 11 HANS EKLIND (KD):
          </note>
          <note>
            Fru talman! Vi ska alla vara försiktiga och vi ska alla ta ansvar
            i dessa pandemitider. Extra viktigt är det att skydda de allra
            mest utsatta från covid-19, det vill säga de personer som vi vet
            hotas av en mycket allvarlig sjukdom om de skulle smittas. Kristdemokraterna
            har därför efterlyst åt ­ gärder som skapar bästa möjliga skydd,
            inte minst vad gäller barn och vux ­ na samt deras anhöriga. Ett
            sådant är det som vi här och nu diskuterar, alltså förebyggande
            sjukpenning, föräldrapenning och viss smittbärar ­ penning. Vi
            yrkar således bifall till utskottets förslag för att denna om
            än mycket kraftigt försenade extraändringsbudget ska bli av, så
            att människor som stått utan ersättning nu åter ska få den.
          </note>
          <note>
            Fru talman! Det är på plats att vi nu under diskussionen om extraändringsbudgeten
            även får lov att markera kritik mot hur frågan har skötts. Som
            regeringen själv skriver handlar det nämligen om en ersättning
            som syftar till att ” skydda de individer som löper störst risk
            att drabbas av ett särskilt allvarligt sjukdomsförlopp från att
            smittas av sjukdomen ”. Det är just mot denna bakgrund som det
            inte är acceptabelt med den senfärdighet som uppvisats. Det har
            drabbat utsatta människor inte bara ekonomiskt utan också psykiskt.
          </note>
          <note>
            I juni fattade vi i Sveriges riksdag beslut om att vissa riskgrupper
            skulle få rätt till en förebyggande sjukpenning. Den har gällt
            från den 1 juli till den 30 september. Den 15 september kom socialförsäkringsminister
            Ardalan Shekarabi till socialförsäkringsutskottet. Då fick ministern
            med sig ett enhälligt besked. Samtliga partier i utskottet, och
            även i denna kammare, uttalade tydligt att den förebyggande ersättningen
            skulle gälla åtminstone året ut. Det var det tydliga besked han
            fick. Jag markerade då att Kristdemokraternas hållning är att
            ersättningen ska gälla fram till dess att ett vaccin finns tillgängligt.
          </note>
          <note>
            Det är nu nästan två månader sedan socialförsäkringsministern
            kom till utskottet. I dag ska vi äntligen fatta det beslut som
            gör det möjligt för de människor som under en tid har stått utan
            ersättning och som har begärt om en förlängning men fått nej från
            Försäkringskassan att åter få denna för dem ekonomiskt helt avgörande
            ersättning. Det är en obegriplig fördröjning som har skett av
            ett så viktigt beslut, som dessutom en helt enig riksdag står
            bakom.
          </note>
          <note>
            Kristdemokraterna har tillsammans med Moderaterna och Sverige
            ­ demokraterna i socialförsäkringsutskottet föreslagit ett utskottsinitiativ.
            Detta initiativ handlar om att regeringen ska återkomma till riksdagen
            med förslag om att den som tillhör en riskgrupp ska kunna få förebyggande
            sjukpenning till och med den 31 mars 2021.
          </note>
          <note>
            Initiativet förslogs mot bakgrund av att regeringen så sent som
            för bara några få veckor sedan inte visade någon som helst ansats
            till att tänka längre än fram till den 31 december i år – detta
            trots att vi sedan en tid har en kraftigt ökad smittspridning
            av covid-19 i en majoritet av landets regio ­ ner. Initiativet
            handlar om att det i januari inte skulle uppstå nya glapp i ersättningen.
            Sedan initiativet lades fram har regeringen dock gått oss till
            mötes på den här punkten. Kristdemokraterna anser att möjligheten
            till sjukpenning för riskgrupper i förebyggande syfte ska gälla
            tills ett vaccin finns att tillgå, och detta bör prövas tre månader
            i taget.
          </note>
          <note>
            Varför denna historieskrivning? Den syftar inte främst till att
            kritisera regeringens senfärdighet, även om den både kan och ska
            kritiseras, utan den är helt nödvändig för att vi ska bekräfta
            den frustration, ilska och oro som dessa riskgrupper gett uttryck
            för via oräkneliga telefonsamtal och mejl. Känslan av otrygghet
            inför ett livshotande virus ska aldrig någonsin späs på för att
            besked inte kan ges eller beslut inte fattas i tid.
          </note>
          <note>
            Vi utgår från att alla har lärt sig av det som har skett och
            sker så att vi inte behöver återkomma om detta, utan att vi framgent
            hanterar riskgrupper på ett både klokt och tydligt sätt. Jag yrkar
            bifall till utskottets förslag.
          </note>
          <note type="speaker">
            Anf. 12 JULIA KRONLID (SD):
          </note>
          <note>
            Fru talman! Jag vill börja med att be om ursäkt för att jag av
            olyckliga omständigheter inte var här och kunde hålla mitt anförande
            tidigare när jag var uppsatt på talarlistan. Jag är glad att det
            ändå gick att lösa.
          </note>
          <note>
            Vi står givetvis bakom regeringens förslag om att förlänga ersättningen
            för riskgrupper till december. Vi har varit tydliga med att vi
            hela vägen har stått bakom den här ersättningen. Det har vi gjort
            ända sedan utskotts ­ initiativet togs upp i socialutskottet.
            Jag vill dock som föregående talare, Hans Eklind från Kristdemokraterna,
            rikta kritik mot hur regeringen har skött hela processen. Det
            har ju försatt dessa utsatta grupper i en enormt utsatt situation.
            De har hela tiden fått vänta på besked, och de har fått stå utan
            ersättning.
          </note>
          <note>
            Innan denna ändringsbudget kom hade regeringen bara förlängt
            ansökningstiden men inte antalet dagar som skulle betalas ut.
            Först när socialförsäkringsutskottet kallade finansminister Magdalena
            Andersson till utskottet blev det fart på regeringen med att klämma
            fram den här ändringsbudgeten. Man har haft sedan i september
            på sig att ta fram den, och man visste att hela socialförsäkringsutskottet
            stod bakom en förlängning. Det är bra att man äntligen har tagit
            fram detta.
          </note>
          <note>
            Det är bra att regeringen efter att Sverigedemokraterna, Kristdemokraterna
            och Moderaterna samt även Vänsterpartiet i socialförsäkringsutskottet
            väckte ett initiativ om att förlänga efter december äntligen fick
            fart med att förlänga ersättningen till efter årsskiftet. Bara
            några veckor tidigare hade socialförsäkringsminister Ardalan Shekarabi
            sagt att det var uteslutet att förlänga efter december.
          </note>
          <note>
            Jag är jätteglad att regeringen lyssnar till oppositionen, men
            det oroar mig vad som hade hänt om inte oppositionen hade funnits
            där och tagit ställning för de här utsatta riskgrupperna i deras
            situation. För mig är detta självklart: Tillhör man en riskgrupp
            och riskerar att bli allvarligt sjuk eller till och med kanske
            mista livet för att man går till ett jobb där det inte är möjligt
            att arbeta hemifrån ska man få ersättning och ha möjlighet att
            skydda sig från pandemin. För mig är det så självklart att vi
            inte ens borde behöva ha en debatt. Vi borde inte ens behöva diskutera
            detta i dag.
          </note>
          <note>
            Jag vill vara tydlig med att den reservation vi har absolut inte
            har något att göra med förlängningen. Den står vi bakom till hundra
            procent. Däremot tycker vi att regeringen också ska titta på hur
            man bedömer vilka som är i riskgrupp, för här har vi mött frustration
            och många frågetecken från dem som tillhör riskgrupper.
          </note>
          <note>
            Det har till exempel krävts att den som har ett allvarligt hjärtfel
            samtidigt ska ha diabetes eller någon annan sjukdom för att bli
            beviljad ersättning. Detta har skapat många frågetecken. Det var
            tidigare också så att man kunde ha en allvarligt nedsatt lungkapacitet
            men ändå skulle ha ytterligare en diagnos. Detta har regeringen
            nu åtgärdat, och det har kommit vissa direktiv från Socialstyrelsen
            om att man ska titta på det här, har jag fått veta av ett svar
            på en skriftlig fråga till regeringen. Men på Försäk ­ ringskassans
            hemsida står det fortfarande att den som har ett allvarligt hjärtfel
            ska ha ytterligare en diagnos.
          </note>
          <note>
            Vi vill skicka ett uppdrag till regeringen att se till att de
            som tillhör riskgrupper och riskerar att bli allvarligt sjuka
            får den ersättning som vi anser att de är berättigade till. Vi
            tycker att den här bedömningen är alldeles för snäv i dag. Det
            finns som jag ser det ingen risk för överutnyttjande. Man räknade
            med ungefär 100 000 ansökningar. I september fick vi uppgiften
            att 3 000 ansökt, så det är långt under vad man förväntat sig.
            Budgeten är inte utnyttjad.
          </note>
          <note>
            Jag yrkar bifall till Sverigedemokraternas reservation i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 20 .)
          </note>
          <note>
            § 13 Kapacitetsbrist i elnäten
          </note>
          <note>
            Näringsutskottets betänkande 2020/21:NU5
          </note>
          <note>
            Kapacitetsbrist i elnäten
          </note>
          <note>
            föredrogs.
          </note>
          <note type="speaker">
            Anf. 13 MATTIAS BÄCKSTRÖM JOHANSSON (SD):
          </note>
          <note>
            Fru talman! Jag yrkar bifall till reservationen i betänkandet.
          </note>
          <note>
            Under senare tid har det uppkommit situationer då elbrist rått
            i Sverige. Detta blir fallet om elproduktionen inte täcker efterfrågan
            eller om det saknas tillräcklig kapacitet att överföra elen. Kapacitetsbristen
            i elnäten har blivit än mer påtaglig som en följd av att städer
            växer utan att elnäten samtidigt förstärks och moderniseras i
            motsvarande takt. Detta drabbar såväl hushållen som näringslivet
            i Sverige. Jämte detta finns ett generellt problem som numera
            återfinns inom nästan all tillståndsgivning i Sverige, nämligen
            alltför långa väntetider i tillståndsprocesser. Att erhålla tillstånd
            för utbyggnad av elnät kan dröja uppemot tio till tolv år.
          </note>
          <note>
            Dessa brister har lett till problem för företag runt om i Sverige.
            Det är inte svårt att tänka sig in i situationen. Vilka företag
            skulle vara nöjda med beskedet att få vänta tolv år på att få
            el till den fabrik eller anläggning de tänkt bygga? Det är inte
            bara investeringarna som uteblir, utan det är även arbetstillfällen
            och skatteintäkter som går förlorade. Detta utgör ett stort hinder
            för den samhällsutveckling som är önskvärd för att kunna nå fossil
            ­ frihet genom elektrifiering, något som förväntas öka elförbrukningen
            avse ­ värt. Även utbyggnaden av överföringskapaciteten måste
            i högre grad stå i samklang med samhällsplaneringen.
          </note>
          <note>
            Fru talman! Vi står bakom näringsutskottets förslag att regeringen
            ska följa upp och analysera de åtgärder som de olika aktörerna
            vidtog för att motverka den akuta kapacitetsbrist i elnäten som
            drabbade framför allt Stockholm och Skåne under föregående år.
            Uppföljningen ska även belysa huruvida det finns andra åtgärder
            att vidta som är effektivare och som därmed lämpar sig bättre
            om liknande situationer skulle uppstå igen. Däremot menar vi att
            beskrivningen av den uppkomna situationen missar en central orsak
            till att situationen på elmarknaden gått från allvarlig till akut,
            nämligen det faktum att regeringen – också under föregående år
            – valde att höja skatten på bland annat kraftvärme genom energi
            ‑ , koldioxid- och avfallsförbränningsskatt.
          </note>
          <note>
            I en interpellationsdebatt som ägde rum i denna kammare i maj
            2019 diskuterade undertecknad och den socialdemokratiska energiministern
            Anders Ygeman de aviserade skatterna för kraftvärmen. Från regeringens
            sida var svaret då att man inte såg att detta skulle kunna leda
            till brist i överföringskapacitet. Anders Ygeman yttrade: ”Stockholms
            politiker får välja om de tror att det finns en risk för regional
            kapacitetsbrist om de vill framställa el i sitt verk eller om
            de vill maximera sin egen vinst och då producera värme.” Regeringen
            såg alltså inte detta problem komma, eller – i bästa fall – så
            ansåg de inte att det här var deras problem, detta trots de varningar
            som kom från i praktiken samtliga aktörer och remissinstanser
            när man beredde dessa skattehöjningar.
          </note>
          <note>
            Sverigedemokraterna menar att denna bristande förståelse är en
            del av problemet. Det är åtminstone för oss uppenbart att den
            chockhöjda skatten på kraftvärme tvingade fram nedläggning av
            kraftvärmeproduktion i både Malmö och Stockholm. Därigenom minskade
            elproduktionen och förutsättningarna för större nyanslutningar
            till elnäten kraftigt i dessa regioner.
          </note>
          <note>
            Vi anser därför att ställningstagandet från näringsutskottet
            borde ha inkluderat att regeringen även bör följa upp hur de ökade
            skatterna på kraftvärme bidrog till att skapa den akuta kapacitetsbrist
            som uppkom. Det kan även i detta sammanhang finnas skäl att analysera
            andra relevanta skatter som kan ha bidragit till och haft effekt
            på den uppkomna situationen. Vi tycker att det borde vara tämligen
            självklart att beakta de energipolitiska konsekvenserna, men här
            är vi tyvärr ensamma om att tycka det.
          </note>
          <note type="speaker">
            Anf. 14 PATRIK ENGSTRÖM (S):
          </note>
          <note>
            Fru talman! Vi debatterar betänkande NU5, Kapacitetsbrist i elnäten
            . Jag yrkar bifall till utskottets förslag till beslut och avslag
            på reservationen.
          </note>
          <note>
            För 150 år sedan började Sverige elektrifieras. Fotogenlampor
            byttes ut mot glödlampor. Vedspisar byttes ut mot elspisar. Sverige
            var faktiskt det första land i världen där praktiskt taget alla
            hushåll elektrifierats.
          </note>
          <note>
            Nu står vi på tröskeln, eller på gränsen, till nästa generations
            elektrifie ­ ring. Vi ställer om transportsystemet. Vi är redan
            på väg. Snabbare än vi tror kommer stora delar av personbilsfordonsflottan
            att vara eldriven. Vi kommer också att se samma utveckling i de
            delar av industrin som ännu inte har elektrifierats.
          </note>
          <note>
            Sverige har helt unika förutsättningar att klara omställningen
            till förny ­ bar energi och samtidigt säkra försörjningstrygghet
            och konkurrenskraft. Förra året producerades 163 terawattimmar
            el i Sverige. Vi nettoexporte ­ rade 26 terawattimmar, vilket
            är alla tiders rekord.
          </note>
          <note>
            Vi socialdemokrater, som är ett klimatparti, är mycket glada
            över den här utvecklingen. Men visst finns det utmaningar. En
            av utmaningarna är kapacitetsbrist i elnäten.
          </note>
          <note>
            Vi ser en stark urbanisering där storstadsregionerna växer. Helt
            nya elintensiva verksamheter har tillkommit, som exempelvis serverhallar
            med ett effektbehov som ibland motsvarar effektbehovet i en stad
            av Västerås storlek. I exempelvis Stockholms län har befolkningen
            ökat med drygt 250 000 personer. Men investeringarna i elnät har
            inte alls ökat i samma takt.
          </note>
          <note>
            Därför, fru talman, presenterade regeringen tillsammans med energibranschen
            ett initiativ för att öka investeringarna i elnäten och för ökad
            regional effekt. Regeringen avsåg att lägga fram ett lagförslag
            som skulle bidra till att öka investeringarna i elnäten. De lokala
            elnätsägarna i Skåne och Stockholm skulle göra insatser för att
            säkra den lokala och regionala effekten i respektive region. De
            direkta resultaten var att kraftvärmen i Malmö och Stockholm inte
            stängdes ned, och därmed säkrades tillräcklig effekt.
          </note>
          <note>
            Nu vill utskottet se vilka effekter åtgärderna som regering vidtog
            i höstas fick för att motverka den akuta kapacitetsbristen i Stockholm
            och Skåne. Var de effektiva, eller kunde man gjort på ett annat
            sätt? Uppföljning och analys är alltid bra för att veta om åtgärderna
            man har vidtagit uppnår önskad effekt och hur kostnadseffektiva
            de har varit. Detta gör man för att i framtiden veta vad som är
            mest effektivt att göra. Det vi vet är att det mesta i samhället
            nu går mycket fortare än för några år sedan. Det handlar exempelvis
            om utbyggnaden av elintensiv verksamhet. Men det handlar också
            om utbyggnaden av förnybar energi.
          </note>
          <note>
            Fru talman! I takt med att samhället elektrifieras behöver elnäten
            och elmarknaden på alla nivåer utvecklas, byggas ut och användas
            på ett mer effektivt sätt. Ett flertal åtgärder pågår och planeras
            för att skapa gynnsam ­ ma förutsättningar för en väl fungerande
            elmarknad.
          </note>
          <note>
            I debatten kan det låta som att ingenting görs, men det är naturligtvis
            fel. Svenska kraftnät gör historiskt stora investeringar i transmissionsnätet,
            och även regionala och lokala aktörer gör investeringar i sina
            nät. Det är investeringar i nya anslutningar, marknadsintegration
            och reinvesteringar i befintlig infrastruktur.
          </note>
          <note>
            SVK gör en serie åtgärder för att just hantera kapacitetsbristen
            på lång sikt men också som kortsiktiga lösningar innan nya ledningar
            är på plats. Andra åtgärder är kortare och effektivare tillståndsprocesser,
            marknads ­ design, efterfrågeflexibilitet, nätstabilitet och ytterligare
            systemtjänster.
          </note>
          <note>
            Fru talman! Avslutningsvis: När Sverige elektrifierades för 150
            år sedan präglades samhället av framtidsanda. Nu gör vi det igen.
            Det finns utmaningar med elnäten, men vi har bra förutsättningar.
          </note>
          <note>
            Vi behöver göra många saker samtidigt, och vi kommer att behöva
            hjälpas åt. För jag är övertygad om att för att ett litet land
            ska klara stora utmaningar, ja då krävs det att vi gör saker tillsammans.
          </note>
          <note>
            (Applåder)
          </note>
          <note>
            I detta anförande instämde Anna-Caren Sätherberg (S) .
          </note>
          <note type="speaker">
            Anf. 15 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! I mitt anförande lyfte jag fram den reservation som
            Sverigedemokraterna har i betänkandet där vi vill att man i analyserna
            även borde beakta vilken påverkan som skattehöjningarna hade för
            de beslut som fattades där kraftvärme lades ned.
          </note>
          <note>
            Från regeringens sida och i de svar som har getts i interpellationsdebatter
            har man talat utifrån kontexten att man inte har någon uppfattning
            om huruvida det har påverkat eller inte. Man har mer skjutit över
            det till att det är Stockholmspolitiker som får fatta beslutet.
            Man tror att det kan leda till effektbrist och så vidare.
          </note>
          <note>
            Här vill vi ändå mena att vid utformningen av energipolitik är
            det viktigt att det finns en politisk förståelse för hur regler,
            skatter och marknadsfunktioner påverkar de beslut som aktörerna
            fattar för att se till att vi även i framtiden har ett elsystem
            som präglas av en hög leveranssäkerhet och en hög driftsäkerhet.
          </note>
          <note>
            Fru talman! Här någonstans vill jag ändå fråga huruvida Socialdemokraterna
            anser att skattehöjningarna påverkade eller inte påverkade besluten
            som fattades att lägga ned kraftvärme.
          </note>
          <note type="speaker">
            Anf. 16 PATRIK ENGSTRÖM (S) replik:
          </note>
          <note>
            Fru talman! Tack, Mattias Bäckström Johansson, för frågan!
          </note>
          <note>
            Den här frågan har diskuterats, precis som Mattias Bäckström
            Johansson tar upp, i flera interpellationsdebatter. Svaret har
            varit ganska tydligt. Man ska stå för sina egna kostnader och
            även miljökostnader. Det är vad det kokar ned till.
          </note>
          <note>
            Kommunerna äger kraftvärmeföretagen, så visst har Stockholmspolitikerna
            ett ansvar i detta. Det gäller hur man ska göra med utformningen
            av verksamheten i framtiden. Men det gäller också vad man väljer
            att ta ut för vinster från respektive bolag.
          </note>
          <note>
            Hur det än är så är det nätbolagen som gör nätinvesteringar.
            Vi kan konstatera att i många storstadsregioner har inte nätföretagen
            gjort dessa investeringar som vi ändå har sett att vi behöver.
            Det är därför vi är i den här situationen, anser jag.
          </note>
          <note type="speaker">
            Anf. 17 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Jag vill någonstans mena på att förståelsen är viktig.
            Det tar lång tid att bygga elnät, tio till tolv år. Det tar lika
            lång tid att kanske bygga ny kraftproduktion för att kompensera.
            Det tar lång tid att ställa om ifall man har ett kraftvärmeverk
            där man till exempel vid spetslast eldar med fossilbaserat bränsle.
          </note>
          <note>
            Det tar tid att ställa om . Här kastar man fram skattehöjningarna
            med några månaders varsel och förväntar sig att de ska kunna ställa
            om. Det var inte möjligt, och det ledde till att kraftproduktion
            lades ned. Det gör att man forcerar problemen med effektbrist
            till väldigt liten nytta eller ingen alls.
          </note>
          <note>
            Det skapar begränsningar i Sverige med att företag inte kan bygga
            ut sina verksamheter. De kan inte skapa arbetstillfällen. Vi får
            då kompensera med att importera el från grannländer. Vi kan se
            både i Danmark och Tyskland och i Polen att det är kolkraft som
            vi någonstans ökar vårt beroende av. Det leder oss bort från en
            väg som bygger på fossilfrihet.
          </note>
          <note>
            Här borde man i stället se vinsten av att investeringar är på
            väg att göras, att man håller på att ställa om och att man låter
            det ta den tid som behövs. Här är vi fortsatt oroliga. Saknar
            man den förståelsen är det kanske svårt att leda oss ur den här
            situationen.
          </note>
          <note>
            Jag har i sådana fall bara som ett medskick att detta borde vara
            något som beaktas i högre grad när man ska utforma politiken.
            Det tar väldigt lång tid att bygga nya anläggningar, och det tar
            lång tid att komma ut från det här. Ser man inte det kommer vi
            inte heller att kunna lösa de problem vi har framför oss med akuta
            utryckningar och olika handslag som leder till olika former av
            suboptimeringar.
          </note>
          <note type="speaker">
            Anf. 18 PATRIK ENGSTRÖM (S) replik:
          </note>
          <note>
            Fru talman! Tack, Mattias Bäckström Johansson, för debatten!
          </note>
          <note>
            Kraftvärmeproduktionen är extremt viktig utifrån perspektivet
            att den finns där människor bor. Det är den stora förtjänsten
            med både fjärrvärme och kraftproduktion. Naturligtvis ska deras
            förutsättningar vara rimliga. Men det kan inte komma som någon
            överraskning att vi går mot ett fossilfritt samhälle, inte för
            någon av oss vare sig i kammaren eller i kraftbranschen. Jag vill
            påstå att besluten om skatteförändringar var aviserade på ett
            eller annat sätt i god tid. Det tycker jag ändå att man ska ha
            med sig.
          </note>
          <note>
            Naturligtvis gör det ont att ställa om. Det känner vi nog lite
            till mans att det kan göra ibland. Men hur det än är så är det
            en nödvändig resa vi gör. Jag tycker ändå att vi har kommit bra
            ut ur detta. Jag vill poängtera att den situation vi nu är i handlar
            mycket om att nätföretagen inte har investerat i den omfattning
            som de borde ha gjort under lång tid. Det är den springande punkten
            i den här frågan.
          </note>
          <note type="speaker">
            Anf. 19 LOTTA OLSSON (M):
          </note>
          <note>
            Fru talman! Skåne vill, precis som hela övriga Sverige, ställa
            om till fossilfri el och bli grönare. Men hur ska det kunna vara
            möjligt för Skåne när man inte har tillgång till tillräcklig elkapacitet
            och tvingas använda el från oljekraftverk mitt i sommaren? Skåningarna
            och de skånska företagen ska kunna koncentrera sig på sina liv
            och sina verksamheter och inte på om det finns tillräcklig elkapacitet.
          </note>
          <note>
            I detta utskottsbetänkande har vi från Moderaterna, Kristdemokraterna,
            Liberalerna och Centerpartiet tagit initiativ till att de åtgärder
            som vidtagits för att lösa den akuta kapacitetsbrist som rådde
            i Skåne och Stockholm 2019 ska följas upp och utvärderas och återrapporteras
            till riksdagen. Vilket särskilt investeringsutrymme har godkänts
            för investeringar i elnätet, och är dessa kostnadseffektiva?
          </note>
          <note>
            Skåne och Stockholm är regioner som har haft akuta effektproblem.
            Det var något som vi kunde se komma men som ansvarig minister
            ihärdigt försökte tona ned ända till dess att problemet var ett
            faktum. Detta är ett politiskt ledningsproblem. Både produktion
            och distribution av elenergi är trots att detta är en form av
            marknadsekonomi beroende av politiska beslut.
          </note>
          <note>
            Fru talman! Nu är vi här, och nu har åtgärder vidtagits för att
            försöka överbrygga den akuta bristsituationen. Men vilka åtgärder
            är det, hur stora är de och vad kostar detta? Det är relevanta
            frågor. Vad görs, och vad kan göras för att förhindra fler akuta
            eleffektproblem? Vad görs för att se till att de åtgärder man
            vidtar är de bästa och mest kostnadseffektiva?
          </note>
          <note>
            Fru talman! Om inte politiken fattar rätt beslut och verkar för
            att det finns en robusthet i kapaciteten i elsystemet äventyras
            mycket. Det är inte brist på elkapacitet vi behöver då företagen
            ska kickstarta efter corona ­ pandemin och i en lågkonjunktur.
            Tvärtom kommer elkapacitet att vara viktigare än någonsin. Vi
            ser en ökad digitalisering och en ökad elektrifie ­ ring som några
            av de starkaste trenderna efter coronapandemin.
          </note>
          <note>
            Nedstängningen av den sista delen av Barsebäck år 2005 och nedstängningen
            av Ringhalsverken nu drabbar södra Sverige och Skåne speciellt
            – detta eftersom den pålitliga vattenkraften till största delen
            finns i norr och eftersom kapaciteten i ledningarna inte alltid
            räcker till. Skåne har gjorts sårbart då den lokala planeringsbara
            energin från kärnkraften har lagts ned utan att ersättas av annan
            planeringsbar el. Man kan inte lita på vindkraft eller solenergi
            så länge energin inte går att lagra på ett effektivt sätt.
          </note>
          <note>
            Fru talman! Sverige är ett välfärdsland. Det har sin bakgrund
            i att vi är en stark industrination och att kvalitet och effektivitet
            alltid har varit en ledstjärna. Det har också sin bakgrund i att
            vi har haft god tillgång till driftssäker och relativt billig
            energi för vårt näringsliv och vårt samhälle i övrigt. Hela grundkonceptet
            för svensk framgång vilar på god kapacitet i elnäten.
          </note>
          <note>
            Genom detta har vi kunnat vara konkurrenskraftiga inom basindustrin,
            som fortfarande står för en stor del av våra exportvaror. Vi har
            nu ett näringsliv och ett samhälle som ambitiöst har tagit på
            sig den stora uppgiften att ställa om till en energikonsumtion
            som är fossilfri. Det är en gigantisk utmaning. Det är också till
            viss del därför den nya industrin, som datorhallar och batteritillverkning,
            faktiskt placeras i Sverige.
          </note>
          <note>
            Fru talman! Trots att man arbetar mycket med energieffektivisering
            i industrin och det övriga samhället kommer omställningen till
            det fossilfria samhälle vi alla vill ha att kräva mer, inte mindre,
            energi.
          </note>
          <note>
            Basindustrin, som stål och skog, behöver mycket energi. Men det
            gäller inte bara dem, utan i stort sett all industriproduktion
            är beroende av billig och driftssäker energi – en energi som i
            dag också måste vara fossilfri för klimatets skull. Annars tvingas
            kommuner och företag att tacka nej till viktiga företagsetableringar.
            Det är en felaktig ordning när viljan att etablera sig som företag
            finns, men inte elkapaciteten.
          </note>
          <note>
            Vilka åtgärder har då vidtagits för att elkapaciteten i södra
            Sverige och i Stockholmsområdet ska garanteras? Och hur effektiva
            har dessa åtgärder varit? Det är två mycket relevanta frågor som
            näringsutskottet nu vill ha ett svar på.
          </note>
          <note>
            Jag yrkar därmed bifall till utskottets förslag.
          </note>
          <note>
            I detta anförande instämde Ann-Charlotte Hammar Johnsson (M).
          </note>
          <note type="speaker">
            Anf. 20 NIELS PAARUP-PETERSEN (C):
          </note>
          <note>
            Fru talman! Vi känner alla till bakgrunden till att vi står här
            i dag. Under 2019 drabbades min hemregion Skåne, men även Stockholm,
            av kapacitetsbrist i elnäten. Det innebar bland annat att företag
            inte kunde få svar på om de kunde starta ny produktion, att nya
            stadsdelar i Malmö fick stå på vänt och att det skapades osäkerhet
            kring omvandlingen av bussflottan till elbussar.
          </note>
          <note>
            Regeringen, Svenska kraftnät och de regionala elnätsägarna vidtog
            då olika åtgärder för att komma till rätta med situationen. Det
            var bra, och det var nödvändigt, att det äntligen blev lite fart
            på regeringen och övriga för att lösa ett problem som har funnits
            på horisonten länge.
          </note>
          <note>
            Men det är också viktigt att säkra att de beslut som då fattades
            var de rätta. Därför tog Centerpartiet tillsammans med M, L och
            KD initiativ till att kräva att regeringen analyserar de åtgärder
            som vidtogs för att motverka den akuta kapacitetsbristen i bland
            annat Skåne. Det gäller både att analysera åtgärderna i sig och
            såklart att säkra att åtgärderna är kostnadseffektiva. Det är
            inte minst viktigt för att skapa beredskap inför eventuella framtida
            problem, för risken finns att kapacitetsproblemen inte är slut.
          </note>
          <note>
            Vi är mitt inne i en spännande omställning till ett mer hållbart
            samhälle med minskade utsläpp. En av nyckellösningarna i Fossilfritt
            Sveriges färd ­ planer är elektrifieringen av samhället. Sverige
            har under lång tid legat relativt stabilt när det kommer till
            efterfrågan på el; vi har till och med haft överskott som vi har
            kunnat exportera. Men nu väntas efterfrågan på el öka kraftigt
            när vi ska elektrifiera vad som motsvarar ungefär en och en halv
            gånger Danmark – inte när det gäller storleken men i antal människor.
            Annars hade det inte varit så mycket!
          </note>
          <note>
            Energieffektivisering kommer att avhjälpa en del, men det kommer
            inte att gå jämnt ut med den ökade efterfrågan. Samtidigt pekar
            mycket nu på att nätet är underdimensionerat med många flaskhalsar.
          </note>
          <note>
            Problemet är inte att det produceras för lite el utan att näten
            inte förmår leverera i nivå med de växande behoven. Detta är ett
            direkt hot mot hela klimatomställningen och Sveriges förmåga att
            nå nettonollutsläpp till 2045. Det är även ett hot mot den svenska
            industrin och alla jobb den bidrar med.
          </note>
          <note>
            Vi måste ta företags varningsklockor om att inte kunna utöka
            sin verksamhet i Skåne på stort allvar. Det gäller även Stockholmsregionen.
            Med snabb tillväxt, högt bostadsbyggande i storstäderna, stora
            serverhallar och fler eldrivna fordon klarar de svenska elnäten
            i dag inte de växande behoven.
          </note>
          <note>
            Dessvärre kommer det att ta flera år att bygga ut stamnäten.
            Därför krävs andra lösningar på kort sikt. Centerpartiet har visat
            vägen med en rad förslag.
          </note>
          <note>
            Fru talman! Vi måste göra det dyrare med el när trycket är som
            högst och billigare när det finns mer kapacitet. Därför vill Centerpartiet
            införa timmätning senast 2025. Vi vill att elskatten anpassas
            efter användande.
          </note>
          <note>
            Kommuner och offentlig sektor måste bli bättre på att använda
            el mer effektivt och att anpassa användningen för att inte bidra
            till topparna i efterfrågan på el. Rent konkret kan det till exempel
            handla om att skjuta på uppvärmningen av simhallar någon timme
            för att undvika att belasta elnäten samtidigt som hushållen gör
            det.
          </note>
          <note>
            Förutsättningarna för lokal kraft måste förbättras. Det handlar
            dels om kraftvärmens konkurrenskraft, som andra har nämnt här
            i dag, dels om möjligheter att bygga havsbaserad vindkraft till
            i exempel i Skåne och södra Sverige och att dra kablarna till
            rätt platser. Det sätter i dag försvaret och lokala protester
            ofta stopp för.
          </note>
          <note>
            Vi måste också ställa skarpare krav på nätbolagen att upphandla
            mer lokal kraft. De hävdar i sin tur att ansvaret ligger på Svenska
            kraftnät. Där måste vi förtydliga nätbolagens ansvar för att säkra
            den kraft som behövs lokalt.
          </note>
          <note>
            Regionerna bör se över hur elanvändningen ser ut för att identifiera
            vilka som endast använder en del av den el de har i sitt abonnemang
            och huruvida det går att omförhandla vissa avtal för att frigöra
            kapacitet. Det var en av de saker vi såg gav stor effekt i samband
            med insatserna i Skåne. Det är relevant för hela landet.
          </note>
          <note>
            Vi måste fortsätta att stimulera innovationer för att lagra el
            vid överskottssituationer, till exempel i batterier och vätgas.
          </note>
          <note>
            Slutligen, fru talman: Elnätet måste byggas ut, men tillståndsprocesserna
            tar alldeles för lång tid. Centerpartiet vill därför införa ett
            skarpt mål om halverade tillståndstider. Vi behöver samtidigt
            skapa ett snabbspår för klimatsmarta investeringar samt se till
            att myndigheternas olika delar i processen kan pågå parallellt
            och inte efter varandra. Det skulle skapa mycket snabbare tillståndsprocesser.
          </note>
          <note>
            Fru talman! Det finns alltså gott om lösningar att ta av för
            att lösa kapacitetsbristen i Skåne och resten av landet. Att Ygeman
            och regeringen till slut kopierade flera av Centerpartiets förslag
            för att lösa kapacitetsbristen i Skåne förra året var mycket positivt,
            men regeringen har genom hela denna fadäs varit seg och ovillig
            att samtala med övriga partier. Så kan vi inte ha det! Andra partier
            har varit villiga att prata, men ingenting har hänt. Detta är
            alldeles för viktiga frågor för ett sådant agerande.
          </note>
          <note>
            Vi kan inte heller bygga framtidens energilösningar på att skånska
            elkunder ska betala för systemfel de inte har varit orsak till.
            Det är dags att säkra att skåningarna får ett elsystem som säkrar
            både hållbar stadsutveck ­ ling och gröna transporter – och ja,
            såklart, nygräddade gifflar. Vad vore jag för skåning om jag inte
            avslutade med lite gott till kaffet?
          </note>
          <note>
            Jag yrkar bifall till utskottets förslag.
          </note>
          <note type="speaker">
            Anf. 21 BIRGER LAHTI (V):
          </note>
          <note>
            Fru talman! Jag börjar med att citera vad utskottet i detta betänkande
            faktiskt kräver ska göras. Under rubriken ”Utskottets förslag
            i korthet” står det: ”Riksdagen ställer sig bakom det som utskottet
            anför om att reger ­ ingen bör följa upp och analysera de åtgärder
            som inblandade aktörer vid ­ tog för att motverka den akuta kapacitetsbristen
            i elnäten som drabbade de båda regionerna Skåne och Stockholm
            2019.”
          </note>
          <note>
            Jag vill passa på att tacka initiativtagarna till utskottsinitiativet
            för att det nu blir ett tillkännagivande som innebär att man tittar
            på vilka orsaker som har inneburit kapacitetsbrist i elnäten i
            ovannämnda regioner. Speciellt är det en skrivning som gör mig
            glad och som faktiskt gjorde att jag och Vänsterpartiet ställde
            oss bakom initiativet, fru talman. Smaka på dessa ord: ”analysera
            de åtgärder som inblandade aktörer vidtog för att motverka den
            akuta kapacitetsbristen i elnäten”.
          </note>
          <note>
            Inblandade aktörer, står det. Här tror jag att olika partier
            kommer att fokusera på olika syndabockar eller i alla fall försöka
            vältra över ansvaret på framför allt regeringen. Jag vill med
            bestämdhet hävda att orsaken till att vi hamnat i denna situation
            kan stavas ”avregleringen av elmarknaden”.
          </note>
          <note>
            Fru talman! När detta marknadsexperiment infördes var argumenten
            att energibranschen skulle bli effektivare, att elen skulle bli
            billigare och att valfriheten skulle öka för konsumenterna. Det
            är sant att du kan välja elhandelsbolag, men du kan inte välja
            vem som har hand om elnäten som levererar din el.
          </note>
          <note>
            Hur blev det då för konsumenterna? Blev det billigare? Man måste
            nog erkänna att elen i Sverige i dag är förhållandevis billig,
            men jag vill hävda att detta också har med politiska åtgärder
            att göra, åtminstone att produk ­ tion av förnybar el med incitament
            i startskedet har gjort att detta lyckats. Jag tänker givetvis
            också på certifikatsystemet och allt som gjort att vi fått in
            sådant som faktiskt är konkurrenskraftigt.
          </note>
          <note>
            Men hur blev det med elnäten då? Jo, det finns nog ingenting
            i samhället som har haft samma prisutveckling som elnätspriserna,
            och då menar jag prishöjningar som konsumenterna har drabbats
            av. Det är komplicerat att gå igenom allt om hur detta marknadsexperiment
            var tänkt att fungera, men jag gör i alla fall ett försök att
            förklara – och förstå själv, för den delen.
          </note>
          <note>
            Kundernas elnätsavgifter ska enligt ellagen vara objektiva och
            icke-diskriminerande. Om en kund på glesaste landsbygden betalar
            7 000 kronor mer för transport av samma summa el som en kund i
            storstaden, är inte det lite diskriminerande?
          </note>
          <note>
            Energimarknadsinspektionen är tillsynsmyndighet och beslutar
            om elnätsföretagens intäktsramar, det vill säga den totala summa
            som kunderna tillsammans ska betala för att nätägarna ska drifta,
            avskriva och ge avkastning på kapitalet. Sedan finns det skrivningar
            som gör att det ska jämföras med alternativa placeringar med jämförbara
            risker och så vidare.
          </note>
          <note>
            Den fråga jag ställer mig är om det är rimliga avkastningar när
            man höjer priset med 7–8 procent med hänvisning till att pengarna
            ska gå till investeringar men när, med facit i hand, bara 1 procent
            gick till investeringar? Är skillnaderna i landet och mellan bolagen
            rimliga? Är det rimligt att något som vi betraktar som samhällsinfrastruktur
            har blivit en lukrativ marknad som det dessutom är monopol på?
          </note>
          <note>
            Det är miljardbelopp som nätbolagen rullat över till moderbolagen
            och som därifrån slussats över som utdelningar till ägarna. Jag
            brukar för det mesta vara en pragmatisk politiker, och jag förstår
            att marknaden ibland kan lösa utmaningar på ett hyfsat sätt. Men
            när man låter samhällsviktiga funktioner bli föremål för vinstmaximering
            där konsumenterna blir be ­ talarna och med konsekvensen att allt
            blir dyrare och sämre försvinner min tilltro till att marknaden
            ska fungera på detta område.
          </note>
          <note>
            Tillbaka till betänkandet, fru talman, och det som sägs om att
            följa upp och analysera de åtgärder som inblandade aktörer vidtog.
            Jag hoppas verkligen att uppföljningen ger svar också om andra
            aktörer förutom givetvis Svenska kraftnät, regeringen och tillsynsmyndigheten.
            Jag hoppas att också nätägarnas ansvar granskas, att man tittar
            längre bort än årsredovisningen och ser hur mycket ägarna kan
            plocka åt sig i en tillsynsperiod. Här menar jag att man borde
            titta på minst en tioårsperiod: Hur mycket har man plockat åt
            sig av konsumenternas pengar som var tänkta att se till helheten
            i elnäten så att de fungerar i framtida scenarier?
          </note>
          <note>
            Fru talman! Om jag kunde önska mig något av kapitalismen vore
            det att i anständighetens namn lämna bort sådant som ingen medborgare
            kan väja bort. Här skulle jag kunna nämna många saker som blivit
            avreglerade och där politiken borde ha agerat på ett annat sätt.
            För att inte riskera att hamna utanför ämnet, fru talman, stannar
            jag dock med jämförelser. Men som en vädjan till liberala marknadsförespråkare:
            Låt inte girigheten slå sönder sammanhållningen, som vi kan göra
            så mycket bra av i det här landet!
          </note>
          <note type="speaker">
            Anf. 22 CAMILLA BRODIN (KD):
          </note>
          <note>
            Fru talman! Det senaste året har Sveriges elförsörjning varit
            kraftigt omskakad flera gånger. För ett år sedan tvingades flera
            företag i Skåne och Stockholm att ställa in omfattande investeringar
            och nybyggnationer. Anledningen var att det inte fanns tillräcklig
            tillgång till el på rätt ställe och vid rätt tidpunkt. Tusentals
            jobb riskerades, och Sveriges rykte som ett företagarvänligt land
            drogs lite grann i smutsen. Situationen löstes genom ett snabbt
            hoplappat krispaket från regeringens sida.
          </note>
          <note>
            I somras var det dags igen. Då tvingades Svenska kraftnät vidta
            nöd ­ åtgärder för att klara driftssäkerheten i södra Sverige.
            En snabbupphand ­ ling gjordes för att tillgängliggöra Ringhals
            1, Karlhamnsverket och Rya kraftvärmeverk, för att förbättra spänningsstabiliteten
            och tillhandahålla kortslutningseffekt. Hade det inte gjorts hade
            allvarliga fel kunnat inträffa.
          </note>
          <note>
            Fru talman! Så här kan vi inte ha det i Sverige. Företag och
            hushåll måste kunna räkna med en trygg och leveranssäker elförsörjning.
            Det är en hygienfaktor för ett välfärdsland som Sverige, där jag
            upplever att både medborgare och företag vill vara med och bidra
            till en klimatförändring på riktigt. Men då behövs säker tillgång
            till el.
          </note>
          <note>
            Den här typen av brister i elsystemet leder till dyra och ogenomtänkta
            krisåtgärder. Att vi tvingas elda med fossila bränslen är ett
            kraftigt bakslag för vårt klimatarbete. Här krävs krafttag från
            politiken, då samhällets omställning medför ökade krav på en säker
            tillgång till el. Ska industri, transporter och alla de företag
            som står inför enorma möjligheter och har en vilja att vara med
            och bidra ha en möjlighet till omställning innebär det att vi
            politiker måste ge förutsättningarna.
          </note>
          <note>
            Den situation som inträffade i Skåne och Stockholmsregionen under
            2019 visade på allvarliga brister i nätkapaciteten, och situationen
            eskalerade snabbt från ett allvarligt till ett akut läge. Orsakerna
            var flera, bland annat de försenade överföringsförbindelserna
            som dragit ut på tiden men som skulle ha varit klara. Vi vet också
            att Barsebäck togs ur drift för 20 respektive 15 år sedan. Även
            lokal produktion har tagits ur drift.
          </note>
          <note>
            Fru talman! I dag är vi ett enat utskott eftersom vi tillsammans
            med moderater, liberaler och Centerpartiet har lagt fram detta
            utskottsinitiativ. Vi är ett enat utskott som vill titta närmare
            på den uppkomna situationen och se analyser av de åtgärder som
            genomfördes och som det verkar finnas en del oklarheter och motstridiga
            uppgifter kring, exempelvis åtgärder där statliga beredskapspengar
            har använts till att köpa gasturbiner eller där elnätsföretag
            har fått möjlighet att via intäktsramen kunna finansiera uppköp
            av lokal elproduktion.
          </note>
          <note>
            Vi kristdemokrater ser det även som självklart att analysen kommer
            att ta med olika perspektiv till orsaken och att det eskalerade
            så snabbt. Jag tänker bland annat på den ohyggligt kraftiga skattepålagan
            som drevs igenom av regeringen och samarbetspartierna på kraftvärmen
            förra året och som har slagit undan benen för dessa aktörer och
            på att det spelar roll för den uppkomna situationen.
          </note>
          <note>
            Eftersom det inte finns någon offentlig sammanställning som beskriver
            alla de åtgärder som har vidtagits – vilka effekter de gav och
            kostnaden för detta – finns det goda skäl för regeringen att följa
            upp detta och titta vidare och analysera det för att kunna dra
            lärdomar när situationer som dessa uppkommer igen.
          </note>
          <note>
            Energimarknadsinspektionen ger uttryck för att fler städer kan
            komma att stå inför liknande situationer i framtiden, alltså inte
            enbart Stockholms och Skånes regioner som redan har en kärv situation.
            Därav är det viktigt att detta arbete genomförs skyndsamt och
            redovisas till riksdagen.
          </note>
          <note type="speaker">
            Anf. 23 JOAR FORSSELL (L):
          </note>
          <note>
            Fru talman! Jag skulle vilja börja någon annanstans än var vi
            nu har varit i debatten. Jag satt och lyssnade på er andra som
            debatterade, och så funderade jag på sådana där bilder från rymden,
            ni vet, där man ser hur jorden tänds upp i olika tidszoner. Först
            är jorden alldeles mörk, och sedan börjar det glimra runt hela
            planeten av lampor som tänds, av städer som vaknar och av mänsklig
            aktivitet.
          </note>
          <note>
            Jag blir alldeles varm i kroppen, fru talman, när jag tänker
            på hur människor har skapat så mycket välstånd och så mycket frihet
            och möjligheter för sig själva och framtida generationer!
          </note>
          <note>
            Fru talman! El är verkligen någonting som skapar frihet. Varje
            lampa som tänds och glimrar på jorden skulle kunna vara tänd av
            ett barn som får ljus att göra läxorna i. Eller så är det en industri
            som lyser, dit en mamma eller en pappa går till jobbet och skapar
            välstånd och skapar grunden för all den välfärd som finns runt
            om på vår planet och också här i Sverige. Varje sådan lampa som
            tänds skulle kunna vara en strålkastare på en teater eller konsert
            där kultur skapas.
          </note>
          <note>
            Fru talman! Det är verkligen så att el och elanvändning är något
            vackert. Det är verkligen en representant för mänsklig uppfinningsrikedom,
            och det är en representant för vår gemensamma strävan att skapa
            frihet och möjligheter.
          </note>
          <note>
            Fru talman! Världen och jorden – den jord som vi kan se tändas
            upp från rymden – står inför en extremt stor utmaning i och med
            klimatförändringarna. Det låter ibland i debatten som att tiden
            slutar någon gång runt 2045, för det är ungefär där som vi slutar
            tala om våra mål. Så är det inte. Tiden kommer förhoppningsvis
            att fortsätta även efter 2045.
          </note>
          <note>
            Min och Liberalernas utgångspunkt är att utsläpp som skadar klimatet
            måste elimineras. Det räcker inte med att vi har lite energieffektivisering
            här och där och släpper ut lite mindre och slår oss för bröstet
            för att vi tycker att vi släpper ut lite mindre än våra europeiska
            vänner, för utsläppen måste elimineras. Det handlar inte om att
            minska dem, utan det handlar om att få bort dem. Ska vi göra det
            kommer en ökad elanvändning med elektrifiering där vi ställer
            om till att använda el mer och mer att vara helt nödvändig.
          </note>
          <note>
            I ljuset av det är det såklart oerhört tragiskt när handelskamrarna
            i Skåne och Stockholm – vi har talat mycket om Skåne och Stockholm
            här i dag – larmar om att företag inte vill etablera sig i de
            här regionerna därför att de är rädda för kapacitetsbrist. Det
            är oerhört smärtsamt att få höra, därför att det är när företag
            tänder lampor och sätter på maskinerna i sina industrier och när
            företagsamma människor går till jobbet och arbetar som välstånd
            skapas. Det är då grunden för hela vår välfärd läggs. Det är också
            då som ett litet barn som sitter hemma vid lampan och läser sina
            läxor kan få se sina föräldrar vara förebilder och gå till jobbet
            för att arbeta.
          </note>
          <note>
            Jag måste säga att el och energi i grund och botten är en av
            de mest primära delarna av välfärdens kärna. Det är naturligtvis
            helt oacceptabelt när elbrist, energibrist eller kapacitetsbrist
            sätter käppar i hjulen för människor. Det får aldrig vara ett
            hinder för mänsklig utveckling. Det är helt oacceptabelt.
          </note>
          <note>
            Det är mot den bakgrunden som man behöver gå till botten med
            detta och granska, syna och hitta brister och titta på vilka möjligheter
            som finns för att förändra det. Det system vi har kan inte vara
            byggt på ett sådant sätt att vi i debatten talar om etableringar
            av till exempel serverhallar som ett problem. Det är ju fantastiskt
            oavsett vilket företag eller vilken verksamhet som vill etablera
            sig i Sverige, och för att skapa möjligheter för fler människor
            är det någonting positivt.
          </note>
          <note>
            Då måste vi ha ett system som är dimensionerat för detta, och
            det måste vara dimensionerat för att klara av att leverera fossilfri
            energi, fossilfri el, oavsett vilken tid på dygnet eller dag på
            året vi talar om. Och oavsett vad som händer måste den här delen,
            som är en av de mest grundläggande delarna av välfärdens kärna,
            vara säkrad.
          </note>
          <note>
            Fru talman! Jag är kosmopolit i hjärtat. Jag vill ut och resa
            i världen. Och när jag åker ut och reser i världen vill jag kunna
            säga att jag är stolt över Sverige. Jag vill kunna säga: I Sverige
            klarar vi detta. Vi klarar att ställa om och att elektrifiera.
            Vi klarar att ha ekonomisk utveckling samtidigt som vi värnar
            om klimatet. Jag vill att Sverige ska kunna vara ett föredöme
            så att fler av de här lamporna runt om på jorden tänds med hjälp
            av fossilfria energikällor, elkällor, och inte med fossilelkällor
            som det tyvärr ofta är i dag.
          </note>
          <note>
            Då är det återigen så att det blir oacceptabelt när vi måste
            använda oss av fossila källor när bristen blir alltför stor. Det
            är oacceptabelt.
          </note>
          <note>
            Fru talman! Mot den bakgrunden, för att jag vill få fortsätta
            resa elektrifierat i världen och för att jag vill få fortsätta
            vara stolt över att vi har ekonomisk utveckling, för att jag tror
            på människan och för att jag förstår att el är en helt grundläggande
            del av välfärden som skapar frihet för människor, ställer jag
            mig bakom detta betänkande.
          </note>
          <note type="speaker">
            Anf. 24 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Liberalerna och Joar Forssell har överlag kloka uppfattningar
            inom energipolitiken. Jag kan instämma i mycket av det som sas
            i anförandet här. Men det som man inte ställer sig bakom i betänkandet
            är just att analysera och titta på vilka effekter förändringar
            i skatter får för de beslut som måste tas för anläggningsägare,
            hur det påverkar kraftvärmen och så vidare och just att analysera
            de energipolitiska konsekvenserna av det.
          </note>
          <note>
            Jag tycker att det finns ett problem i energipolitiken med bristande
            förståelse för regler, skatter och marknadsfunktioner och hur
            det påverkar, och jag tycker att man måste ha en förståelse för
            det här när man ska utforma en vettig energipolitik som leder
            till att det blir hållbart över tid.
          </note>
          <note>
            Jag vill ställa frågan till Liberalerna: Anser inte Liberalerna
            att förändringar i skatter påverkar de beslut som anläggningsägare
            behöver ta?
          </note>
          <note type="speaker">
            Anf. 25 JOAR FORSSELL (L) replik:
          </note>
          <note>
            Fru talman! Tack, Mattias Bäckström Johansson, för frågan! Det
            är roligt att vi får ha den här diskussionen. Detta är min första
            debatt som ny ledamot i näringsutskottet. Det är alltid kul att
            få ett replikskifte. Jag vill bara säga det först.
          </note>
          <note>
            När man beskattar något är det klart att det kommer att påverka.
            Det är klart att det är så. Så är det på alla skattepolitikens
            områden och även här. Jag tycker att det är helt rimligt att ställa
            sig bakom förslaget sådant det ser ut. Man måste börja sin genomlysning
            av detta någonstans, och även om vi tittar på just de här effekterna
            och gör genomlysningen på det området stänger det inte dörren
            för andra genomlysningar.
          </note>
          <note>
            Jag är en del av januaripartierna. Innan jag kom till näringsutskottet
            var jag skattepolitisk talesperson för Liberalerna, och jag vet
            att när vi inom januariavtalssamarbetet förhandlar om skattepolitiken
            funderar vi också över effekter åt olika håll. Det är ingen hemlighet
            att vi i Liberalerna ibland har varit kritiska till saker som
            vi har gått med på i förhandlingar därför att vi har fått igenom
            andra saker. Men att lyfta ut detta och specifikt peka på det
            tycker jag inte riktigt platsar i just den här produkten.
          </note>
          <note>
            Sedan är det naturligt att man hela tiden i politiken utvärderar
            effekterna av alla möjliga beslut som man fattar. Det är klart
            att det finns skattepolitiska åtgärder som påverkar detta. Det
            finns säkert också saker som gäller utbildningssystemet – har
            vi till exempel tillräckligt många duktiga ingenjörer som arbetar
            med detta? Det finns hur mycket som helst om vi ska expandera
            den här produkten, och då kanske vi inte borde stanna vid det
            som Sverigedemokraterna tar upp i sin reservation, utan det finns
            säkert många andra saker som också påverkar. Jag hoppas att man
            i en genomlysning kan hitta aktörer som pekar på det, så att vi
            kan göra mer framöver.
          </note>
          <note type="speaker">
            Anf. 26 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Det som skapar den specifika aktualiteten här är
            just den direkta inverkan det fick med skatterna som chockhöjdes
            på ett par månader utan föregående varsel. Det fanns i praktiken
            ingen möjlighet att ställa om utan att gå med förlust. Detta har
            forcerat läget till att gå från allvarligt till akut.
          </note>
          <note>
            Man missar någonstans målet. Visst eldar vi kanske aningen mindre
            fossilt i spetslastsituationer i Sverige, men i stället gör vi
            oss mer beroende av import av kolkraftsproducerad el från våra
            grannländer. Då blir det ingen vinst för miljön i stort heller
            i och med att klimatet är globalt. Att man här missar insikten
            om vilken direkt påverkan detta hade tycker vi är tråkigt.
          </note>
          <note>
            Sedan finns det mycket annat kopplat till de här skatterna som
            man också kan grotta ned sig i, men det kan behandlas i andra
            betänkanden. Vi tycker dock att det är väldigt centralt för förståelsen
            av att allt hänger ihop och att besluten får en påverkan när man
            redan hade effektbrist. Man hade ingången att det inte skulle
            bli någon påverkan, men alla sa att det ändå skulle komma att
            bli det. Det ledde till att problemet med kapacitetsbrist eskalerade
            ännu mer. Har man inte med sig den förståelsen är vi rädda för
            att man inte kommer att kunna lösa problemen. Risken är att man
            landar i andra former av suboptimering eller går fel när man inte
            lyckas lösa bristerna över huvud taget.
          </note>
          <note>
            Vi kan väl nöja oss med att detta blir ett medskick. Sedan har
            vi förståelse för att man förhandlar i sak och kanske inte står
            bakom allt, men när det gäller just de här delarna har man inte
            signalerat att man har varit stora motståndare heller. Det gör
            mig lite besviken. Ser man inte de energipolitiska konsekvenserna
            av de skatter som har lagts på kraftvärmen blir det svårt att
            komma ut ur detta.
          </note>
          <note type="speaker">
            Anf. 27 JOAR FORSSELL (L) replik:
          </note>
          <note>
            Fru talman! På ett sätt kan jag förstå Sverigedemokraternas fråga.
            När man är med i ett samarbete står man såklart bakom en helhet.
            Sedan betyder inte detta att man själv har haft ingångar som stöder
            varje del av den helheten. Så funkar ju ett samarbete.
          </note>
          <note>
            Den här produkten handlar just om att följa upp och analysera
            de åtgärder som inblandade aktörer vidtog. Man kan naturligtvis
            alltid diskutera vem som är inblandad aktör eller inte. Jag ser
            det som att det, oavsett vilket skattesystem vi har, är helt nödvändigt
            att granska hur olika aktörer kan agera för att undvika att en
            sådan här situation uppstår.
          </note>
          <note>
            Sedan finns det en legitim diskussion, som jag uppfattar förs,
            om till exempel vissa delar av skattesystemet, om forskningspolitiken,
            om utbildningspolitiken eller om andra delar av politiken som
            också påverkar möjligheten till god kapacitet. Jag tycker att
            den diskussion som vi för här och nu bör vara integrerad i alla
            möjliga debatter och diskussioner, för detta är ett så stort och
            samhällsomspännande problem att vi behöver grotta ned oss i det
            på en massa olika politikområden.
          </note>
          <note>
            I just den här produkten tycker jag att det är positivt att man
            väljer att ha ett fokus, men det betyder ju inte att man inte
            ska analysera den typ av konsekvenser som ledamoten Mattias Bäckström
            Johansson beskriver, till exempel skattesystemet. Det finns en
            bred diskussion om hur det påverkar till exempel framtida innovationer.
            Det finns kanske möjlighet att använda exempelvis kraftvärme på
            ett klimatsmart sätt om man har rätt innovatio ­ ner och rätt
            teknik på plats. Men detta är en annan diskussion som också bör
            tas.
          </note>
          <note type="speaker">
            Anf. 28 LORENTZ TOVATT (MP):
          </note>
          <note>
            Fru talman! Jag börjar med att yrka bifall till utskottets förslag
            och passar på att hälsa Joar Forssell välkommen till utskottet
            och energidebatten. Vad mycket kul vi ska ha tillsammans framöver!
          </note>
          <note>
            Vi ska i dag debattera elnätens funktionssätt. Till att börja
            med ska jag säga att vi har ett mycket säkert och stabilt elsystem
            i Sverige, sannolikt ett av de stabilaste i hela världen. Jag
            tycker att det är bra att ha sagt det, så att folk inte får det
            om bakfoten och missförstår debatten.
          </note>
          <note>
            Det debatten handlar om är i mycket det rent lokala perspektivet:
            h ur det ser ut i våra storstadsregioner och hur nätet fungerar
            just där. Det har ju att göra med specifika utmaningar i specifika
            situationer. Bakgrunden är att urbanisering, ökat företagande,
            fler människor och ökad elektrifiering helt enkelt har bidragit
            till att det blivit trångt i elnäten på lokal nivå.
          </note>
          <note>
            Det var just detta som var regeringens fokus när man tog ett
            gemensamt initiativ för ungefär ett år sedan. Initiativet har
            handlat om en rad frågor. Den första är att öka investeringarna
            i näten tillsammans med nätbolagen. Det är något som är viktigt
            inte minst på lite längre sikt, men vi måste komma igång med investeringarna
            nu.
          </note>
          <note>
            Något som den här kammaren inte har debatterat tillräckligt är
            flexibilitet, att öka mängden flexibla resurser i systemet, så
            att man kan hantera toppar och dalar.
          </note>
          <note>
            Det handlar också om att bevara och säkra den lokala elproduktionen.
            På vissa talare har det låtit som att den under den här tiden
            har lagts ned för gott. Det stämmer inte. Det som hände var att
            regeringen gjorde en alldeles utmärkt kniptångsmanöver mot fossil
            kraftproduktion. Det är ju absurt att vi år 2019 skulle ha kvar
            kolkraft och fossilgas i vårt värme- och elsystem.
          </note>
          <note>
            Regeringen gjorde en smart kniptångsmanöver. Man införde en skatt,
            eller snarare, om man ska vara konkret och specifik, fasade ut
            en fossilsubvention. Sedan tog man detta initiativ, och det innebar
            att vi säkrade den lokala produktionen och dessutom säkrade att
            den var förnybar. Detta att den skulle vara förnybar var något
            som Miljöpartiet var pådrivande i , vilket jag är väldigt stolt
            över. Slutligen uppdrog man åt myndigheterna att utreda aktörernas
            roller och ytterligare åtgärder. Det är detta som nu ska följas
            upp och analyseras.
          </note>
          <note>
            Jag ska bara göra en utzoomning innan jag rundar av. Jag vill
            ändå nämna något om sommarens utmaningar – för detta var för ett
            år sedan. Vi har haft utmaningar även under sommaren. Jag vill
            nämna det. Jag vill förklara hur det ligger till, för det finns
            många missförstånd. Det finns de som på riktigt tror att Sverige
            lider av elbrist, alltså att vi på nationell nivå lider av elbrist.
            Det är i princip så långt från sanningen man kan komma.
          </note>
          <note>
            Sommarens utmaning berodde egentligen på tre faktorer, eller
            på två huvudsakliga. Den första var att kärnkraften inte levererade.
            Det var kan ­ ske den viktigaste faktorn för att vi hamnade i
            en nödsituation i somras. Även en hel del av kraftvärmen låg nere.
            Ett skäl till att dessa kraftslag inte levererade var att det
            var ett lågt elpris. Vi hade en väldigt stor produk ­ tion från
            framför allt vatten och vind under hela våren. Det andra skälet
            handlar om rent säkerhetsmässiga aspekter på kärnkraften. Man
            var tvung ­ en att stänga reaktorer eftersom de helt enkelt var
            farliga. Man var tvungen att genomföra nödåtgärder i själva kärnkraftverken.
          </note>
          <note>
            Den andra stora faktorn var att man samtidigt med detta hade
            stora underhållsprojekt i nätet. Det gjorde att vi fick en situation
            där man i stor utsträckning plötsligt inte hade el i södra Sverige.
            Det fick ytterligare komplikationer, och det handlade om spänningen
            i nätet. När man inte har en lokal elproduktion förlorar man en
            del av den spänning som krävs för att el ska kunna föras över
            från norra Sverige till södra Sverige.
          </note>
          <note>
            Det var så situationen såg ut. Det är himla viktigt att folk
            greppar det: att det handlar om kärnkraften och om underhåll av
            näten.
          </note>
          <note>
            Om vi hade haft myndigheter som hade varit bättre på att prognostisera
            och på att förutspå detta hade vi kunnat undvika att hamna i den
            situatio ­ nen. Om Svenska kraftnät hade varit framsynta, installerat
            spänningsstabi ­ lisatorer och jobbat mer med syntetisk svängmassa
            i vindkraftverken och med olika typer av roterande energimassa
            i systemet hade vi inte behövt hamna i denna situationen. Det
            är en läxa att lära, och det ska vi göra fram ­ över.
          </note>
          <note>
            När det gäller lokal produktion, näten, flexibilitet och lagring
            händer det nu saker. Tekniken utvecklas väldigt snabbt, och när
            vi får dessa delar på plats kommer vi att ha mycket lättare att
            hantera lokal kapacitetsbrist och ställa om till 100 procent förnybar
            elproduktion.
          </note>
          <note>
            Förlåt att jag drog över talartiden.
          </note>
          <note type="speaker">
            Anf. 29 LOTTA OLSSON (M) replik:
          </note>
          <note>
            Fru talman! Jag skulle vilja fråga lite grann om Lorentz Tovatts
            problembeskrivning. Man beskriver urbaniseringen som ett av de
            stora problemen när det gäller att vi har haft effektbrist i Skåne.
            Då vill jag ha svar på vad det är i just detta som skulle ha gjort
            att det har blivit så här.
          </note>
          <note>
            När man ställer om till en ökad andel vindkraft missar man basproduk
            ­ tionen. Det är faktiskt bara vatten- och kärnkraft i dag som
            kan stå för basproduktionen och som är reglerbar, så att vi kan
            få den när vi faktiskt behöver den.
          </note>
          <note>
            Vi har ett samhälle där vi inte gör som man gjorde förr i Skåne:
            maler när det blåser. Vi vill jobba dagtid. Vi vill att våra kunder
            i exempelvis Tyskland ska få sina varor i tid. Vi vill fortsätta
            att ha en hög levnadsstandard. Det är också vår höga levnadsstandard
            som gör att vi kan elektrifiera och att vi kan ställa om till
            ett fossilfritt samhälle.
          </note>
          <note>
            Fru talman! Jag tycker att Lorentz Tovatt kommer väldigt billigt
            undan genom att bara skylla på urbaniseringen och säga att mischmasch
            et i systemet beror på den. Vi byter ut basenergi mot intermittent
            energi, och då får det konsekvenser.
          </note>
          <note>
            Ingen skulle vara gladare än jag, fru talman, om vi får batterifunktioner
            eller någon annan lagringsfunktion som gör att vi kan slå av och
            på vindkraften, men vi är inte där.
          </note>
          <note>
            Jag vill ha svar på frågan: Hur kan man skylla på urbanisering
            och ett ökat behov och inte på att vi har förändrat energisystemen?
          </note>
          <note type="speaker">
            Anf. 30 LORENTZ TOVATT (MP) replik:
          </note>
          <note>
            Fru talman! Tack, Lotta Olsson, för frågeställningen! Lotta Olsson
            är väl ändå med i ett parti som har varit med och skrivit detta
            betänkande, och där pekas urbanisering ut som ett av skälen till
            att vi har hamnat i denna situation. Jag tror att Lotta Olsson
            får fråga sig själv varför vi har hamnat där.
          </note>
          <note>
            Sedan gäller det baskraft. Vad är baskraft? Vad är reglerbart?
            Kärnkraften är inte reglerbar. Det är ett missförstånd i debatten.
            Vattenkraften är reglerbar. Den kan man stänga av och sätta på.
            Man kan reglera upp den och reglera ned den per minut. Det är
            så vattenkraften fungerar. Det är därför den är en otroligt viktig
            resurs i det svenska elsystemet. Kärnkraften är inte det. Det
            kostar väldigt mycket att stänga av och sätta på kärnkraften.
            Jag tycker att kärnkraften under denna sommar med all önskvärd
            tydlighet bevisade att den inte är att lita på.
          </note>
          <note>
            De hade planerat långa revideringar av skälet att det helt enkelt
            inte var lönsamt att driva reaktorerna. Det var också flera reaktorer
            som låg nere på grund av direkta säkerhetshot.
          </note>
          <note>
            Kärnkraften är alltså inte reglerbar. I dagens system är inte
            kärnkraft något som man ens skulle kunna kalla för baskraft. Kärnkraften
            har helt enkelt en massa problem som gör att den inte är det,
            och man kan inte stänga av och sätta på den.
          </note>
          <note>
            Jag noterade att Lotta Olsson kom med oljespöket. När Lotta Olsson
            var med och styrde landet importerade vi mycket mer fossilt från
            andra länder. Tack vare att vi har sett till att det nu sker en
            utbyggnad av vindkraften importerar vi mycket, mycket mindre fossilt
            från andra länder.
          </note>
          <note type="speaker">
            Anf. 31 LOTTA OLSSON (M) replik:
          </note>
          <note>
            Fru talman! Vi kan väl i alla fall vara ense om en sak. Varken
            Lorentz Tovatt eller jag vill ha mer fossil energi. Men urbaniseringen
            gör att vi behöver mer reglerbar energi, och då finns det fortfarande
            inte något som kan ersätta kärnkraften. Vi har inte batterifunktioner
            som gör att vi kan använda vindkraften helt. Och när det gäller
            vattenkraften har vi varit tydliga i denna debatt. Den finns i
            norr, och det är inte så att Skånes industrier kommer att få den.
            Dessutom planerar vi att ställa om en del av vår tunga industri
            till fossilfritt, och då kommer det att krävas ännu mer planerbar
            energi.
          </note>
          <note>
            Jag förstår Lorentz Tovatts goda intention att ställa om till
            helt förnybart, men jag ser inte hur vi ska få till det. Eller
            har batterifunktionerna kommit mycket längre än vad jag känner
            till?
          </note>
          <note>
            Det är också spännande, fru talman, att Lorentz Tovatt själv
            problematiserar detta – när kärnkraftverken måste ställas om och
            underhållas under sommaren får vi problem. Ja, vi kommer att få
            ännu mer problem den dag de inte finns om vi inte kan hitta en
            bra ersättning. Det är inte heller lätt att göra oss mer flexibla.
            Det spelar inte så stor roll om Lorentz Tovatt och jag tvättar
            på nätterna. Det har en väldigt liten effekt. Det är de stora,
            tunga industrierna och den nya industrin, som datorhallar och
            så vidare, som kommer att kräva mycket.
          </note>
          <note>
            Vi vill ha dessa jobb, och vi vill ha välfärdssamhället. Därför
            nöjer jag mig inte riktigt med detta. Jag tycker inte riktigt
            att argumentationen håller.
          </note>
          <note type="speaker">
            Anf. 32 LORENTZ TOVATT (MP) replik:
          </note>
          <note>
            Fru talman! Tack för replikskiftet, Lotta Olsson! Lotta Olsson
            säger att vi förhoppningsvis är överens om att vi inte vill ha
            mer fossil energi. Det smärtar mig verkligen att behöva säga att
            vi inte är överens om det. Lotta Olsson har en skattepolitik som
            innebär att man ska subventionera fossil energi. Lotta Olsson
            representerar ett parti som förra året tog tydlig strid för att
            bevara subventionen till kolkraftverk i Sverige. Det är den skattestrid,
            av alla skattefajter, som Lotta Olssons parti tog.
          </note>
          <note>
            Likadant är det när det gäller skattepolitiken för energi som
            används i transporterna. Lotta Olsson representerar det parti
            som tar strid för att sänka koldioxidskatten med 7 miljarder kronor.
            Lotta Olssons parti vill ha mer fossil energi i systemet, och
            det smärtar mig. Jag hade velat att mode ­ rater och miljöpartister
            kunde vara enade om att vi skulle fasa ut det fossila. Det är
            vi helt enkelt inte – tyvärr.
          </note>
          <note>
            Lotta Olsson frågar om alternativ till kärnkraften. Jag nämnde
            ganska mycket om det i mitt anförande. Havsvinden kan komma igång
            i södra Sverige och kan bidra med spänning i nätet, lokal produktion
            och ett mer kontinuerligt elproducerande i jämförelse med landbaserad
            vind. Det handlar om vätgas, batterier, kraftvärme, flexibilitet
            och elbilar som funge ­ rar smart i systemet. Industrier kan absolut
            bli mer flexibla. De kan använ ­ das mer när det gäller till exempel
            restvärme och liknande. Man kan produ ­ cera el utifrån de egna
            processerna och så vidare. Detta fungerar som en bra synergi tillsammans
            med vätgasen.
          </note>
          <note>
            Framtidens industri kommer inte att ha några problem alls att
            vistas i ett 100 procent förnybart elsystem. Det kommer förstås
            att ta tid, och vi har mycket att göra på vägen dit. Men det är
            helt möjligt.
          </note>
          <note type="speaker">
            Anf. 33 ANN-CHARLOTTE HAMMAR JOHNSSON (M):
          </note>
          <note>
            Fru talman! Det har precis varit ett replikskifte mellan Lorentz
            Tovatt och Lotta Olsson. Moderaterna vill inte tvärnita Sverige.
            Vi vill se en framtid, och därför kan man inte bara rycka undan
            mattan utan att ha någonting att ersätta den med.
          </note>
          <note>
            För Höganäs AB, Höganäs kommun, Pågen, Polykemi, Lindab, Ystad
            kommun, Malmö, Ängelholm, Båstad och Örkelljunga, ja, för alla
            kommuner och företag i Skåne och för oss i näringsutskottet är
            det viktigt att få en analys av lägesbilden för framtiden. Det
            kräver att man tittar på vad som är rätt och vad som behöver göras
            framåt.
          </note>
          <note>
            De skånska företagen anställer tillsammans mer än 380 000 personer.
            Ju fler det blir, desto bättre för välfärden. Varje ny anställd
            bidrar med skatt, och tjänster blir till i både förskola och sjukvård.
          </note>
          <note>
            Skåne är en region som har högre arbetslöshet än övriga landet,
            och antalet arbetslösa ökar kraftigt som en följd av coronakrisen.
            Samtidigt som Region Skåne tillsammans med de skånska kommunerna
            kämpar för att fler människor ska ha ett arbete att gå till konstaterar
            Tillväxtverket i en rapport att upp till 19 000 färre personer
            kan vara sysselsatta i Skåne 2040 som en konsekvens av elbristen
            och elkapacitetsbristen.
          </note>
          <note>
            Det är detta som är cloun i den angelägna fråga som debatteras
            i dag om elförsörjning i södra Sverige och resten av landet.
          </note>
          <note>
            Regeringens uppdrag är att ta fram ett underlag med en analys.
            Man varnade från Malmö, Uppsala och Borås. Vad händer om man nu
            varnar igen och om det smäller till i Malmö på något annat ställe?
            Då gäller det att man gör rätt saker och att man är förberedd.
          </note>
          <note>
            Därför är det ytterst angeläget att de åtgärder som diskuteras
            kommer på plats. Man måste vidta åtgärder för att säkra elkapaciteten
            i södra Sverige, Skåne och övriga landet. Dessa analyser måste
            verkligen genomföras.
          </note>
          <note>
            Jag vill därför yrka bifall till utskottets förslag, där vi får
            en ordentlig analys av vad som har hänt, på vilket sätt det har
            hanterats och vart vi ska i framtiden.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 20 .)
          </note>
          <note>
            § 14 Elcertifikat – stoppregel och kontrollstation 2019
          </note>
          <note>
            Näringsutskottets betänkande 2020/21:NU6
          </note>
          <note>
            Elcertifikat – stoppregel och kontrollstation 2019 (prop. 2020/21:16)
          </note>
          <note>
            föredrogs.
          </note>
          <note type="speaker">
            Anf. 34 MATTIAS BÄCKSTRÖM JOHANSSON (SD):
          </note>
          <note>
            Fru talman! Jag vill inledningsvis yrka bifall till reservation
            1 i betänk ­ andet.
          </note>
          <note>
            Elcertifikatssystemet är ett stödsystem som är tänkt att stimulera
            de så kallade förnybara energislagen. Tidigt efter systemets införande
            2003 fanns ett antal mindre, men positiva, effekter med baskraft
            som tillkom till följd av de certifikat man erhöll. Det handlade
            då om uppgraderade vattenkraftsstationer, uppförandet av kraftvärmeanläggningar
            och att man kompletterade fjärrvärmesystem med en turbin för att
            få kraftproduktion. Av de elcertifikat som utfärdades under 2004
            gick över 90 procent till kraftproduktion som var planerbar och
            därmed inte beroende av väderförutsättningarna.
          </note>
          <note>
            På senare år har det dock övergått mer till att uteslutande handla
            om subventioner till väderberoende kraftproduktion, främst vindkraft.
            Det är en nivå som successivt har ökat. Sedan 2012 har 75 procent
            av den tillförda elenergin kommit från vindkraft i systemet. Under
            2019 stod vindkraften för 83 procent av den nytillkomna produktionen.
          </note>
          <note>
            Energipolitiken har en nyckelroll för samhällsutvecklingen och
            när det gäller att minska det fossila beroendet. Men elcertifikaten
            är ännu ett i raden av exempel på riktade subventioner som är
            dålig politik för att på allvar kunna minska utsläppen av växthusgaser,
            detta framför allt eftersom Sverige redan har en klimatsmart,
            utsläppsfri och trygg elförsörjning till konkurrenskraftiga priser.
            Detta är ett förhållande som i möjligaste mån måste vidmakthållas
            över tid.
          </note>
          <note>
            Elcertifikatssystemet har redan kostat elkonsumenterna tiotals
            miljarder i subventioner som har betalats utöver elpriset och
            som under snart två decennier inte heller har lett till att man
            har minskat den fossila andelen. Den fossila andelen är faktiskt
            lika stor i dag som den var vid införandet. Pengarna har i stället
            spenderats på att i praktiken ersätta fossilfri kraftproduktion
            med förnybar – med minskade marginaler och leveranssäkerhet som
            bonus.
          </note>
          <note>
            Sverigedemokraterna har återkommande framfört synpunkter på den
            okritiska syn på förnybar och väderberoende elproduktion som genomsyrar
            mycket av den energipolitiska hållning som torgförs av regeringen.
            Elcertifikatssystemet har bidragit till att snedvrida konkurrensen
            på elmarknaden till förmån för denna väderberoende kraftproduktion
            som inte nödvändigtvis har kunnat tillhandhålla effekt när efterfrågan
            är som störst.
          </note>
          <note>
            Som en konsekvens av denna hållning har vi återkommande här i
            kammaren sökt stöd för förslag om att avveckla såväl elcertifikatssystemet
            som andra ekonomiska subventioner, som i olika former exklusivt
            riktas till väderberoende kraftproduktion. Vi är därför i grund
            och botten positiva till förslaget om att elcertifikatssystemet
            nu avvecklas i förtid.
          </note>
          <note>
            Däremot kommer det lagförslag som nu läggs fram i propositionen
            enligt regeringens egen bedömning att innebära en omfördelning
            av kost ­ nader från de svenska elkonsumenterna till producenterna
            inom elcertifi ­ katssystemet. Dessa antaganden återfinns i regeringens
            egen konsekvens ­ analys, en analys som har dömts ut av exempelvis
            myndigheten Tillväxt ­ analys. De säger att risken är att man
            kraftigt underskattar den kostnad som kommer att drabba elkonsumenterna.
          </note>
          <note>
            Vi ser en betydande risk att den undermåliga konsekvensanalysen
            kan dölja att den valda modellen för nedstängningen av elcertifikatssystemet
            blir både onödigt och omotiverat dyr för elkonsumenterna. Vi anser
            därför att elcertifikatssystemet måste avvecklas under ansvarsfulla
            former och på ett sätt som är kostnadseffektivt för elkonsumenterna.
          </note>
          <note type="speaker">
            Anf. 35 BIRGER LAHTI (V):
          </note>
          <note>
            Fru talman! Vi debatterar näringsutskottets betänkande Elcertifikat
            – stoppregel och kontrollstation 2019 . Först vill jag framhålla
            att elcertifikatssystemet har tjänat oss väl, vilket jag även
            var inne på i mitt förra inlägg. Det är en av anledningarna till
            att vi har låga elpriser och har kunnat fasa in förnybar elproduktion
            i Sverige.
          </note>
          <note>
            Sverige ska vara en föregångare i omställningen till ett förnybart
            energisystem, men vi anser att det är bra att regeringen nu tar
            initiativ för att avsluta systemet med elcertifikat. Samtidigt
            är det vår uppfattning att förslaget i propositionen riskerar
            att bli uddlöst. Vi förordar därför att förslaget kompletteras
            med ett så kallat tilldelningsstopp. Ett sådant stopp skulle innebära
            en säkerhet för producenterna och en möjlighet att säkra marknaden
            och därigenom även produktionen.
          </note>
          <note>
            Vänsterpartiet begär därför ett tillkännagivande från riksdagen
            om att tilldelningen av certifikat bör stoppas efter 696 miljoner
            utfärdade certifikat inom det svensk-norska elcertifikatssystemet.
          </note>
          <note>
            Fru talman! Jag yrkar bifall till reservation 4 under punkt 2.
          </note>
          <note type="speaker">
            Anf. 36 JOAR FORSSELL (L):
          </note>
          <note>
            Fru talman! I omställningen till ett system där vår el produceras
            på ett klimatsmart och fossilfritt sätt är det rimligt att vi
            från politikens håll har styrmedel som styr mot en energimix,
            ny teknik, infrastruktur och innovation som driver på utvecklingen.
            Vi hjälper till på omogna marknader och när teknik inte finns
            på plats fullt ut med stödsystem som gör att företag och innovatörer
            faktiskt kan leverera det som klimatomställningen kräver.
          </note>
          <note>
            Det ärende vi debatterar nu handlar om att elcertifikatssystemet
            i grunden har varit bra att ha på plats. Jag delar Vänsterpartiets
            syn på den punkten. Det har lett till att vindkraften har byggts
            ut kraftigt, och det har varit positivt. Det har varit bra att
            få en större del förnybart också i vårt system. Det behöver vara
            en del av vår energimix, och det är inte konstigt.
          </note>
          <note>
            Men nu kan vindkraften stå på egna ben och är lönsam av sig själv,
            och den behöver inte längre subventioner. Vi har från början sagt
            att systemet ska avvecklas när den teknik som styrmedlen har funnits
            för har kommit så långt att den är lönsam.
          </note>
          <note>
            Teknikutvecklingen har gått snabbare och tillgången till kapital
            på marknaden har varit större än vad man först trodde. Därför
            har tidpunkten när elproduktionen är lönsam kommit tidigare, och
            Energimyndigheten har sagt att stöd inte längre behövs.
          </note>
          <note>
            Jag uppfattar det så att Vänsterpartiet också tangerade att det
            finns de på marknaden som har gjort felaktiga analyser av framtiden
            och agerat på en felaktig syn på hur snabbt teknikutvecklingen
            ska gå. Den har gått snab ­ bare än vad vi trodde, och kapitaltillgången
            har varit högre än vad vi trodde från början. Det finns de som
            har gjort investeringar och planerat att göra investeringar i
            tron att systemet ska finnas kvar för alltid, fastän vi har sagt
            att det ska bort när systemet inte längre behövs.
          </note>
          <note>
            Fru talman! Vi politiker ska inte subventionera sådant som marknaden
            kan lösa själv, och vi måste hålla oss till att när ett system
            löper ut ska det inte heller behållas. Annars skickar det märkliga
            signaler till marknaden att göra investeringar och sedan lita
            på att man alltid ska få subventioner, trots att de inte längre
            behövs.
          </note>
          <note>
            Eftersom marknaden är lönsam utan subventioner, och priset på
            certifikaten går mot noll, är det dags att lägga ned systemet.
            Det är positivt, och vi står bakom förslaget. När systemet inte
            längre ger något innebär det bara enorma administrativa kostnader
            utan att vi får något för det.
          </note>
          <note>
            När vi nu avvecklar systemet tidigare än vad det från början
            var sagt innebär det inte med nödvändighet att subventionerna
            kommer tidigare än tänkt, men det är vad som föreslås. Och det
            är det vi vänder oss mot, det vill säga att komprimera kvotkurvan.
            Det innebär att priserna pressas upp på elcertifikaten, och det
            innebär en omfördelning från kunderna, elanvändarna, till redan
            lönsam produktion. Det är inte rimligt att vi från politikens
            håll nu ska säga till elkunderna att de ska få högre priser och
            att de pengarna ska gå till produktion som redan är lönsam. Det
            är tråkigt att inte fler partier har reagerat mot detta. Det är
            ett system som är dyrt att administrera och som dessutom innebär
            en omfördelning från vanligt folk som vill köpa el till ofta stora
            bolag som gör stora vinster på sådant som redan är lönsamt. Jag
            har inga problem med att ett stort bolag gör vinster, men jag
            har problem med att bolaget gör det med hjälp av subventioner.
          </note>
          <note>
            Fru talman! Då finns invändningen att det finns ett avtal med
            Norge. Det är sant att det finns ett avtal med Norge, men vi har
            redan visat att avtalet går att förhandla. Det har skett; vi har
            omförhandlat. Man kan omförhandla ett avtal.
          </note>
          <note>
            Norges medborgare, väljare och elanvändare drabbas också på samma
            sätt av en förändring. De kommer också att få se högre priser,
            och det finns ingenting som talar för att norrmännen skulle vara
            mindre upprörda än vi över detta. De vill inte heller ha högre
            priser för sina elanvändare. Det finns ingenting som talar för
            att det inte skulle gå att omförhandla med Norge. Därför är det
            argumentet lite verklighetsfrånvänt.
          </note>
          <note>
            Tidigare har det varit en hypotetisk fråga att elpriserna ska
            vara negativa, men nu är det inte så. Nu har detta hänt ett antal
            gånger, och det kommer förmodligen att hända fler gånger. Det
            blir återigen orimligt att dela ut subventioner när priserna är
            negativa.
          </note>
          <note>
            Fru talman! För tids vinnande vid voteringen yrkar jag bifall
            endast till reservation 2, men vi står såklart bakom alla våra
            reservationer.
          </note>
          <note type="speaker">
            Anf. 37 PATRIK ENGSTRÖM (S):
          </note>
          <note>
            Fru talman! Vi debatterar nu NU6, Elcertifikat – stoppregel och
            kontrollstation 2019 .
          </note>
          <note>
            Först vill jag yrka bifall till utskottets förslag till beslut
            om att bifalla propositionen, och jag yrkar avslag på samtliga
            reservationer.
          </note>
          <note>
            Elcertifikatssystemet infördes 2003, och det är ett marknadsbaserat
            stödsystem som ska öka produktionen av förnybar el på ett kostnadseffek
            ­ tivt sätt. Sedan 2012 har Sverige och Norge en gemensam elcertifikatsmarknad.
          </note>
          <note>
            Fru talman! Utvecklingen för förnybar elproduktion har överträffat
            alla förväntningar. Vi socialdemokrater – vi är ett klimatparti
            – är mycket glada över utvecklingen. Förutsättningarna har förändrats
            under de senaste åren. I maj 2019 passerades målnivån 28,4 terawattimmar
            ny förnybar elproduk ­ tion till 2020. Fram till utgången av 2021
            bedöms denna produktionsvolym mer än fördubblas.
          </note>
          <note>
            Detta innebär att våra högt ställda förväntningar kommer att
            infrias med råge, och vi kan därför avsluta elcertifikatssystemet
            tio år tidigare än planerat. Systemet är en stor succé, och det
            innebär att den förnybara pro ­ duktionen snart verkar på marknadsmässiga
            grunder, vilket är positivt för både konsumenter och energibranschen.
            Dessutom kan vi spara pengar på att korta ned den administrativa
            bördan, som ett stödsystem faktiskt inne ­ bär. Jag tycker att
            vi ska vara stolta över hur mycket ny förnybar elproduk ­ tion
            systemet har drivit fram.
          </note>
          <note>
            Fru talman! Det gemensamma målet med Norge inom elcertifikats
            ­ systemet om 46,4 terawattimmar ny förnybar elproduktion till
            2030 be ­ döms alltså uppnås i närtid. Utvecklingen har gjort
            att elcertifikatssystemet har spelat ut sin roll som drivande
            kraft för utbyggnaden och därför kan avvecklas.
          </note>
          <note>
            Därför är förslaget nu att godkänna avtalet mellan Sveriges och
            Norges regeringar om ändringar av avtalet om en gemensam marknad
            för elcertifikat. Det innebär bland annat att elcertifikatssystemet
            avslutas 2035 och att anläggningar, produktionsökningar och vissa
            ombyggnader som genomförts eller tagits i drift efter utgången
            av 2021 inte tilldelas elcertifikat.
          </note>
          <note>
            I och med detta behöver den nuvarande annulleringsförpliktelsen,
            den så kallade kvotkurvan, komprimeras och efterfrågan på elcertifikat
            tidigareläggas. Ändringen av avtalet är nödvändig bland annat
            för att elcertifikatssystemet ska kunna avslutas till 2035.
          </note>
          <note>
            Den sammanfattande bedömningen av konsekvenserna av det föreslagna
            stoppdatumet och en komprimerad kvotkurva är att detta inte kommer
            att ha någon effekt, eller möjligtvis en marginell påverkan, på
            priset på elcertifikat.
          </note>
          <note>
            Lagförändringen föreslås träda i kraft den 1 januari 2021.
          </note>
          <note>
            Fru talman! Avslutningsvis vill jag passa på att uppmärksamma
            det uppdrag som Energimarknadsinspektionen har att analysera de
            ekonomis ­ ka förutsättningarna för ägare av produktionsanläggningar
            som har investerat tidigt i elcertifikatssystemet. Analysen ska
            beakta tilldelningen av elcertifikat, och Energimarknadsinspektionen
            ska därefter analysera om och på vilket sätt det finns behov av
            ytterligare ekonomiskt stöd till dessa produktionsanläggningar
            under en lämplig tidsperiod. Man ska även läm ­ na eventuella
            förslag på ändringar i regelverk som sammantaget inte innebär
            en försämring jämfört med dagens läge för berörda produktionsanläggningar.
            Uppdraget ska redovisas till Regeringskansliet senast den 31 mars
            2021.
          </note>
          <note>
            Som jag har sagt är vi socialdemokrater ett klimatparti. Vi är
            mycket glada över denna utveckling, som gör att vi kan avsluta
            elcertifikatssystemet tio år tidigare än planerat.
          </note>
          <note>
            I detta anförande instämde Anna-Caren Sätherberg (S).
          </note>
          <note type="speaker">
            Anf. 38 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Inledningsvis vill jag säga att det är bra att elcertifikats
            ­ systemet nu avvecklas och att det kan ske i förtid jämfört med
            det som har varit uppsatt sedan tidigare.
          </note>
          <note>
            Däremot är detta en resa som har präglats av ryckighet sedan
            Socialdemokraterna tillträdde i regeringsställning 2014. Man har
            vid flera tillfällen varit inne och gjort förändringar och utökningar
            i systemet. Vid två tillfällen har man varit inne och höjt ambitionsnivån.
            Man har även varit inne och justerat när det gäller kvotplikterna
            – man flyttade dem från lag till förordning för att regeringen
            skulle kunna knyta detta närmare sig och göra justeringar beroende
            på utbud och efterfrågan.
          </note>
          <note>
            Regeringen har också, vilket har tagits upp här tidigare, hamnat
            i situa ­ tionen att man delar ut subventioner även när det råder
            negativa elpriser. När man nu avser att stänga systemet i förtid
            gör man en kraftig justering av utbudet och av elcertifikaten.
            Man minskar dock inte efterfrågan i mot ­ svarande mån, utan konsumenterna
            är tvingade att köpa elcertifikaten. När politiken har så hög
            närvaro och man knyter detta allt närmare sig påverkar det förutsättningarna
            för huruvida det kan kallas för ett marknadsbaserat stödsystem.
          </note>
          <note>
            Fru talman! Jag vill fråga varför Socialdemokraterna inte anser
            att detta ska få värka ut som ett marknadsbaserat stödsystem och
            varför vi ska subventionera redan lönsam kraftproduktion.
          </note>
          <note type="speaker">
            Anf. 39 PATRIK ENGSTRÖM (S) replik:
          </note>
          <note>
            Fru talman! Tack, Mattias Bäckström Johansson, för frågorna!
          </note>
          <note>
            Jag har förstått att Sverigedemokraterna och Mattias Bäckström
            har varit djupt kritiska till elcertifikatssystemet under många
            år. Det infördes 2003 och har överlevt många regeringar. Jag kan
            konstatera att det finns en stor majoritet i Sveriges riksdag
            som säger att vi behöver gynna och stödja tekniker inom energisektorn
            som inte är mogna för marknadsmässiga grunder. Det har elcertifikatssystemet
            gjort.
          </note>
          <note>
            Utmaningen nu är att det har gått så himla bra. Man skulle kunna
            säga ”hurra”, ”fantastiskt” och ”bra”, Mattias – vi kan avsluta
            detta tidigare.
          </note>
          <note>
            Vad är då priset som konsumenterna har fått betala för detta?
            Lägger man ihop det under alla år ser man naturligtvis att det
            handlar om miljarder. Men tittar man lite i backspegeln kan man
            säga att priset för den enskilde innehavaren av en lägenhet som
            gör av med ungefär 1 500 kilowatt per år under tidsperioden 2012–2019
            var 45 kronor. För villaägare är det naturligtvis högre; det kanske
            rör sig om 600 kronor.
          </note>
          <note>
            Ja – elcertifikatssystemet har kostat konsumenterna pengar, men
            vi har också fått väldigt mycket förnybar produktion i systemet.
            Mattias Bäckström borde se att det är bra, för hur hade systemet
            sett ut om vi inte hade haft de volymer vi har i systemet i dag?
          </note>
          <note type="speaker">
            Anf. 40 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Jag hör signalen från Socialdemokraterna om att folket
            har råd att betala sina dyra elräkningar. Någonstans måste man
            beakta att det är tiotals miljarder som har betalats under väldigt
            lång tid , och det här kommer även fortsättningsvis att kosta
            väldigt mycket. Den fossila andel ­ en är inte lägre i dag än
            när elcertifikatssystemet infördes. Det är inte så att vi har
            gjort någon insats för klimatet eller för miljön. Vi har forcerat
            ut fossilfri kraftproduktion till förmån för förnybar, till ingen
            vinning alls för klimatet.
          </note>
          <note>
            När man nu landar i att vi ska se till att fasa ut detta system
            ser man till att göra det onödigt dyrt för elkonsumenterna. Det
            var tänkt som ett marknadsbaserat stödsystem, men när marknadskrafter
            verkar och ser till att priset är lågt går man in politiskt och
            rattar mellan utbud och efterfrågan för att se till att det blir
            onödigt dyrt för elkonsumenterna i stället för att detta värker
            ut på det sätt som det var tänkt.
          </note>
          <note>
            Frågan, fru talman, är fortfarande varför Socialdemokraterna
            vill göra det onödigt dyrt för elkonsumenterna att fasa ut elcertifikatssystemet.
          </note>
          <note type="speaker">
            Anf. 41 PATRIK ENGSTRÖM (S) replik:
          </note>
          <note>
            Fru talman! Ett marknadsbaserat system sätter ju också priset.
            Om vi producerar mycket mer förnybar el blir priserna mycket lägre
            på elcertifikaten – det borde väl ändå vara så, utifrån tillgång
            och efterfrågan? Priserna för elcertifikaten kommer med stor sannolikhet
            att vara väldigt låga. Att sia om framtidens priser på elcertifikaten
            är naturligtvis svårt, men mycket tyder på att elcertifikatspriserna
            på sikt kommer att vara låga.
          </note>
          <note>
            En del företag som har investerat tidigt i exempelvis förnybar
            energi på vind har stora utmaningar med detta, för det ingick
            i deras affärsmodell att ha någon form av stöd. Detta är naturligtvis
            utmanande, men att Mattias Bäckström påstår att vi inte är betjänta
            av den förnybara kraften i energisystemet gör mig lite förvånad.
            Alternativet, som Mattias Bäckström ofta talar om, är ju kärnkraft.
            Vi vet allihop att kilowattpriset på ny kärnkraft är på en helt
            annan nivå.
          </note>
          <note>
            Där håller jag inte med Mattias Bäckström. Det här är ett system
            som har gått väldigt bra. Nu avvecklar vi detta under ordnade
            och ordentliga former. Elcertifikaten kostar alla någonting, men
            jag tycker ändå att det är ett rimligt pris utifrån det vi har
            fått.
          </note>
          <note type="speaker">
            Anf. 42 JOAR FORSSELL (L) replik:
          </note>
          <note>
            Fru talman! Jag vill börja med att tacka ledamoten för hans inlägg
            och konstatera att det är bra att detta system har funkat så bra
            som det faktiskt har gjort. Vi har fått investeringar snabbare
            och utveckling fortare än vad vi trodde, och vi har faktiskt fått
            en förändring som vi önskade på plats. Det har funkat så bra att
            systemet nu håller på att avskaffa sig självt. Det är ju fantastiskt
            att priserna har gått ned som det var tänkt och att produk ­ tionen
            har gått upp som det var tänkt.
          </note>
          <note>
            Men, fru talman, när jag lyssnar på Socialdemokraterna undrar
            jag om ledamoten Patrik Engström håller med om Energimyndighetens
            bedöm ­ ning att det inte längre behövs subventioner på det här
            sättet. Delar Social ­ demokraterna och Patrik Engström den bedömning
            som Energimyndighe ­ ten gör, nämligen att det inte behövs subventioner
            längre?
          </note>
          <note>
            Fru talman! Om Patrik Engström delar den bedömningen undrar jag
            varför man är så mån om att se till att elkunderna får fortsätta
            att subven ­ tionera energiproduktion som redan är lönsam i sig
            själv. Varför är man så mån om det? Då kommer Patrik kanske att
            säga att det handlar om så lite pengar. Ja, om vi tittar på den
            utveckling ni själva har gjort , Patrik Eng ­ ström – 0,1 öre
            per kilowattimme, eller 5 procent – ser vi att det handlar om
            663 miljoner. Det kan man tycka är lite om man slår ut det på
            var och en, men det är en ganska stor peng som går till de här
            företagen och den här produktionen, som redan är lönsam i sig
            själv.
          </note>
          <note>
            Fru talman! Menar Patrik Engström och Socialdemokraterna att
            Energimyndighetens bedömning – att den här produktionen inte behöver
            subventioner – är korrekt eller inte korrekt?
          </note>
          <note type="speaker">
            Anf. 43 PATRIK ENGSTRÖM (S) replik:
          </note>
          <note>
            Fru talman! Ny kraftproduktion producerar naturligtvis energi
            utifrån olika förutsättningar, Joar Forssell. Bygger man exempelvis
            ett vindkraftverk i dag ser produktionskostnaden ut på ett sätt.
            Byggde man vindkraft för fem år sedan, när teknikutvecklingen
            inte hade kommit lika långt, såg ekonomin annorlunda ut. Det tycker
            jag att vi måste vara ärliga och ha med oss. I dag behövs det
            inte subventioner för ny vindkraft, men vi kan ju inte bortse
            från alla företag som har trott på möjligheten att ställa om och
            att göra det på ett bra sätt. Vi kan inte bara lämna dem i sticket.
          </note>
          <note>
            Det är därför den här utredningen är initierad med Energimarknads
            ­ inspektionen, för att se över detta. Finns det något bland dem
            som har gjort tidigare investeringar som vi behöver ta med oss
            in i framtiden och fundera på? Hur det än ser ut är det ju ingenting
            nytt för 2020 att det är på ett sätt nu, utan vi har haft vindkraftverk
            i 10, 15 eller 20 år som också på något sätt behöver finnas i
            framtiden.
          </note>
          <note type="speaker">
            Anf. 44 JOAR FORSSELL (L) replik:
          </note>
          <note>
            Fru talman! Jag tycker att det finns två rena falsarier i Socialdemokraternas
            resonemang, och jag tycker att det finns en principiell fråga
            som man inte lyckas besvara.
          </note>
          <note>
            Den principiella frågan, fru talman, är om det är rätt att vanligt
            folk som betalar för sin el ska betala kanske 663 miljoner spänn
            för produktion som Energimyndigheten säger inte behöver subventioner.
            Är det rätt att göra den omfördelningen? För mig är det en principiell
            fråga, och jag tyck ­ er att det är fel. Det hade varit nödvändigt
            i början, när vi behövde få igång systemet. Nu är det ju på plats,
            och subventionerna behövs inte. Det är en principiell fråga, och
            jag tycker att det är tragiskt att Socialdemokraterna duckar för
            det. Man kan inte låta elkunderna betala så här mycket pengar
            till produktion som ändå är lönsam.
          </note>
          <note>
            Sedan finns det alltså två falsarier. Det ena är att Socialdemokraterna
            i sitt anförande tidigare återkom till det här med Norgefrågan
            – att detta är nödvändigt för att avveckla systemet, därför att
            vi har ett avtal med Norge. Det här handlar ju om att vi har omförhandlat
            ett avtal med Norge. Norrmännen är med på att omförhandla saker.
            Det är klart att även de norska elanvändarna, som också kommer
            att få betala mer till lönsam produktion, vill se att man inte
            komprimerar kvotkurvan. Varför skulle det vara omöjligt att förhandla
            med Norge? Det framstår som helt befängt.
          </note>
          <note>
            Fru talman! Den sista saken jag vill ta upp, det vill säga det
            andra falsa ­ riet, är idén att det ingick i företagens affärsmodell
            och att vi inte i efter ­ hand kan komma och ändra det. De visste,
            och vi sa från början, att syste ­ met kommer att fasas ut. Det
            kommer att gå mot noll, och man kan inte räkna med att få subventioner
            av systemet – därför att det kommer att fung ­ era. Sedan gjorde
            de felaktiga kalkyler av hur snabbt teknikutvecklingen skulle
            gå och av hur många andra som skulle vilja investera pengar. Men
            vi politiker kan ju inte ta ansvar för att marknadsaktörer gör
            dåliga affärs ­ bedömningar! Vi kan ta ansvar för att hålla vårt
            ord, nämligen att systemet ska fasas ut.
          </note>
          <note type="speaker">
            Anf. 45 PATRIK ENGSTRÖM (S) replik:
          </note>
          <note>
            Fru talman! Tack för debatten, Joar!
          </note>
          <note>
            Om man i Sverige har ett stödsystem tillsammans med Norge fram
            till år 2045 och sedan stänger det tio år tidigare får det konsekvenser
            inte bara politiskt utan också för marknaden. Vi har landat i
            den här överenskommelsen med Norge, och jag har för avsikt att
            stå för den. Jag tycker inte att det är så konstigt.
          </note>
          <note>
            När det gäller om konsumenterna får betala för mycket i Norge
            eller Sverige: Ja, om vi har ett marknadsbaserat system där det
            är ett stort överutbud på elcertifikat – det är ju därför vi stänger
            – borde priset bli noll, Joar. Jag tror att priset blir noll om
            vi har 20–30 procent mer förnybar elproduktion i systemet. För
            mig blir frågan alltså ganska konstig. Elcertifikaten har absolut
            kostat pengar, precis som Joar sa, men det finns ju ock ­ så en
            uppsida: Vi har fått massor av förnybar energi i systemet. Det
            måste väl ändå vara bra. Alternativet är nämligen att det inte
            hade kommit in någon ny energi i systemet. Hur hade energisystemet
            sett ut då? Jag vill inte ens tänka tanken.
          </note>
          <note type="speaker">
            Anf. 46 LOTTA OLSSON (M):
          </note>
          <note>
            Fru talman! Vi debatterar nu stoppreglerna för elcertifikaten.
            Moderaterna har valt att ställa sig bakom den här propositionen.
          </note>
          <note>
            Omställningen till ett fossilfritt energisystem är en av vår
            tids ödesfrågor. Här är vindkraft som en förnybar, men ännu inte
            lagringsbar, energikälla en viktig pusselbit. Vindkraften står
            också för mer än 80 procent av den utbyggnad av förnybar energi
            som har skett under åren som gått sedan elcertifikaten inrättades.
            Vindkraftsutbyggnaden har i Sverige utvecklats över förväntan.
            Då elcertifikaten infördes 2003 för att främja utbyggnaden av
            förnybara energikällor – ett system som ersatte huvuddelen av
            det drifts- och investeringsstöd som fanns tidigare – trodde man
            att denna utveckling skulle ta längre tid än den de facto gjort.
          </note>
          <note>
            Fru talman! Det är också därför det nu är dags att stänga butiken
            med elcertifikat, tio år tidigare än man från början planerade.
            I denna proposi ­ tion föreslås att systemet stängs 2035 i stället
            för 2045. Vidare kommer inga nya certifikat att beviljas efter
            sista december nästa år. Det är bra. Systemet har aldrig varit
            tänkt att vara ett stödsystem till enskilda energi ­ former, utan
            det var ett stödsystem för en utveckling vilken nu är på plats.
            Målet med vindenergin är nu att tillsammans med Norge nå 46,4
            terawa t t ­ timmar till och med 2030, vilket vi beräknas nå.
          </note>
          <note>
            Fru talman! Den gemensamma strategin för elcertifikaten med Norge
            är bra. Den ger klara riktlinjer för vad som gäller för producenter,
            investe ­ rare och marknaden. Dessutom har handeln med elenergi
            mellan våra län ­ der ökat, vilket gör att gemensamma spelregler
            är viktiga. Det är nämligen just förutsägbarheten som har efterfrågats,
            också vid en stängning av syste ­ met tio år i förväg.
          </note>
          <note>
            Man kan argumentera för att systemet nu komprimeras och att det
            därmed görs för attraktivt under de 15 år som det finns kvar.
            Ett snålare system dessa år skulle kunna innebära att det faktiskt
            fanns resurser till andra satsningar. Samtidigt är ett system
            som accepteras av både Norge och Sve ­ rige viktigt, och nyetableringar
            i systemet tillåts bara som längst till nästa år. Det kan även
            vara bra att ha med sig att etableringstiden för att få ett verk
            på plats är lång och att en del av kostnaderna finns även om verket
            inte kommer på plats.
          </note>
          <note>
            Man kan också argumentera för att inga certifikat skulle utbetalas
            då elenergipriserna är negativa, men detta är svårt att få med
            i främjandesyftet. Dessutom är det väldigt krångligt. Men självklart
            är ett stödsystem för överproduktion inget vi från moderat håll
            på något vis är för.
          </note>
          <note>
            Fru talman! Vi vet att vindkraften har svagheten att den producerar
            då det blåser och inte då samhället behöver mer energi. Den obalansen
            finns kvar att lösa. Främst vindkraftsindustrin men också energipolitiken
            har en utmaning att på annat sätt ta till vara energin den dag
            man överproducerar vindkraft och därmed skapar negativa elpriser.
          </note>
          <note>
            Det är ett resursslöseri att slita på vindkraftverk när energin
            inte behövs utan att skapa en marknad för den elenergin. Det är
            inte så vi skapar förnybara, gröna och klimatsmarta energisystem.
          </note>
          <note>
            Kanske kan nu vindkraftens överskottsenergi i stället användas
            till annat. Det är inte en sund marknad att samtidigt som man
            kvitterar ut elcertifikat producera energi vissa tider då ingen
            vill ha den. Vi anser att detta ändå är ett relevant sätt att
            stänga butiken för elcertifikaten.
          </note>
          <note type="speaker">
            Anf. 47 NIELS PAARUP-PETERSEN (C):
          </note>
          <note>
            Fru talman! För Centerpartiet har elcertifikaten varit en hjärtefråga.
            Vi har varit drivande i att både införa och utveckla elcertifikatssystemet.
            Och nu har vi drivit på för att stänga systemet i förtid. Det
            kan såklart låta konstigt, men det är helt enkelt för att systemet
            med elcertifikat har lyckats så bra med att få fram förnybar energi
            att systemet inte längre behövs.
          </note>
          <note>
            Elcertifikatssystemet har varit avgörande för att få till stånd
            en ökad andel förnybar el i vår energimix till en låg kostnad
            för elkonsumenterna. Systemet har nu spelat ut sin roll. Och vi
            anser inte att stödet ska tilldelas teknik som kan stå på egna
            ben på marknaden, för det som har varit den stora fördelen med
            elcertifikatssystemet är ju att det är marknadsbaserat. Det innebär
            att elcertifikatssystemet är utformat på ett sådant sätt att det
            är den mest kostnadseffektiva energiproduktionen som byggs först.
            Vi har nu fått så mycket förnybar el och så kraftig prispress
            och teknologiutveckling att elcertifikaten inte längre behövs.
            Det är mycket positivt.
          </note>
          <note>
            Utbyggnaden av den förnybara elproduktionen har, mycket tack
            vare elcertifikaten, gått betydligt snabbare än vad som förutsågs
            när elcertifikatssystemet senast förlängdes. Av Energimyndighetens
            rapport Kontrollstation för elcertifikatsystemet 2019 framgår
            att den nuvarande utbyggna ­ den av förnybar el till största delen,
            ungefär 82 procent, består av vindkraft.
          </note>
          <note>
            Vad elcertifikatssystemet har gjort är att det under nästan två
            årtionden och under olika politiska majoriteter har fungerat som
            en viktig drivkraft för den accelererande utveckling av förnybar
            elproduktion som vi har sett i Sverige. Systemet har bland annat
            stimulerat utbyggnaden av vindkraften under det senaste decenniet.
            Under vindkraftsexpansionens första år lade stöden från elcertifikaten
            en stabil ekonomisk grund för teknikutveckling, konstruktionserfarenhet
            och tillvaratagande av skalfördelar som nu gör att bland annat
            vindkraftsboomen kan väntas fortsätta på egna ekonomiska meriter.
          </note>
          <note>
            Fru talman! Även om elcertifikatssystemet har spelat stor roll
            för utbyggnaden av den förnybara elproduktionen i Sverige finns
            det ingen anledning att hålla igång ett system som inte längre
            spelar en roll för utbyggnaden. Man kan säga att staten och kapitalet
            i snart 20 år har gått hand i hand i den här frågan. Men som vi
            vet ska man inte hålla varandra i hand nuförtiden, så även på
            det sättet känns det bra att stänga detta system. Därför yrkar
            vi från Centerpartiets sida bifall till förslaget.
          </note>
          <note>
            Vi ska dock vara ärliga och säga att det finns delar av propositionen
            som hade kunnat vara bättre.
          </note>
          <note>
            Den komprimerade kvotkurvan som är föreslagen är i grunden positiv
            mot bakgrund av att målet nås i förtid. Däremot anser vi i Centerpartiet
            att kvoterna borde ha fördelats tidigare i perioden och en mindre
            andel i slutet. Det skulle ha minskat risken för otillräcklig
            ersättning till befintliga producenter i början av perioden samt
            minskat risken för en överdimensione ­ rad ersättning till nya
            anläggningar i slutet av perioden, som nu är en reell risk.
          </note>
          <note>
            Fru talman! För att hjälpa de pionjärer som var med och utvecklade
            marknaden till vad den är i dag ser vi nu över gränsen för när
            nätavgift ska börja betalas. Det finns hundratals vindkraftverk
            som egentligen kan producera mer men som är nedstängda för att
            regelverket gynnar dem att inte producera för fullt. Det finns
            bedömare som säger att vi kan få ut uppemot en halv terawattimme
            till om de vindkraftverk som redan finns producerar för fullt.
            Det är ett resursslöseri som motsvarar hela årsanvändningen för
            en mindre svensk stad att dessa vindkraftverk är nedställda. Här
            finns mer att göra.
          </note>
          <note>
            Vi hade också velat se förändringar som säkrat att energiöverenskommelsens
            princip om att avsluta elcertifikatssystemet i balans hade uppnåtts,
            men vi konstaterar också där att vi inte har kommit helt i mål.
          </note>
          <note>
            Sammantaget kan man säga att elcertifikatssystemet är en framgångssaga.
            Vi har fått stora mängder av ny energi till mycket lågt pris.
            De senaste åren är bedömningen från Sweco att elpriset har pressats
            ned mer än den kostnad som har varit för elcertifikaten. Det har
            alltså varit en ren vinstaffär för både hushållen och industrin.
          </note>
          <note>
            Men, som sagt, nu är det dags att gå vidare och dags för den
            förnybara elmarknaden att stå på egna ben. Att vi har lyckats
            komma till en situation där det är möjligt att stänga ett så bra
            system är i sig en fantastisk sak.
          </note>
          <note type="speaker">
            Anf. 48 CAMILLA BRODIN (KD):
          </note>
          <note>
            Fru talman! Vi kristdemokrater anser att en trygg och säker energiförsörjning
            är en viktig motor i vår ekonomi och avgörande för vår välfärd.
            Svenska företag och konsumenter ska kunna lita på att det finns
            en stabil och pålitlig elförsörjning. Långsiktiga spelregler och
            stabila villkor är av stor vikt för svenska jobb och svensk konkurrenskraft.
          </note>
          <note>
            I dag debatterar vi regeringens proposition Elcertifikat – stoppregel
            och kontrollstation 2019 . Lagförslaget innebär bland annat att
            elcertifi ­ katssystemet ska avslutas 2035 och att anläggningar,
            varaktiga produk ­ tionsökningar och vissa ombyggnader som genomförts
            eller tagits i drift efter utgången av 2021 inte får tilldelas
            elcertifikat, det vill säga en stäng ­ ning av systemet tio år
            i förtid. Samtidigt ska riksdagen godkänna det avtal som har träffats
            mellan Sveriges och Norges båda regeringar gällande just denna
            ändring av avtalet, där vi har en gemensam marknad för elcertifika
            ­ ten.
          </note>
          <note>
            Fru talman! Elcertifikatssystemet är ett marknadsbaserat stödsystem
            som ska öka produktionen av förnybar el på ett kostnadseffektivt
            sätt. Systemet har funnits i Sverige sedan 2003, och målet var
            inledningsvis att produktionen av förnybar el skulle öka med 10
            terawattimmar fram till 2010. Avtalet har förlängts. Senast 2017
            slöt Sverige ett förnyat avtal med Norge med målet att elcertifikaten
            skulle förlängas till 2030 med slutåret 2045 och då utökas med
            18 terawattimmar. Nu ser det ut som att målet kommer att uppnås
            långt i förtid.
          </note>
          <note>
            Utbyggnaden av den förnybara elproduktionen har gått betydligt
            snab ­ bare än vad som förutsågs när elcertifikatssystemet senast
            förlängdes och det nya målåret bestämdes. Av Energimyndighetens
            rapport Kontrollsta ­ tion för elcertifikatsystemet 2019 framgår
            att den nuvarande utbyggnaden av förnybar el till största delen
            består av vindkraft.
          </note>
          <note>
            Elcertifikaten har på det stora hela spelat ut sin reella roll,
            och vi kristdemokrater har tidigare i debatten fört fram att vi
            anser att en kontrollerad stängning av systemet bör ske.
          </note>
          <note>
            Vi yrkar bifall till utskottets förslag till beslut.
          </note>
          <note type="speaker">
            Anf. 49 LORENTZ TOVATT (MP):
          </note>
          <note>
            Fru talman! Jag vill först yrka bifall till förslaget till beslut.
          </note>
          <note>
            Jag ska inte bli långvarig nu men tänker först och främst ändå
            bara säga något om elcertifikatssystemet, som faktiskt har varit
            en succé. Utbyggnaden av vindkraft sker nu i en takt som vi inte
            har sett nästan någon annanstans i världen när det gäller ny elproduktion.
            Den håller ungefär samma takt som utbyggnaden av kärnkraften på
            80-talet. Det är väldigt spännande och en väldigt snabb utbyggnadstakt.
            På tre år kommer vi att fördubbla mängden vind i systemet. Då
            kommer vindkraften att stå för en tredjedel av Sveriges totala
            elproduktion, vilket ju är otroligt.
          </note>
          <note>
            Vidare har den nya kraftproduktion faktiskt bidragit till sänkt
            pris för kunderna. Ibland hör man debattörer som är skeptiska
            till att just subven ­ tionera ett visst kraftslag via elräkningen.
            Men då ska man komma ihåg att ny produktion i slutändan bidrar
            till sänkta kostnader för kunderna.
          </note>
          <note>
            Nu kan vi konstatera att vinden står på egna ben, och därför
            behöver vi inte ha detta system längre.
          </note>
          <note>
            Miljöpartiet hade velat ha en stängning i så stor balans som
            möjligt, som man uttrycker det. Det har skett en del investeringar
            där man har för ­ väntat sig att systemet ska stänga just i balans.
            Det är något som har kommunicerats från offentliga aktörer. Vi
            har gjort vårt yttersta för att det skul ­ le bli så men inte
            nått hela vägen. Det beror bland annat på det avtal Sverige har
            med Norge.
          </note>
          <note>
            Det innebär dock en stängning av systemet tio år tidigare, 2035.
            Det innebär också ett stoppdatum för ny kraftproduktion senast
            den 31 december 2021, och det innebär en komprimerad kvotkurva
            för att få upp pris ­ erna.
          </note>
          <note>
            Detta är så långt vi har nått. Det innebär inte att vi kommer
            att lyckas hålla uppe priserna tillräckligt mycket för att det
            ska vara lönsamt för alla som har investerat tidigt, men det kommer
            åtminstone att bidra i viss utsträckning.
          </note>
          <note>
            Systemet har tjänat oss väl men behövs inte längre eftersom tekniken
            är mogen och modig.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 20.)
          </note>
          <note>
            § 15 Riksrevisionens rapport om samverkansprogram och strategiska
            innovationsprogram
          </note>
          <note>
            Näringsutskottets betänkande 2020/21:NU7
          </note>
          <note>
            Riksrevisionens rapport om samverkansprogram och strategiska
            innova ­ tionsprogram (skr. 2019/20:185)
          </note>
          <note>
            föredrogs.
          </note>
          <note type="speaker">
            Anf. 50 ANN-CHARLOTTE HAMMAR JOHNSSON (M):
          </note>
          <note>
            Fru talman! Vi debatterar nu regeringens skrivelse om samverkansprogram
            och strategiska innovationsprogram. Den är ett svar på den rapport
            Riksrevisionen tagit fram om statens satsningar på samverkansprogrammen
            och de strategiska innovationsprogrammen.
          </note>
          <note>
            Programformerna är framtagna i syfte att möta samhällsutmaningar
            och att stärka Sveriges innovationsförmåga och konkurrenskraft.
            Det ska ske långsiktigt och med fördjupad samverkan mellan bland
            annat lärosä ­ ten, forskningsinstitut, näringsliv och offentlig
            sektor. De myndigheter som är involverade är Formas, som står
            för Forskningsrådet för miljö, areella näringar och samhällsbyggande,
            Energimyndigheten och Vinnova, Verket för innovationssystem.
          </note>
          <note>
            I sin granskning av de strategiska innovationsprogrammen tar
            Riksrevisionen upp att det har skapats effektivitet i flera fall
            från regeringens och myndigheternas sida. Men man säger också
            att det finns brister och otydligheter i uppdragen till berörda
            myndigheter.
          </note>
          <note>
            Riksrevisionen säger om samverkansprogrammen att regeringen inte
            har skapat förutsättningar för effektivitet. Det föreslås att
            regeringen ska överväga en utvärdering av genomförda samverkansprogram.
            Till reger ­ ingen säger Riksrevisionen också att det inför framtida
            innovationssatsningar ska säkerställas att uppdrag ges med tidsramar
            som ger utrymme för förberedelser och planering. Detta säger sig
            regeringen vara överens med Riksrevisionen om.
          </note>
          <note>
            Regeringen bemöter rekommendationer och iakttagelser från Riksrevi
            ­ sionen med bland annat att hänsyn inte har tagits till de delar
            av samverk ­ ansprogrammen som handlar om syfte och insatslogik.
          </note>
          <note>
            Regeringen säger sig vilja göra en översyn av regleringsbrev
            och instruktioner till myndigheterna för att skapa tydlighet i
            uppdragen av de strategiska innovationsprogrammen. Det är positivt,
            men vi skulle vilja förstärka det.
          </note>
          <note>
            När nu uppdraget från regeringen till de strategiska innovationsprogrammen
            syftar till att stärka Sveriges innovationsförmåga och konkurrenskraft
            och bidra till att möta globala samhällsutmaningar i samverkan
            mellan lärosäten, näringsliv och offentlig sektor, ja, då handlar
            det mycket om utformningen av de viktiga regleringsbreven och
            uppföljningen. Man måste ta fasta på detta på rätt sätt, vilket
            vi tar upp i vår motion.
          </note>
          <note>
            Det ges nämligen dubbla budskap i regleringsbreven till berörda
            myndigheter om hur myndigheterna ska välja program. Formuleringar
            i aktuell forskningsproposition och regleringsbrev hänger inte
            ihop, och detta riskerar att skicka dubbla signaler vad gäller
            programmets tillämpningsområden.
          </note>
          <note>
            Det råder betydande otydligheter i regleringsbreven till respektive
            myndighet angående samverkan mellan myndigheter, programportföljens
            sammansättning och programformen i sin helhet.
          </note>
          <note>
            Riksrevisionen pekar också på att det finns brister i hur uppdragen
            är formulerade. Det handlar exempelvis om att gränserna för myndigheternas
            ansvar är otydliga. Det saknas kontinuerlig dokumentation av överväganden
            om organisation och ansvarsfördelning inom programmen. Det försvårar
            för myndigheterna att skapa sig en överblick av programmen. Dessutom
            riskeras det organisatoriska minnet inom de strategiska innovationsprogrammen.
          </note>
          <note>
            Enligt Riksrevisionen kan dessa brister i hög grad hänföras till
            de regleringsbrev som regeringen ställer ut till ansvariga myndigheter.
          </note>
          <note>
            Regeringen behöver säkerställa att dessa brister avhjälps i enlighet
            med Riksrevisionens rekommendationer i rapporten.
          </note>
          <note>
            Tydliggörandena ska omfatta myndigheternas enskilda och gemensamma
            ansvar för programformen som helhet, samverkan sinsemellan och
            prioritering av innovationsområden.
          </note>
          <note>
            Det finns ingen sammanhållen utvärderings- och prövningsprocess
            knuten till vare sig programformen eller de enskilda programmen.
            Det har sammanställts synpunkter från deltagande medlemmar, men
            ingen ytterligare utvärdering har genomförts.
          </note>
          <note>
            Samverkansprogrammen har på sitt bord att samordna innovationsinsatser
            mellan exempelvis näringsliv, akademi, civilsamhälle och offentliga
            aktörer. Programmen utgår från utpekade fokusområden som identifierats.
            Detta måste få effekter.
          </note>
          <note>
            Riksrevisionen ser brister vad gäller utvärdering, vilket försämrar
            möjligheterna till effektivitet i programformen. Det försvårar
            också möjligheterna att utveckla programmen.
          </note>
          <note>
            Möjligheterna att genomföra en återrapportering till riksdagen
            som håller god kvalitet försämras också. Det vill vi att regeringen
            tar fasta på likaväl som Riksrevisionens bedömning av att genomförda
            samverkans ­ program bör utvärderas och följas upp, vilket också
            innefattar de program som aviserades i juli 2019.
          </note>
          <note>
            Fru talman! Därför yrkar jag bifall till reservation l.
          </note>
          <note type="speaker">
            Anf. 51 TOBIAS ANDERSSON (SD):
          </note>
          <note>
            Fru talman! Jag vill börja med att yrka bifall till reservation
            2.
          </note>
          <note>
            Gång efter annan har jag i denna kammare såväl till ledamöter
            som till statsråd belyst behovet av att vi i större utsträckning
            än i dag säkerställer att det offentligas medel nyttjas sparsamt
            och effektivt, att allokeringen går att motivera och att nyttan
            och resultatet för det första går att mäta och för det andra är
            av önskvärd karaktär.
          </note>
          <note>
            När vi öser in offentliga medel på marknaden, med risk för att
            kväva och hämma annars livsdugliga och konkurrenskraftiga bolag,
            måste vi från politiskt håll kunna motivera vårt agerande. Det
            spelar mindre roll om det handlar om riskkapital, innovationssatsningar
            eller delfinansiering av EU-projekt. Vi måste säkerställa att
            de genererar ett önskat resultat som överstiger alternativkostnaden
            av exempelvis skattesänkningar.
          </note>
          <note>
            Av allt att döma, fru talman, gör de sällan det i dagsläget.
            Tvärtom. I vår reservation nämner vi ett flertal studier som belyser
            brister rörande de offentliga stödens effektivitet. Inte sällan
            har man funnit att stöden över huvud taget inte genererat någonting
            mer än en tillfällig sockerinjektion i de bolag som tar del av
            dem.
          </note>
          <note>
            Mot denna bakgrund välkomnade jag och Sverigedemokraterna Riksrevisionens
            rapport om samverkansprogram och strategiska innovationsprogram
            samt den skrivelse från regeringen som denna rapport genererade
            och som vi nu debatterar.
          </note>
          <note>
            Det framgår bland annat, vilket tidigare talare nämnde, att Riksrevisio
            ­ nens samlade bedömning av samverkansprogrammen är att förutsättning
            ­ arna för effektivitet genomgående är svaga.
          </note>
          <note>
            Den utförliga kritik som återfinns i rapporten styrker därför
            den problembild som jag precis beskrev, varför vi föreslår att
            riksdagen bör ge regeringen till känna att regeringen bör lägga
            fram förslag om krav på effektivitetsmål för samverkansprogrammen.
          </note>
          <note>
            Vidare föreslår vi, tillsammans med Moderaterna och Kristdemokraterna,
            förtydliganden i regleringsbrev och utvärdering av program, detta
            eftersom flertalet problem som Riksrevisionen har funnit enligt
            dem i hög grad är hänförliga till regleringsbrev, varför dessa
            behöver ses över och förändras.
          </note>
          <note>
            Riksrevisionen problematiserar bland annat att det råder otydligheter
            i regleringsbreven till myndigheterna rörande samverkan, programportföl
            ­ jens sammansättning och programformen – det mesta, med andra
            ord, att det saknas kontinuerlig dokumentation av överväganden
            om ansvarsför ­ delning och organisering och att det finns brister
            i hur uppdragen är formu ­ lerade och så vidare.
          </note>
          <note>
            Gällande vår syn på behovet av bättre utvärdering av programmen
            härrör den från att Riksrevisionen anser att bristerna i utvärderingen
            försämrar möjligheterna till effektivitet i programformen.
          </note>
          <note>
            Att det är svårt att utvärdera är dock inte så märkligt givet
            att myndigheterna, enligt Riksrevisionen, inte har dokumenterat
            sina egna överväg ­ anden vid beslut om fortsatt finansiering
            av vissa program.
          </note>
          <note>
            Fru talman! Det minsta som kan begäras torde rimligtvis vara
            att man dokumenterar varför man fortsätter att spendera offentliga
            medel på program vars effektivitet och existens kan ifrågasättas
            från första början. Därför anser vi att riksdagen bör ge regeringen
            till känna att den bör inleda en grundlig utvärdering av genomförda
            samverkansprogram och säkerställa att de samverkansprogram som
            aviserades i juli 2019 omfattas av uppföljning och utvärdering
            i enlighet med näringsutskottets tidigare uttalande, i linje med
            Riksrevisionens rekommendationer.
          </note>
          <note>
            Fru talman! Jag är fullt medveten om att regeringen i sin skrivelse
            gör anspråk på att bemöta den kritik som Riksrevisionen kom med
            i sin rapport. Jag är också medveten om att flertalet partier
            i denna kammare finner det vara dugligt så, men detta är långt
            ifrån tillräckligt enligt oppositionspartierna Moderaterna, Sverigedemokraterna
            och Kristdemokraterna.
          </note>
          <note>
            Vi motsätter oss inte regeringens förslag till åtgärder utan
            anser endast att vi utöver dessa också är i behov av justeringar
            i regleringsbrev, effektivitetsmål och systematiska utvärderingar.
          </note>
          <note>
            Vi måste göra vårt yttersta för att säkerställa att offentliga
            medel inte slösas bort, och jag finner det direkt anmärkningsvärt
            fru talman, att varken regeringen eller regeringspartiernas företrädare
            i riksdagen vill göra just det.
          </note>
          <note type="speaker">
            Anf. 52 CAMILLA BRODIN (KD):
          </note>
          <note>
            Fru talman! Riksrevisionen har granskat statens satsningar på
            strategis ­ ka samverkans- och innovationsprogram och lämnat ett
            antal rekommen ­ dationer vad gäller det fortsatta arbetet inom
            Regeringskansliet, Vinnova, Energimyndigheten och Formas.
          </note>
          <note>
            Riksrevisionen har i sin granskning framfört olika synpunkter
            och ock ­ så ganska skarp kritik och medskick. Detta gäller både
            regleringsbreven, det systematiska uppföljningsarbetet och avsaknaden
            av en sammanhållen utvärderings- och prövningsprocess som varken
            är knuten till programformen eller till de enskilda programmen.
          </note>
          <note>
            Man pekar även på att det finns otydligheter i regleringsbreven
            till berörda myndigheter om hur de ska välja program och hur myndigheterna
            ska samverka med varandra, att det finns brister i hur uppdragen
            är formu ­ lerade och att gränserna för myndigheternas ansvar
            är otydliga. Även samverkan mellan myndigheterna är otydlig när
            det gäller programportföljens sammansättning och programformen
            i dess helhet.
          </note>
          <note>
            Granskningen visar dessutom att formuleringar i den aktuella
            forskningspropositionen och regleringsbrev inte hänger ihop. Här
            riskerar man att skicka dubbla signaler vad gäller programmens
            tillämpningsområden.
          </note>
          <note>
            Samtidigt påpekas att det saknas kontinuerlig dokumentation av
            överväganden om organisering och ansvarsfördelning inom programmen,
            vilket försvårar att skapa en överblick över programmen.
          </note>
          <note>
            Fru talman! Vi menar att regeringen måste säkerställa att bristerna
            i regleringsbreven åtgärdas i enlighet med de rekommendationer
            som Riksrevisionen ger. Tydliggörandena bör omfatta myndigheternas
            enskilda och gemensamma ansvar för programformen som helhet, samverkan
            mellan myndigheterna samt prioritering av innovationsområden.
            Listan är ganska lång, och vi anser att regeringen borde ta till
            sig mer av den skarpa kritiken.
          </note>
          <note>
            Regeringen anger att den kommer göra en översyn av myndigheternas
            regleringsbrev och instruktioner i syfte att uppnå en ökad tydlighet
            för uppdraget. Detta är välkommet, men med den skarpa kritik som
            riktas i rapporten menar vi att de åtgärder som regeringen aviserar
            inte räcker.
          </note>
          <note>
            Vi yrkar därför bifall till reservationen i betänkandet.
          </note>
          <note type="speaker">
            Anf. 53 ANNA-CAREN SÄTHERBERG (S):
          </note>
          <note>
            Fru talman! Vi debatterar näringsutskottets betänkande 7 Riksrevisionens
            rapport om samverkansprogram och strategiska innovationsprogram
            . Jag vill börja med att yrka bifall till utskottets förslag och
            avslag på reservationerna. Jag vill även tacka Riksrevisionen
            för rapporten.
          </note>
          <note>
            Målet med regeringens samverkansprogram är att identifiera innovativa
            lösningar på våra stora samhällsutmaningar samt att bidra till
            svensk konkurrenskraft.
          </note>
          <note>
            I samverkansprogrammen finns näringsliv, akademi, det civila
            samhäl ­ let och offentliga aktörer. Detta är ett arbetssätt som
            ska ta bort stuprör och i stället låta oss få hängrännor.
          </note>
          <note>
            Fru talman! Det är fyra teman som utgör grunden för samverkansprogrammen
            denna mandatperiod.
          </note>
          <note>
            Det är näringslivets klimatomställning, där Sverige ska bli världens
            första fossilfria välfärdsland. Näringslivet står nämligen för
            en betydande del av utsläppen samtidigt som de är en avgörande
            del av lösningen.
          </note>
          <note>
            Det är kompetensförsörjning och livslångt lärande, där klimatomställningen,
            digitaliseringen och förbättrad hälsa kommer att ställa högre
            krav på kompetens. Därmed kommer arbetsuppgifterna att förändras.
          </note>
          <note>
            Det är näringslivets digitala strukturomvandling. Samverkansprogrammet
            ska bidra till att digitaliseringen i ökad utsträckning leder
            till affärs ­ nytta, innovationer och lösningar på samhällsutmaningar.
          </note>
          <note>
            Det är hälsa och life science. Sverige ska vara en ledande life
            science-nation som bidrar till att förbättra hälsa och livskvalitet
            hos befolkningen, säkerställa ekonomiskt välstånd och utveckla
            landet vidare som en ledande kunskapsnation.
          </note>
          <note>
            Fru talman! Det finns nu 17 strategiska innovationsprogram som
            finansieras av Vinnova, Energimyndigheten och Formas. Vad är det
            då för program?
          </note>
          <note>
            Jo, det är bland annat Bioinnovation, som främjar en biobaserad
            ekonomi med målet att skapa förutsättningar för förädlingsvärde
            och konkurrenskraft.
          </note>
          <note>
            Det är Drive Sweden, som skapar framtidens mobilitetstjänster
            baserade på uppkopplade, självkörande och delade fordon.
          </note>
          <note>
            Det är Infrasweden2030, som stöder innovativa produkter och produk
            ­ tionsmetoder för en klimatsmart transportinfrastruktur.
          </note>
          <note>
            Det är Innovair, som är Sveriges nationella strategiska innovationsprogram
            för flyg.
          </note>
          <note>
            Det är Sakernas internet, som arbetar för att Sverige ska bli
            ledande i att utnyttja fördelarna med att saker och människor
            förses med inbyggda sensorer och processorer.
          </note>
          <note>
            Det är Medtech4health.
          </note>
          <note>
            Det är Metalliska material.
          </note>
          <note>
            Det är Piia, som handlar om dataanalys i industriella värdekedjor.
          </note>
          <note>
            Det är Produktion2030.
          </note>
          <note>
            Det är Re:source, som fokuserar på att utveckla cirkulära, resurseffektiva
            materialflöden. Målet är att uppnå en hållbar materialanvändning
            där vi håller oss inom planetens gränser.
          </note>
          <note>
            Det är SIO Grafen , som arbetar för att Sverige ska bli ett av
            världens tio främsta länder på att utnyttja materialet grafen
            och säkerställa industriellt ledarskap.
          </note>
          <note>
            Det är SIP Lighter, som är ett av de största konkurrensmedlen
            för svensk industri med en tydlig trend – att framtiden kräver
            låg vikt.
          </note>
          <note>
            Det är Smartare elektroniksystem.
          </note>
          <note>
            Det är Smart Built Environment.
          </note>
          <note>
            Det är Swedish Mining Innovation, som ska bidra till hållbar
            tillväxt och stärka den svenska gruv- och metallutvinnande industrins
            konkurrenskraft.
          </note>
          <note>
            Det är Swelife.
          </note>
          <note>
            Och det är Viable Cities – med it och digitalisering påskyndar
            vi omställningen till hållbara energisystem för städer.
          </note>
          <note>
            Fru talman! Varför säger jag detta? Jo, det gör jag för att jag
            vill att alla ska höra att detta är viktigt på riktigt och superspännande.
            Jag är väldigt glad att det finns experter på områdena i alla
            dessa olika program.
          </note>
          <note>
            I dag ska vi dock diskutera hur effektiva dessa samverkansprogram
            och strategiska innovationsprogram är och styrningen av dem. Det
            är det som Riksrevisionens rapport handlar om. Riksrevisionen
            bedömer att det finns brister i förberedelser, utvärderingar och
            dokumentation.
          </note>
          <note>
            Regeringen svarar att man avser att göra en översyn av myndigheternas
            regleringsbrev och instruktioner inom ramen för den ordinarie
            beslutsprocessen för att se hur en ökad tydlighet kan uppnås.
          </note>
          <note>
            Regeringen har den här mandatperioden utformat ett arbetssätt
            som möjliggör systematiska uppföljningar och utvärderingar av
            de pågående samverkansprogrammen. Denna utformning har gjorts
            i dialog med Myndigheten för tillväxtpolitiska utvärderingar och
            analyser.
          </note>
          <note>
            Regeringen instämmer också i att myndighetsuppdrag inom framtida
            innovationssatsningar bör ges med så goda tidsramar som möjligt
            för att myndigheterna ska få utrymme för förberedelse och planering
            för genomförandet av uppdragen.
          </note>
          <note>
            Regeringens ambition är och kommer även i fortsättningen att
            vara att ge så goda tidsramar som möjligt vid uppdrag till myndigheter,
            givet alla faktorer som måste tas i beaktande inför nya innovationssatsningar.
          </note>
          <note>
            Med anledning av Riksrevisionens rapport har regeringen också
            inhämtat myndigheternas synpunkter på Riksrevisionens slutsatser
            och rekommendationer i de delar som riktar sig till vissa myndigheter
            och avser att följa upp hur dessa omhändertas bland annat i samband
            med de årliga myndighetsdialogerna. Detta välkomnar vi.
          </note>
          <note>
            Fru talman! Sverige har under de senaste 100 åren gått från att
            vara ett av Europas fattigaste länder, där väldigt många av våra
            släktingar lämnade landet för att söka lyckan i andra länder,
            till att bli ett av de mest välmående och innovativa länderna
            i världen.
          </note>
          <note>
            Drivande bakom denna utveckling har varit bland annat innovationer
            och ständig förnyelse. För att behålla denna tätposition måste
            vi som land se till att hela tiden genomföra förändringar som
            ingen annan har gjort tidigare.
          </note>
          <note>
            Fru talman! Allt som oftast gör en revisionsrapport att vi egentligen
            vill ha svar på fler frågor än det avgränsade område som Riksrevisionen
            har utrett. Denna rapport svarade inte alls på om Sverige är framgångsrikt
            som innovationsland. Då får man titta på andra rapporter.
          </note>
          <note>
            Då kan man se att Sverige enligt EU-kommissionen är Sverige nummer
            ett i EU. Enligt FN:s Wipo är Sverige på andra plats i världen.
            Och enligt Bloomberg är Sverige nu på femte plats i världen.
          </note>
          <note>
            Fru talman! Med detta sagt finns det ständiga förbättringar att
            göra. Det finns ingen tid att vila sig i form. För ett litet exportberoende
            land som Sverige krävs det ett fortsatt strategiskt, uthålligt
            och hårt arbete.
          </note>
          <note type="speaker">
            Anf. 54 NIELS PAARUP-PETERSEN (C):
          </note>
          <note>
            Fru talman! Staten har de senaste åren gjort stora investeringar
            i innovation, även i hur vi förstärker Sveriges globala innovations-
            och konkurrenskraft. Det stannar inte heller med årets budget
            där de största forskningssatsningarna i Europa görs.
          </note>
          <note>
            De områden som man har fokuserat på är bland annat bioekonomi
            med till exempel nya användningsområden för skogsråvara, men även
            framtida transporter, digitalisering i stor omfattning av industrin,
            gröna städer och mycket mer. Tanken är att satsningarna ska skapa
            en hållbar utvecklings ­ kraft i hela landet, inte minst eftersom
            det finns en stor innovationskapa ­ citet i regionala kluster
            och initiativ. Till detta ska också läggas att innova ­ tion många
            gånger sker lokalt och kanske i små företag. Apple började i ett
            garage i Kalifornien. Ikea började i Agunnaryd. Vi har också tusentals
            andra företag i Sverige som startade som små, vågade utmana det
            exister ­ ande och har växt sig stora. Det är detta som dessa
            system är till för att ta hand om.
          </note>
          <note>
            Dagens debatt handlar om Riksrevisionens rapport om de riktade
            satsningar som staten har gjort för att stärka den innovation
            som jag just talade om. Det som man har tittat på är samverkansprogrammen
            och de strategiska innovationsprogrammen, där det för övrigt finns
            ett samarbete mellan lärosäten, forskningsinstitut, näringsliv
            och offentlig sektor.
          </note>
          <note>
            Fru talman! Av rapporten framgår det tydligt att Riksrevisionen
            har en del synpunkter på hur regeringen har hanterat satsningarna,
            alltifrån otydliga instruktioner till ansvariga myndigheter, vilka
            myndigheter som ska ansvara för vad och vilka krav som ska ställas
            på uppföljning av satsning ­ ar, till hur utvärdering ska ske.
            Men det handlar också om tidsfrister, att man har tid nog för
            att genomföra programmen på ett effektivt och bra sätt.
          </note>
          <note>
            Riksrevisionen kommer alltså med både ris och ros, men även med
            konkreta förslag på förbättringar, inte minst för att skattepengar
            ska användas effektivt. Det är otroligt viktigt att vi alltid
            står upp för att skattepengarna ska användas effektivt.
          </note>
          <note>
            Regeringen verkar ha tagit till sig av det som Riksrevisionen
            har sagt och ger därför respons på vad man vill göra. Bland annat
            ska man med hjälp av myndigheten Tillväxtanalys ta fram ett bättre
            arbetssätt för att kunna följa upp och utvärdera programmen. Ansvariga
            myndigheter ska ge återkoppling på sådant som man från regeringens
            sida upplever behöver bli tydligare. Man har också tagit till
            sig av kritiken om den snäva tidsfrist ­ en , som gjorde det svårt
            för myndigheterna att förbereda och planera programmen ordentligt.
          </note>
          <note>
            Det ser ändå ut som att regeringen denna gång faktiskt har lyssnat
            på den kritik som man har fått. Det skulle vi önska att man gjorde
            oftare. Men det är trevligt att det händer här.
          </note>
          <note>
            Självklart borde regeringen i alla sammanhang där man hanterar
            skatte ­ betalarnas pengar vara noggrann och jobba med tydlighet,
            effektivitet och utvärdering. Men denna gång verkar det som om
            regeringen, med tanke på responsen på Riksrevisionens kritik,
            har tagit till sig av de förslag till förbättringar som Riksrevisionen
            har pekat ut. Nu hoppas vi bara att det också kommer att synas
            i verkligheten och i de fortsatta satsningarna på området de kommande
            åren.
          </note>
          <note>
            Jag yrkar bifall till utskottets förslag om att lägga skrivelsen
            till handlingarna.
          </note>
          <note type="speaker">
            Anf. 55 BIRGER LAHTI (V):
          </note>
          <note>
            Fru talman! Jag ska vara föredömligt kortfattad i denna ärendedebatt.
            Den handlar om Riksrevisionens rapport om samverkansprogram och
            strategiska innovationsprogram. Här litar vi faktiskt på att regeringen
            tar det som Riksrevisionen pekar på i beaktande.
          </note>
          <note>
            Därmed yrkar jag bifall till förslaget i betänkandet om att lägga
            re ­ geringens skrivelse till handlingarna.
          </note>
          <note>
            (Applåder)
          </note>
          <note type="speaker">
            Anf. 56 JOAR FORSSELL (L):
          </note>
          <note>
            Fru talman! Jag ska vara lite mer långrandig än ledamoten från
            Vänsterpartiet var.
          </note>
          <note>
            Jag vill rikta ett tack till framför allt Riksrevisionen för
            en mycket bra och otroligt nödvändig rapport.
          </note>
          <note>
            Sverige har byggt upp ett ganska sunkigt system, kan jag helt
            ärligt tycka. Vi har ett av världens högsta skattetryck. Vi i
            Sverige dignar under ett av världens högsta skattetryck. Vi har
            en massa regelkrångel och byråkrati. Därför har vi en hel del
            hinder för innovation för entreprenörskap och för företagsamma
            människor. Vi har en hel del saker som står i vägen för att folk
            faktiskt ska kunna driva innovation och skapa värden och tillväxt
            med de innovationer som drivs fram.
          </note>
          <note>
            Samtidigt har vi byggt upp ett ganska stort bidragssystem. Med
            ena handen trycker vi ned och håller tillbaka företagsamma människor
            med tuffa regler, mycket byråkrati och extremt höga skatter. Med
            andra handen pytsar vi ut bidrag och olika stöd. Det är klart
            att detta system inte är särskilt effektivt om man vill se en
            hållbar tillväxt, innovationer och så vidare.
          </note>
          <note>
            Det kan ibland behövas lite stöd i vissa projekt – absolut. Men
            i grund och botten måste närings- och innovationspolitik bygga
            på avregleringar och skattesänkningar och på att hinder tas bort
            för företagsamma och inno ­ vativa människor, för entreprenörer.
            Det är faktiskt människor som inte är politiker som driver utvecklingen
            och inte politiska mål och lite bidrag här och där och lite stöd
            hit och dit.
          </note>
          <note>
            Fru talman! Jag är ganska stolt över det som den första alliansreger
            ­ ing ­ en gjorde när det gällde att rensa upp bland regler och
            byråkrati. Den första alliansregeringen var väldigt ambitiös och
            framgångsrik i detta. Se ­ dan tycker jag att man saktade ned
            lite för mycket och sänkte sin ambi ­ tionsnivå lite för mycket.
          </note>
          <note>
            Det är klart att vår politik i grunden måste handla om att göra
            människor fria – fria från höga skatter och fria från för mycket
            regleringar – och inte göra människor eller företag beroende av
            olika bidrag och stöd. Av det skälet borde den här rapporten kanske
            heta Riksrevisionens rapport om en del av det bidragsindustriella
            komplexet eller något liknande, för det är klart att en hel del
            av de stöd vi delar ut inte är effektiva och inte fyller sitt
            syfte. Det hade varit bättre att lägga de resurserna på skattesänkningar
            och avregleringar – eller omregleringar, kanske vi skulle få säga
            i januariavtalet; vad vet jag.
          </note>
          <note>
            Med det sagt, fru talman, tycker jag att man bör ta med sig att
            reger ­ ingen säger att den ska titta på de här frågorna och göra
            förändringar i rätt riktning.
          </note>
          <note>
            Jag tror att vi har ganska långt att gå. Det är klart att man
            kan fråga sig varför vi – inte vi i Liberalerna, kanske, men regeringen
            – övergick från en politik som handlade om att ta bort regelkrångel
            till det system som jag har beskrivit.
          </note>
          <note>
            Jag tror att det handlar om mycket av det som vi hört från talarstolen
            här i dag. Det handlar om att om man pytsar ut pengar från politikens
            sida får man fina anekdoter om innovationer som man tänker sig
            att politiken har trollat fram. Som politiker kanske man får göra
            fina studiebesök. Ibrahim Baylan får se fräcka Powerpointpresentationer
            från olika delar av det bidragsindustriella komplexet på sitt
            kontor. Man får känna att man gör något som politiker, och det
            är ju lite härligt.
          </note>
          <note>
            Men sanningen är ju den att det inte är politiker eller Vinnova
            – eller Ibrahim Baylan, för den delen – som driver innovationer
            i det här landet. Det är enskilda människor, entreprenörer, företagsamma
            människor, som skapar utveckling. Även om man får fina anekdoter
            här och där tror jag att om man är en sådan politiker som tycker
            om att visa fräcka Powerpoint ­ presentationer och ta med sig
            någon bidragsentreprenör på en fin presskonferens och visa upp
            för världen, då ska man läsa den här rapporten och fundera över
            om det inte är så att vi behöver mycket tydligare uppföljning
            och effektivitet i systemen.
          </note>
          <note>
            Det är sant som sagts här tidigare att Sverige har många patent
            och innovationer. Det är bara det att de inte blir verklighet.
            De förverkligas inte och blir inte hållbara på marknaden när man
            försöker gå från att vara bidragsentreprenör till att vara entreprenör
            och en del av marknadsekonomin på riktigt.
          </note>
          <note>
            Det är vårt problem. Vårt problem är inte att vi har för få patent
            eller något liknande. Vårt problem här i Sverige är att vi inte
            skapar hållbara företag med de innovationer som förs fram, och
            det handlar om systemet som vi har byggt upp.
          </note>
          <note>
            Det finns en sak – säkert en bland flera – som vi faktiskt har
            subven ­ tionerat genom det här systemet. Då pratar jag lite bredare
            än om det Riks ­ revisionen har granskat, men eftersom Riksrevisionen
            har granskat en del av det här systemet hör det till debatten.
            Det finns en del där vi faktiskt har gjort framsteg, och det är
            den forskning som näringslivets forskningsinsti ­ tut Ratio har
            gjort. Den visar bland annat att företag som får stöd – i nor
            ­ mala fall; vi pratar såklart inte om under coronatider – är
            mindre produk ­ tiva och, hör och häpna, tar ut högre löner än
            företag som inte får stöd. Företag som själva har en idé och själva
            har drivkraft, entreprenörer som skapar värde på riktigt och inte
            är bidragsentreprenörer, är alltså mer pro ­ duktiva och tillför
            mer värde till ekonomin men tar ut lägre löner.
          </note>
          <note>
            Fru talman! Vi lär få återkomma till frågan om det bidragsindustriella
            komplexet och hur vi ska ta bort en massa regelkrångel, byråkrati
            och andra hinder för entreprenörerna och sänka skatterna så att
            vi får till riktigt företagande och riktig innovationskraft. Då
            kanske Ibrahim Baylan tyvärr får lite färre fräcka Powerpointpresentationer
            att sitta och glo på på sitt kontor, men vi kanske får lite mer
            tillväxt i det här landet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 20.)
          </note>
          <note>
            § 16 Riksrevisionens rapport om återvändandeverksamheten
          </note>
          <note>
            Socialförsäkringsutskottets betänkande 2020/21:SfU6
          </note>
          <note>
            Riksrevisionens rapport om återvändandeverksamheten (skr. 2019/20:191)
          </note>
          <note>
            föredrogs.
          </note>
          <note type="speaker">
            Anf. 57 CARINA OHLSSON (S):
          </note>
          <note>
            Fru talman! Nu ska vi debattera socialförsäkringsutskottets betänkande
            Riksrevisionens rapport om återvändandeverksamheten .
          </note>
          <note>
            I en skrivelse redovisar regeringen sin bedömning av Riksrevisionens
            iakttagelser och de åtgärder som vidtagits eller planeras med
            anledning av rapporten Återvändandeverksamheten – resu ltat ,
            kostnader och effektivitet .
          </note>
          <note>
            Jag vill börja med att yrka bifall till vår reservation nr 3
            i betänkandet.
          </note>
          <note>
            En person som efter beslut om av- eller utvisning inte har rätt
            att vistas i Sverige ska återvända till sitt hemland eller till
            något annat land, i första hand frivilligt och på egen hand. Beslut
            om av- eller utvisning verkställs som huvudregel av Migrationsverket.
            Migrationsverket får dock lämna över ett ärende till Polismyndigheten
            för verkställighet om personen håller sig undan eller om det kan
            behövas tvång för att verkställa beslutet. Polis ­ myndigheten
            beslutar i vissa fall om avvisning och ska då verkställa beslu
            ­ tet om inte personen självmant lämnar landet. Kriminalvården
            bistår både Migrationsverket och Polismyndigheten med transporter
            och resebeställ ­ ningar.
          </note>
          <note>
            Fru talman! Riksrevisionen har i granskningsrapporten granskat
            hur regeringen har styrt återvändandeverksamheten och hur myndigheterna
            har genomfört denna verksamhet mellan åren 2013 och 2018. Riksrevisionens
            övergripande slutsats är att det finns tecken på bristande resultat,
            bland annat baserat på den relativt höga andel personer som inte
            återvänder efter att ett beslut om av- eller utvisning blir verkställbart.
            Riksrevisionen anser att myndigheternas uppdrag i vissa delar
            överlappar varandra och att det finns samordnings- och gränsdragningsproblem
            samt risk för effektivitetsförluster till följd av att en myndighet
            i vissa fall ska genomföra eller bära kostnader av beslut som
            en annan myndighet har fattat. Riksrevisionen rekommenderar därför
            regeringen att bland annat se över myndigheternas uppdrag och
            ansvarsfördelning.
          </note>
          <note>
            Mottagandeutredningen presenterade i sitt betänkande Ett ordnat
            mottagande – gemensamt ansvar för snabb etablering eller återvändande
            ett liknande förslag om att regeringen borde ge Statskontoret
            i uppdrag att kartlägga och analysera metoder och arbetssätt för
            att öka det frivilliga återvändandet.
          </note>
          <note>
            Regeringen gav den 9 juli i år Statskontoret i uppdrag att analysera
            och föreslå åtgärder för att effektivisera Migrationsverkets,
            Polismyndighetens och Kriminalvårdens arbete med återvändandet.
          </note>
          <note>
            Utöver förslag på konkreta förbättringsåtgärder får redovisningen
            även omfatta rekommendationer till både regeringen och berörda
            myndigheter. Statskontoret ska löpande hålla Regeringskansliet
            informerat under uppdragets genomförande. Uppdraget ska redovisas
            skriftligen till regeringen senast den 16 juni nästa år, alltså
            2021.
          </note>
          <note>
            Enligt regeringsbeslutet ingår det inte i uppdraget att se över
            ansvarsfördelningen i grunden eller att överväga en större organisationsförändring.
            Det anser vi är en rimlig avgränsning av uppdraget eftersom en
            förändring av ansvarsfördelningen, till exempel genom att flytta
            uppdrag mellan myndigheter eller bilda en ny myndighet, skulle
            ta stora resurser i anspråk men inte med säkerhet väsentligt förbättra
            resultaten eftersom många andra faktorer än ansvarsfördelning
            och organisation påverkar återvändandet. Dessutom gäller att även
            med en förändrad ansvarsfördelning skulle samordning och nära
            samverkan behövas mellan berörda myndigheter, givet myndigheternas
            kärnuppdrag och befogenheter.
          </note>
          <note>
            Fru talman! Vi tycker därmed att regeringen tagit Riksrevisionens
            kritik på stort allvar.
          </note>
          <note>
            Det kan också vara relevant att göra en jämförelse mellan förhållandena
            i Sverige och internationellt. Sedan 2010 har ca 60 procent av
            återvändandeärendena avslutats genom att personer har lämnat Sverige.
            Det kan tyckas vara ett dåligt resultat, och resultatet ska naturligtvis
            vara bättre, men det är ändå en väsentligt högre nivå än EU-genomsnittet.
            Under 2014–2020 har drygt 80 000 personer med beslut om av- eller
            utvisning registrerats som utresta från Sverige.
          </note>
          <note>
            Det kan vara bra att lägga till i denna diskussion att antalet
            asylärenden i år på grund av pandemin väntas bli det lägsta sedan
            millennieskiftet – ca 13 500. Låt oss hoppas att det då finns
            utrymme att koncentrera sig på den här typen av frågor.
          </note>
          <note>
            (Applåder)
          </note>
          <note type="speaker">
            Anf. 58 ERIK OTTOSON (M):
          </note>
          <note>
            Fru talman! En hörnsten i en reglerad invandring är att den som
            nekats asyl ska återvända till sitt hemland. Beviljas man asyl
            ska man få hjälp och stöd för att bli en del av samhället. Nekas
            man asyl i ett slutligt beslut, inom ramen för en rättssäker process,
            ska man lämna landet.
          </note>
          <note>
            Dessvärre fungerar detta i dag oerhört dåligt. Det är rapporten
            från Riksrevisionen, som är utgångspunkt för dagens debatt, ännu
            ett bevis för. Problematiken är inte ny. De negativa konsekvenserna
            är omfattande. Vi får växande skuggsamhällen med människor som
            vistas i landet utan att ha rätt till det. Med skuggsamhällen
            förknippas social utsatthet, illegalt arbete och i vissa fall
            kriminalitet. Särskilt barn drabbas hårt av detta.
          </note>
          <note>
            Vi får också en uppluckring av den reglerade invandringen. Det
            är särskilt allvarligt med tanke på den omfattande asylinvandring
            Sverige har haft i kombination med en illa fungerande integration.
            Invandringspolitiken behöver nu vara mycket stram. Våra resurser
            ska gå till människor som har skyddsbehov, inte till dem som saknar
            sådant skyddsbehov.
          </note>
          <note>
            I Riksrevisionens rapport, som utgör ett viktigt bidrag i debatten,
            framgår det svart på vitt hur illa ställt det är. Riksrevisionen
            har följt 23 000 ärenden från åren 2013 och 2014 där det har beslutats
            att en person ska lämna Sverige. Fyra år senare hade enbart drygt
            hälften av de studerade ärendena avslutats med en registrerad
            utresa från landet. I nära hälften av dessa fall fanns därmed
            inte en utresa från Sverige registrerad efter fyra år.
          </note>
          <note>
            I ett mycket stort antal fall lämnar den asylsökande inte frivilligt
            landet efter ett avslagsbeslut. Han eller hon går under jorden
            eller vägrar på annat sätt att följa beslutet. Migrationsverket
            lämnar då över fallet till polisen. Polisen har i sin tur mycket
            svårt att verkställa utvisningsbeslut.
          </note>
          <note>
            Riksrevisionen pekar på en rad brister. Till exempel bedöms styrningen
            av återvändandeverksamheten som svag, otydlig och splittrad.
          </note>
          <note>
            Det yttersta ansvaret för hur illa det fungerar vilar på den
            socialdemokratiskt ledda regeringen. I sex år har man haft möjlighet
            att förstärka återvändandepolitiken, bland annat genom
          </note>
          <note>
             ökade resurser
          </note>
          <note>
             tydliga prioriteringar
          </note>
          <note>
             krav i regleringsbrev
          </note>
          <note>
             nya verktyg för berörda myndigheter
          </note>
          <note>
             åtgärder i utrikespolitiken.
          </note>
          <note>
            Men regeringen har gjort alltför lite, och det som har gjorts
            har dessvärre fått liten effekt.
          </note>
          <note>
            Resultatet som Riksrevisionen redovisar talar för sig själv t
            . Det är nu nödvändigt med krafttag för att fler som ska utvisas
            faktiskt också utvisas. Moderaterna har nyligen presenterat åtta
            förslag för hur fler ska lämna landet efter utvisningsbeslut.
            Jag vill här i kammaren i dag nämna några av dessa.
          </note>
          <note>
            Det första är fotboja, som komplement till förvar, då personer
            bedöms inte fullt ut vilja samarbeta med myndigheterna inför verkställighet
            av ett utvisningsbeslut.
          </note>
          <note>
            Det andra är anmälningsplikt för asylsökande. En asylsökande
            ska vara tillgänglig för Migrationsverket. En person som avviker
            utan att lämna kontaktuppgifter ska förlora rätten till både boende
            och bidrag.
          </note>
          <note>
            Det tredje är informationsplikt för det offentliga Sverige. Skatteverket
            och andra myndigheter ska vara skyldiga att informera Migrationsverket
            och polisen vid kontakt med personer som vistas i Sverige utan
            att ha rätt till det.
          </note>
          <note>
            Det fjärde är att stoppa bidrag vid olovlig vistelse. Vi moderater
            vill införa nationell lagstiftning som i princip förbjuder kommuner
            att ge ekonomiskt stöd till personer som befinner sig olovligen
            i landet.
          </note>
          <note>
            Det femte är att villkora biståndet. Konsekvensen av att vägra
            ta emot egna medborgare som utvisats från Sverige bör vara att
            biståndet från Sverige dras in eller minskas.
          </note>
          <note>
            Det måste en gång för alla bli slut på dubbla budskap i invandringspolitiken.
            Riksrevisionen nämner i sin rapport att målkonflikter försvårar
            återvändandeverksamheten. Gymnasielagen är det kanske mest tydliga
            exemplet. Det är en lag som S-MP-regeringen har drivit fram och
            som S-MP-regeringen nu vill göra ännu mer generös. Gymnasielagen
            ger ett budskap till omvärlden att den som kommer till Sverige
            kan få stanna kvar trots att han eller hon inte respekterar ett
            utvisningsbeslut; det finns i Sverige förr eller senare chansen
            till amnesti. Det är förstås väldigt olyckligt.
          </note>
          <note>
            Fru talman! Detta är ett på många sätt dystert område. Det finns
            därför skäl att lyfta fram en positiv sak: E n majoritet i utskottet,
            i vilken Moderaterna ingår, ställer sig bakom Riksrevisionens
            förslag om en grundlig utredning som avser uppdrag och ansvarsfördelning
            mellan de tre myndigheter som ansvarar för återvändandeverksamheten
            – Migrationsverket, Polismyndigheten och Kriminalvården. Enbart
            Socialdemokraterna och Miljöpartiet reserverar sig mot detta förslag.
          </note>
          <note>
            Precis som Riksrevisionen skriver föreligger i dag betydande
            problematik med överlappande ansvarsområden, oklara ansvarsförhållanden,
            identiska arbetsuppgifter och brutna ansvarskedjor rörande återvändandeverksamheten.
            Det är högt motiverat med en grundlig utredning på området. I
            uppdraget bör ingå att överväga en förändring av dagens myndighetsorganisation.
          </note>
          <note>
            Fru talman! Med detta yrkar jag bifall till reservation 1 av
            Moderaterna och Kristdemokraterna samt till socialförsäkringsutskottets
            förslag under punkt 2.
          </note>
          <note type="speaker">
            Anf. 59 IDA GABRIELSSON (V):
          </note>
          <note>
            Fru talman! Jag vill börja med att be om ursäkt för att jag kanske
            kommer att vara lite tråkig i mitt debattinlägg. Jag är vikarie
            för den som skulle ha deltagit i debatten. Jag är alltså egentligen
            mycket fräsigare när jag debatterar. Det kan ni kanske få se prov
            på senare någon gång.
          </note>
          <note>
            Vänsterpartiet är mycket kritiskt till de prioriteringar som
            regeringen har gjort i arbetet för att öka återvändandet av dem
            som får avslag på asyl ­ ansökningar. Vi menar att fokus bör ligga
            på ett effektivt återvändande med bibehållen rättssäkerhet och
            mänsklig värdighet och inte på repressiva åtgärder.
          </note>
          <note>
            Överväganden inom ramen för återvändande måste också göras mot
            en enligt vår uppfattning skriande brist på humanitet och rättssäkerhet
            i själva asylprocessen. Därför finns det ingen anledning att,
            som utskottsmajori ­ teten har valt att göra, ytterligare betona
            just återvändandeperspektivet före andra viktiga avväganden. Det
            arbete som Statskontoret redan utför på området borde vara nog.
          </note>
          <note>
            Fru talman! I Svenska Röda Korsets mångåriga arbete med dessa
            frågor har det tydligt framkommit att det är just positiva incitament
            som ökar viljan till och möjligheten för återvändande. Då är det
            för mig obegripligt att debatten i dag och i utskottet fokuserar
            på precis det motsatta. Vad är syftet med en debatt om repression
            och hårdare tag om det inte får önskad effekt? Kan det vara för
            att debatten inte ska handla om andra viktiga frågor – vad vet
            jag? Men vi borde ha en mer redig ingång. Vi vill väl att det
            här ska fungera på ett bra sätt? Det kan inte bara vara så att
            vi slår på stortrumman för att visa oss coola här i kammaren.
          </note>
          <note>
            Det här handlar om att utöka återetableringsstödet så att det
            omfattar fler nationaliteter och om att ge behovsanpassad rådgivning
            efter avslag på asylansökan och inför återvändandet. Det handlar
            även om riktade stödinsatser till särskilt utsatta grupper såsom
            våldsutsatta kvinnor och personer med funktionsnedsättning. Att
            förbereda för ett återvändande så att både de materiella och de
            psykosociala förutsättningarna är så goda som möjligt underlättar
            återvändandet. Dessa insikter bör vara vägledande i samarbeten
            och avtal med andra länder i stället för hot om indraget utvecklingsbistånd.
          </note>
          <note>
            Fru talman! Diskussionen om målkonflikter leder fel. En asylprocess
            som karakteriseras av effektivitet och rättssäkerhet med korta
            handläggningstider skulle resultera i beslut som accepteras i
            högre grad och minska risken för att man får en stark anknytning
            till Sverige. Detta skulle underlätta återvändandearbetet. På
            detta sätt kan målen samverka för en bättre fungerande process
            i stället för att de ställs emot varandra. Regeringen bör därför
            återkomma med en strategi för återvändandepolitiken som bygger
            på erfarenheter av vad som faktiskt funkar och där migrationspolitikens
            mål samverkar. Jag yrkar därför bifall till Vänsterpartiets reservation.
          </note>
          <note type="speaker">
            Anf. 60 HANS EKLIND (KD):
          </note>
          <note>
            Fru talman! I det nya förslaget till en asyl- och migrationspakt
            för EU skriver kommissionen på följande sätt: ”EU:s migrationsregler
            kan vara trovärdiga endast om de som inte har rätt att stanna
            i EU verkligen återvänder.” Detta är på alla sätt givetvis sant
            . D et är dock också en enorm utmaning , för vi vet att bara omkring
            en tredjedel av de som ska återvända även gör det. Att endast
            de som har rätt att stanna får stanna är dock givetvis lika sant
            för svensk del.
          </note>
          <note>
            Här diskuterar vi nu Riksrevisionens rapport om återvändandeverksamheten,
            och det är en mindre munter läsning, för att uttrycka det hela
            försiktigt. Kristdemokraterna har tillsammans med Moderaterna
            lämnat in en följdmotion med anledning av Riksrevisionens skarpa
            kritik. Jag yrkar givetvis bifall till reservation 1 men också
            till utskottets förslag om att tillsätta en utredning som ska
            se över ansvarsfördelningen för återvändandeverksamheten.
          </note>
          <note>
            Riksrevisionen konstaterar att det är svårt att bedöma hur många
            som är kvar i Sverige eller EU utan tillstånd trots registrerad
            utresa. Låt det sjunka in ordentligt! Det är för mig en gåta att
            vi inte har en större och mer engagerad och intensiv debatt om
            hur vi kan se till att återvändandet förbättras. Riksrevisionen
            ifrågasätter om det är möjligt att väsentligt effek ­ tivisera
            återvändandeverksamheten med befintliga myndighetsuppdrag och
            befintlig ansvarsfördelning mellan myndigheterna.
          </note>
          <note>
            Av denna anledning har vi därför föreslagit att en utredning
            tillsätts som ska se över ansvarsfördelningen och vidare överväga
            om det inte borde vara en myndighet som ska ha det övergripande
            ansvaret för återvändandearbetet. Detta har vi i Kristdemokraterna
            motionerat om tidigare. I denna del finns det tack och lov stöd
            i Sveriges riksdag.
          </note>
          <note>
            Låt mig få uppehålla mig lite grann vid det som kallas målkonflikter.
            Riksrevisionen pekar på att dessa konflikter försvårar återvändandet
            när den signal som skickas ut är att ett nej kanske inte är ett
            nej. Riksrevisionen exemplifierar med spårbytet, det vill säga
            att man kan få en ny prövning för arbete eller studier trots att
            man har ett lagakraftvunnet beslut om av ­ visning eller utvisning.
            Riksrevisionen nämner också de ensamkommande som i stället för
            att avvisas eller utvisas nu får studera på gymnasienivå.
          </note>
          <note>
            Föga visste Riksrevisionen när de skrev det att denna målkonflikt
            skulle späs på ytterligare genom de senaste dagarnas utveckling.
            I fredags lät nämligen Migrationsverket helt plötsligt meddela
            att provanställning nu räcker för permanenta uppehållstillstånd.
            Enligt den tillfälliga lagen som gäller ska dock de ungdomar som
            beviljas permanent uppehållstillstånd kunna försörja sig. I förarbetena
            framgår tydligt att det ska handla om en varaktig försörjning.
            Det har Migrationsverket i så kallade rättsliga ställningstaganden
            gjort en tolkning av och kommit fram till att det handlar om att
            man ska ha en tillsvidareanställning eller en visstidsanställning
            om minst två år. Det här har myndigheten kommunicerat om och om
            igen, även under innevarande år. Nu ska detta helt plötsligt inte
            gälla längre. Notera att ingenting i vår nuvarande lagstiftning
            har förändrats eller justerats.
          </note>
          <note>
            Fru talman! Att jag uppehåller mig vid villkoren för PUT beror
            inte enkom på att det är en högaktuell fråga. Hanteringen visar
            ett praktexempel på hur det inte får fungera om vi ser att målkonflikter
            är ett problem för att få till ett effektivt och frivilligt återvändande.
            Att målkonflikter är ett avgjort problem är inget som bara Riksrevisionen
            eller Kristdemokraterna påstår, utan det har många andra också
            lyft fram. Det gäller bland annat Delegationen för migrationsstudier,
            Delmi, som så sent som i år har skrivit om detta i en rapport
            om återvändandepolitiken.
          </note>
          <note>
            Fru talman! Låt mig avslutningsvis säga något helt kort om asylansökningsområden.
            Kristdemokraterna föreslog 2015 att så kallade asylansökningsområden
            skulle inrättas i närheten av våra stora gränsövergångar. Där
            ska man få registrera sin asylansökan. Där ska också en första
            bedömning av ärendena göras. Detta är ett sätt att få till en
            snabbare registrering, men det utgör också en beslutsprocess som
            är både effektiv och rättssäker. Förslaget möttes givetvis av
            sedvanlig hård kritik från regeringen och migra ­ tionsminister
            Morgan Johansson. Men sedan dess har en statlig utredning presenterat
            ett förslag om så kallade ankomstcenter. De bär på väldigt tydliga
            likheter med Kristdemokraternas förslag.
          </note>
          <note>
            Asylansökningsområden gör det möjligt att få ett samlat mottagande
            och en samlad beslutsprocess som avgjort förbättrar möjligheterna
            att förhindra att människor avviker och hamnar i en utsatt position.
            De som avviker från asylansökningsområden innan en asylansökan
            är färdigbehandlad ska mötas av polis som informerar om att man
            inte längre har rätt att vara i Sverige. Om man inte ansöker om
            asyl ska man lämna landet.
          </note>
          <note>
            Jag hoppas utifrån de uppenbara problem som finns med återvändan
            ­ det, som Riksrevisionen på ett bra sätt pekar ut, att vårt förslag
            om asyl ­ ansökningsområden därmed blir föremål för en konstruktiv
            diskussion framöver. Jag yrkar bifall till reservation 1, som
            Kristdemokraterna har skrivit tillsammans med Moderaterna, och
            till utskottets förslag om en ut ­ redning om ansvarstagandet
            för återvändandeverksamheten.
          </note>
          <note>
            (Applåder)
          </note>
          <note type="speaker">
            Anf. 61 ANNIKA HIRVONEN FALK (MP):
          </note>
          <note>
            Fru talman! Vi debatterar Riksrevisionens rapport om återvändandeverksamheten,
            det vill säga hur myndigheterna i Sverige arbetar med att människor
            som till exempel har sökt asyl men fått avslag på sin asylansökan
            ska kunna återvända till sina hemländer.
          </note>
          <note>
            Miljöpartiet tycker att det är värdefullt att verksamheten utvärderas,
            men tycker samtidigt inte att socialförsäkringsutskottets majoritets
            förslag om att utreda en total omorganisation av verksamheten
            är ändamålsenlig. Det finns såklart saker att se över i ansvarsfördelningen
            mellan Kriminalvården och polisen vad gäller återvändande. Men
            med min erfarenhet efter att ha följt polisens omorganisation
            kan jag säga att om det är någonting som inte leder till ökad
            effektivitet snabbt är det omorganisationer. Statskontoret har
            tidigare konstaterat att det kan ta fem till sju år efter en stor
            omorganisation innan man ens är tillbaka på den nivå man hade
            tidigare. Det är inte rätt tid att göra en sådan omorganisation
            av återvändandeverksamheten nu. Däremot har regeringen gett ett
            uppdrag till Statskontoret att utvärdera andra förbättringar som
            kan göras.
          </note>
          <note>
            Fru talman! Det är väldigt angeläget att den här verksamheten
            fungerar väl. Människor som inte får rätt att stanna i Sverige
            ska ju återvända till sina hemländer. Men vad är det då som leder
            till ett effektivt återvändande? En av de faktorer som redan har
            varit uppe i debatten är frågan om rimliga handläggningstider
            hos myndigheterna. En människa som har sökt asyl och väntar i
            flera år i Sverige på att få ett besked rotar sig här. Det finns
            människor som kommit 2015 och sedan väntat i två, tre eller till
            och med fyra års tid innan de fått sitt slutliga beslut. Får man
            då ett avslag finns det mycket som har hänt under tiden i Sverige
            som kan tala för att det är svårare att återvända. Till exempel
            kan nya asylskäl ha uppstått, såsom konversion till en ny religion
            eller att man blivit kär och skaffat barn här.
          </note>
          <note>
            Rättssäkerheten – och människors upplevelse av att de får en
            rättssäker asylprövning – är också central för om man är benägen
            att lämna landet frivilligt eller inte. Det är viktigt att vi
            har rättssäkra asylprövningar. Om människor söker skydd, exempelvis
            för att de hävdar att de är förföljda på grund av sin sexuella
            läggning, men får nej på grund av att Migrationsverket inte tror
            på dem, till exempel inte tror att de är homosexuella, fastän
            de faktiskt är det, infinner sig naturligtvis en otroligt stor
            rädsla hos de berör ­ da personerna, en rädsla för vad som kommer
            att hända om de blir tillbakaskickade. Jag tror att rädslan för
            att utsättas för förtryck och förföljelse är en av huvudorsakerna
            till att människor inte återvänder frivilligt till sina hemländer.
            Miljöpartiet tycker inte att rättssäkerheten i asylprövningen
            är tillräckligt god. Det gäller inte minst ärenden rörande just
            hbtq-personer och konvertiter.
          </note>
          <note>
            Det är också viktigt med incitament för frivilligt återvändande.
            Det finns personer som har kommit till Sverige efter att hela
            släkten samlat pengar för resan. Det bistånd som man kan få vid
            frivilligt återvändande kan vara avgörande för att en person ska
            välja att återvända frivilligt.
          </note>
          <note>
            Men sedan, fru talman, finns det de som inte kan återvända, trots
            att de fått avslag och trots att de samarbetar. Det finns länder
            som inte tar emot sina medborgare, och det finns fall där länder
            inte är överens om vems medborgare en människa egentligen är.
            Människor som inte kan återvän ­ da, som har det som kallas för
            praktiska verkställighetshinder, bör få en fristad i Sverige.
            Under min tid som migrationspolitisk talesperson för Miljöpartiet
            har jag träffat människor som varit i Sverige i 13 års tid utan
            att kunna vare sig rota sig här och få en trygghet eller återvända
            till hem ­ landet. Att leva 13 år i limbo utan rätt att arbeta
            och utan rätt att studera är ovärdigt.
          </note>
          <note>
            Fru talman! Jag ber om ursäkt för att jag kommer att dra över
            min talartid, men jag behöver kommentera några av de saker som
            tidigare talare har tagit upp men som inte var en del av mitt
            planerade anförande. Både Moderaternas och Kristdemokraternas
            ledamöter har kommenterat de förändringar som regeringen planerar
            i den nya gymnasielagen. Dessa förändringar är mycket angelägna
            och väl motiverade. De ensamkommande ungdomar som kom 2015 och
            som drabbades av olagligt långa handläggningstider, rättsosäkra
            åldersuppskrivningar och dessutom ny praxis från Migrationsverket
            står nu inför att söka tillsvidareanställningar eller tvååriga
            jobb sex månader efter studenten.
          </note>
          <note>
            Det är glädjande att Migrationsverket nu ändrat sin praxis, så
            att den så vanliga provanställningen på sex månader också ska
            kunna vara giltig. Men ändå! Tänk er de ungdomar som nu utbildat
            sig inom hotell- och restaurangbranschen, fulla av iver att få
            bidra till det svenska samhället. Kommer man ut på arbetsmarknaden
            nu i coronapandemin finns det dock inte jobb. På samma sätt som
            samhället har ställt om så att den som blir arbetslös får bättre
            rätt till a-kassa, så att den som driver ett företag kan få ett
            omställningsstöd och uppskov med skatteinbetalningar och så att
            vi har gett bidrag till kultur- och idrottsrörelsen för att de
            ska klara pandemin behöver vi se över reglerna även för den här
            gruppen ensamkommande. Allt annat vore orimligt.
          </note>
          <note>
            Vad gäller Moderaternas förslag om att villkora bistånd måste
            jag säga att analysen är otroligt grund. Moderaterna vill alltså
            göra människor fattigare i länder som människor flyr ifrån. Med
            det tror man att det ska bli färre människor som flyr till Sverige.
            Vi tar det igen: Sänkt bistånd ska leda till att färre människor
            kommer till Sverige på flykt från de länder som får sänkt bistånd.
            Det här går inte ihop. Moderaterna måste faktiskt göra ett omtag
            och se att nedskärningar i klimatpolitiken och biståndspolitiken
            är kontraproduktiva. Vill vi ha färre flyktingar i världen ska
            vi satsa mer på bistånd som motverkar fattigdom och som främjar
            demokrati. Vi måste också lösa klimatkrisen. FN:s universitet
            spår att 200 miljoner människor riskerar att vara klimatflyktingar
            redan inom några decennier. Det är tre gånger fler än vad som
            är på flykt i dag. Det här är vår tids ödesfråga.
          </note>
          <note>
            Fru talman! Människor som har sökt asyl och fått avslag är inte
            kriminella. Det är människor som har flytt för sina liv. Ibland
            visar det sig att Migrationsverket bedömer att de i stället för
            att fly till Sverige borde ha flytt till andra sidan sitt eget
            hemland. Ibland handlar det om att de inte blir trodda. Ibland
            handlar det om att de helt enkelt inte hade några skäl att fly
            i grunden. Men de är oavsett vilket människor med samma rättigheter
            och rätt till frihet som vi. Det måste vi komma ihåg, även när
            vi diskuterar återvändandeverksamheten.
          </note>
          <note>
            Med detta vill jag yrka bifall till förslaget i betänkandet utom
            i den del där jag yrkar bifall till reservation 3.
          </note>
          <note>
            Anf. 62 JONAS ANDERSSON i Skellefteå (SD):
          </note>
          <note>
            Fru talman! Att det finns omfattande brister i återvändandeverksamheten
            tror jag de flesta kan se även utan en rapport från Riksrevisionen.
            Men det är förstås jättebra att Riksrevisionen nu bekräftar det
            som alla redan vet, alltså att återvändandeverksamheten i Sverige
            är under all kritik. Rapporten är definitivt en bister läsning.
          </note>
          <note>
            Riksdagens och regeringens mål uppfylls inte. Kostnaderna ökar
            både totalt och per ärende. Hela verksamheten plågas av svåra
            målkonflikter. Sedan 2015 har ungefär 130 000 personer fått avslag
            på sin asylansökan. Av dem har ungefär 45 000 återvänt frivilligt.
            Ungefär 40 000 ärenden har överlämnats till polisen. Men av dem
            har bara lite mindre än hälften – eller ungefär 18 000 ärenden
            – verkställts. Återvändandet uppgår alltså sammanlagt inte ens
            till 50 procent.
          </note>
          <note>
            Fru talman! Notera nu att jag säger ”ungefär” när det gäller
            de här siff ­ rorna. Det är inte för att jag är dåligt påläst
            eller tycker om att göra över ­ slagsräkningar av någon speciell
            anledning. Det är helt enkelt därför att ingen vet de exakta siffrorna.
          </note>
          <note>
            Precis som Riksrevisionen skriver i rapporten är oredan så stor
            att myndigheterna inte ens räknar samma saker eller på samma sätt.
            Men en sak är helt säker: Tiotusentals människor som borde lämna
            Sverige omgående gör inte det. Det är för att i Sverige är ett
            nej inte ett nej, utan det är snarare ett nja. Eller, om man är
            tillräckligt duktig på att gömma sig under tillräckligt lång tid,
            så kan ett nej i stället vara ett ja.
          </note>
          <note>
            Sverigedemokraterna har i åratal försökt uppmärksamma inte bara
            den här regeringen utan även tidigare regeringar på alla problem
            som finns när det gäller att ett nej ska vara ett nej. Det gäller
            alltså i praktiken grunden till all reglerad invandring. Det handlar
            om att den som inte har rätt att befinna sig i landet också ska
            lämna landet . Att det sker frivilligt är natur ­ ligtvis det
            absolut bästa, men annars får det ske med det tvång som nöden
            kräver.
          </note>
          <note>
            Jag lyssnade här tidigare på Erik Ottoson. Jag tycker att det
            är jättebra att han tog upp Moderaternas åtta punkter för ett
            ökat återvändande. Det är nästan till och med lite gulligt, med
            tanke på att alla åtta punkter fanns med i Sverigedemokraternas
            särskilda yttrande till Migrationskommittén. Jag kan höja med
            ytterligare 25 punkter som finns med i våra motioner rörande skuggsamhället
            och den illegala migrationen. Jag hoppas natur ­ ligtvis att Moderaterna
            gärna står bakom de 25 punkterna när de ska tas upp här i kammaren
            under året.
          </note>
          <note>
            Fru talman! Hela samhället måste samarbeta för att hitta och
            utvisa dem som helt enkelt saknar rätt att befinna sig här i Sverige.
            Sverige måste sluta skicka dubbla signaler. Det kan inte vara
            okej att de som har utnyttjat asylsystemets generositet till sin
            egen fördel när de får utvisningsbeslutet bara ska kunna strunta
            i det och gå under jorden med statens goda minne. Vi måste avskaffa
            målkonflikter som spårbytet innebär och avveckla gymnasieamnestin.
          </note>
          <note>
            Vi måste se till att det blir den ordning och reda som alla talar
            om men som få verkar vara beredda att göra någonting för att genomföra.
            Antingen har vi en reglerad invandring, eller så har vi det inte.
            Det vore klädsamt om alla partier kunde berätta var de står i
            den frågan. Det verkar lite otydligt på vissa håll.
          </note>
          <note>
            Var Sverigedemokraterna står i den frågan tror jag inte att någon
            behöver tveka om. Ska vi nå det nettominus inom asylrelaterad
            migration som krävs i dag, efter 2010-talets totalt huvudlösa
            migrationspolitik, behöver vi ett återvändande som är effektivt
            och rationellt.
          </note>
          <note>
            Våra myndigheter behöver rätt verktyg för att kunna verkställa
            det uppdrag de har. Det går inte bara att stå och säga: Vi ska
            ha världens bästa återvändande, eller vad Socialdemokraternas
            och regeringens slogan kan vara just i dag. Den regering som suttit
            vid makten i sex år talar fortfarande om vad den ska göra i framtiden.
            Varför har ni inte gjort någonting? Det är min fråga.
          </note>
          <note>
            Fru talman! En bra början hade kunnat vara att lyssna på vad
            Riks ­ revisionen säger i sin rapport: Det saknas ett helhetsperspektiv
            både inom och utom berörda myndigheter. Trots att Migrationsverket,
            eller dåvaran ­ de Statens invandrarverk, fick ett helhetsansvar
            för återvändandeverksam ­ heten redan 1999 är som nämnts tidigare
            ansvaret i praktiken i dag upp ­ dela t mellan tre olika myndigheter:
            polisen, Kriminalvården och Migra ­ tionsverket.
          </note>
          <note>
            Fru talman! Det verkar rimligt att koncentrera en större del
            av verksamheten till en myndighet, och då förslagsvis Migrationsverket.
            Där ligger redan hela processen som rör invandring till Sverige,
            och effektiviteten skulle förhoppningsvis öka om man fick ansvaret
            på riktigt även för återvändandeverksamheten. Det skulle speciellt
            gälla om man får i uppdrag av regeringen att prioritera just det
            här området.
          </note>
          <note>
            Regeringen bör alltså snarast se över myndigheternas uppdrag
            och an ­ svarsfördelning samt överväga en förändring av myndighetsorganisatio
            ­ nen på området i linje med vad Riksrevisionen föreslår.
          </note>
          <note>
            Med det yrkar jag bifall till reservation 1 under punkt 1 och
            står bakom utskottets förslag i punkt 2.
          </note>
          <note type="speaker">
            Anf. 63 FREDRIK MALM (L):
          </note>
          <note>
            Fru talman! Vi debatterar nu frågan om återvändande i migrationspolitiken.
            Utifrån mina liberala utgångspunkter, om jag tittar tillbaka på
            mitt politiska engagemang som nu sträcker sig längre än ett kvarts
            sekel, har jag alltid stått upp för att vi ska ha en tolerant
            och human migrationspolitik.
          </note>
          <note>
            Det finns många människor runt om i världen – faktiskt hundratals
            miljoner, eller miljarder om vi ska vara ärliga – som inte är
            lika lyckligt lottade som jag är. De är inte födda i ett land
            med frihet och demokrati. De tvingas kanske växa upp i krigsområden
            eller där de riskerar att bli gripna av säkerhetstjänsten och
            torterade och så vidare.
          </note>
          <note>
            Det är oerhört viktigt att Sverige har en migrationspolitik där
            vi hjälper människor som är i behov av skydd. Hela förutsättningen
            för att det ska fungera är att de personer som inte har tillräckligt
            starka behov av skydd enligt vår lagstiftning också accepterar
            och respekterar de svenska myndighetsbesluten.
          </note>
          <note>
            Fru talman! Jag skulle vilja säga att i det längre perspektivet
            är det omöjligt att upprätthålla idén och systemet för Sverige
            där Sverige är ett invandringsvänligt land om vi inte har ordning
            och reda i vår migrationspolitik.
          </note>
          <note>
            Jag kan förstå dem som är starkt invandringsfientliga. De vill
            ha myck ­ et återvändande. Det kan jag mycket väl förstå, eftersom
            det innebär att människor lämnar Sverige. Men det är lika viktigt
            för mig som en varm anhängare av en human och mänsklig flyktingpolitik
            att regelverken upprätthålls. Annars underminerar vi hela legitimiteten
            för den ordning vi ska ha i Sverige där vi ställer upp och hjälper
            dem som är i behov av skydd.
          </note>
          <note>
            Det underminerar också i förlängningen hela asylrätten. Asylrätten
            innebär inte rätten att få uppehållstillstånd i ett annat land.
            Asylrätten inne ­ bär rätten att få prövas för att kunna få uppehållstillstånd.
            Undermineras den rätten kommer det i förlängningen i slutändan
            att drabba flyktingarna och dem som verkligen har behov av skydd.
          </note>
          <note>
            Ju fler människor som belastar det svenska mottagningssystemet,
            ju fler människor som på olika sätt försöker att fixa och tricksa,
            undgå regelverk, stanna kvar i landet fastän de har fått en lagakraftvunnen
            dom om att lämna landet, ju fler personer som gör det, desto mer
            undermineras legitimiteten för hela det svenska mottagandet, och
            desto mindre resurser, kraft och engagemang kan vi lägga på de
            personer som är mest behövande i systemet.
          </note>
          <note>
            Fru talman! Riksrevisionen har gått igenom 23 000 ärenden där
            personer har fått avslag på sina asylansökningar från 2013 och
            framåt. Det visar sig att i bara drygt hälften av fallen har personerna
            faktiskt lämnat landet. Sedan är det en fjärdedel som på olika
            sätt har hållit sig undan så att preskriptionstiden på fyra år
            har löpt ut. Sedan är det den sista fjärdedelen, som man kan kalla
            för potten med övriga, där de flesta förmodligen ändå har lyckats
            få uppehållstillstånd på grund av att man har uppfunnit några
            nya skäl eller så som man har fått stöd för och sedan kunnat stanna
            kvar i alla fall.
          </note>
          <note>
            Men det är alltså bara varannan person i de 23 000 ärenden som
            man har gått igenom som har lämnat Sverige, trots att våra myndigheter
            och domstolar har fattat beslut om att de ska göra det.
          </note>
          <note>
            Det visar sig att i hälften av dessa 23 000 fall har inte personen
            lämnat landet frivilligt. Då har man tvingats från Migrationsverkets
            sida att överlämna ärendena till polisen. När polisen får tag
            i ärendena och ska verkställa dem och hitta de här personerna
            måste de prioritera detta bland all annan polisiär verksamhet,
            det vill säga gängskjutningar, rån, inbrott och allt möjligt.
          </note>
          <note>
            Det visar sig också att det bara är i en tredjedel av de fall
            som kommer till polisen som det finns en registrerad utresa från
            Sverige fyra år senare.
          </note>
          <note>
            Fru talman! Det är inte rimligt någonstans att det fungerar på
            det här sättet. Det är därför en majoritet – en majoritet innebär
            alla partier förutom regeringspartierna – i socialförsäkringsutskottet,
            som ansvarar för detta, har beslutat att man ska se över ansvarsfördelningen
            mellan de tre myndig ­ heterna, Migrationsverket, polisen och
            Kriminalvården, för att kunna få rätsida på de här frågorna.
          </note>
          <note>
            Därtill, fru talman, vill jag avslutningsvis säga att det blir
            väldigt märkligt när nästan alla politiker samfällt står på barrikaderna
            i Sverige och säger: Vi måste ha ordning och reda. Vi behöver
            en ordnad och långsiktigt hållbar migrationspolitik. Men samtidigt
            genomför man ju olika typer av särregler, undantagsregelverk,
            nya bestämmelser och tillfälliga bestäm ­ melser, vilket i förlängningen
            leder till att man snarare skapar en oreda i politiken.
          </note>
          <note>
            Det tydligaste exemplet på detta är den så kallade gymnasielagen,
            där nästan 9 000 personer som alla har fått lagakraftvunnen dom
            om att lämna Sverige på ett bräde ges möjligheten att stanna kvar
            i alla fall. När sedan nya bekymmer dyker upp under resans gång
            gör man nya ändringar, och nu har man ytterligare ändringar skickade
            på remiss och så vidare. Så kan vi inte heller ha det.
          </note>
          <note>
            Vi måste i Sveriges riksdag orka stå upp för att Sverige har
            en reglerad invandring. I förlängningen är det också bara detta
            system som garanterar att de personer som har allra störst behov
            av skydd kan få stanna i Sverige och få möjlighet till en god
            integration och etablering i vårt land.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 20.)
          </note>
          <note>
            § 17 Kompletterande bestämmelser till utträdesavtalet mellan
            Förenade kungariket och EU i fråga om medborgarnas rättigheter
          </note>
          <note>
            Socialförsäkringsutskottets betänkande 2020/21:SfU5
          </note>
          <note>
            Kompletterande bestämmelser till utträdesavtalet mellan Förenade
            kungariket och EU i fråga om medborgarnas rättigheter (prop. 2019/20:178)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under § 20.)
          </note>
          <note>
            § 18 Behandling av känsliga personuppgifter i testverksamhet
            enligt utlänningsdatalagen
          </note>
          <note>
            Socialförsäkringsutskottets betänkande 2020/21:SfU7
          </note>
          <note>
            Behandling av känsliga personuppgifter i testverksamhet enligt
            utlännings data lagen (prop. 2020/21:5)
          </note>
          <note>
            föredrogs.
          </note>
          <note type="speaker">
            Anf. 64 IDA GABRIELSSON (V):
          </note>
          <note>
            Fru talman! Även i detta ärende är jag i dag reserv, så ni får
            ursäkta mitt lite torftiga inlägg. Men jag hoppas att jag ska
            få fram vad Vänsterpartiet tycker i frågan.
          </note>
          <note>
            Egentligen är mina favoritfrågor höjda pensioner eller tryggad
            sjukförsäkring, men nu får jag ta mig an en annan viktig fråga.
          </note>
          <note>
            Den personliga integriteten är av särskilt stor betydelse för
            individens frihet och i förlängningen också för säkerheten. Det
            är viktigt att påminna om detta i tider då friheten beskärs av
            olika direktiv och lagförslag. Det gäller också när vi i dag diskuterar
            detta ärende om behandlingen av känsliga personuppgifter i testverksamhet
            enligt utlänningsdatalagen.
          </note>
          <note>
            Fru talman! Det är viktigt att tillräcklig testverksamhet och
            liknande kan genomföras innan it-system sätts i drift. Det är
            dock beklagligt att regeringen i detta fall inte i tillräcklig
            utsträckning har tagit hänsyn till de problem och risker som finns
            med att tillåta en mer omfattande testverksamhet. Flera remissinstanser
            har efterlyst en närmare analys av risker för enskildas personliga
            integritet, och alternativa mindre integritetskränkan ­ de tillvägagångssätt
            har framlagts.
          </note>
          <note>
            Många har också efterfrågat en analys av om det finns ett behov
            som motiverar att förbud mot att behandla känsliga personuppgifter
            i testverk ­ samheten helt slopas. Det har också påtalats att
            det är oklart vad som utgör ”behandling av biometriska uppgifter”
            och att det behövs ytterligare vägledning när det gäller bedömningen
            av vad som utgör en ”absolut nödvändig” behandling.
          </note>
          <note>
            Fru talman! Bristerna i regeringens nu liggande förslag är så
            stora att lagförslaget inte bör antas. Frågorna om den personliga
            integriteten bör ges större vikt i ett lagstiftningsärende av
            detta slag. Regeringen bör därför återkomma till riksdagen med
            ett mer genomarbetat förslag för att kunna möjliggöra just denna
            testverksamhet. Förslaget måste innefatta en mer gedigen analys
            av riskerna när det gäller den personliga integriteten. Sammantaget
            har alltså regeringens förslag enligt vår uppfattning så stora
            brister att det bör avslås.
          </note>
          <note>
            Jag yrkar därför bifall till Vänsterpartiets reservation 1 under
            punkt 1.
          </note>
          <note type="speaker">
            Anf. 65 CARINA OHLSSON (S):
          </note>
          <note>
            Fru talman! Jag börjar med att yrka bifall till socialförsäkringsutskottets
            förslag i betänkandet Behandling av känsliga personuppgifter i
            testverksamhet enligt utlänningsdatalagen och avslag på reservationerna.
          </note>
          <note>
            Vi ställer oss bakom regeringens förslag till ändringarna i utlänningsdatalagen.
            Förslaget innebär att Migrationsverket, Polismyndigheten och utlandsmyndigheterna
            i sin verksamhet enligt utlännings- och medborgarskapslagstiftningen
            kan få behandla känsliga personuppgifter för att till exempel
            kontrollera att befintliga it-system fungerar på ett effektivt
            och rättssäkert sätt eller pröva och utveckla ny teknik för att
            kunna delta i det internationella samarbetet.
          </note>
          <note>
            Fru talman! Vi delar regeringens bedömning att det är nödvändigt
            att kunna behandla känsliga personuppgifter i testverksamhet.
            I likhet med regeringen anser vi att samma krav bör gälla för
            behandling av känsliga personuppgifter i testverksamhet som vid
            behandling i skarp drift och att behandlingen bara ska vara tillåten
            om uppgifterna är absolut nödvändiga för syftet med behandlingen.
          </note>
          <note>
            Konstitutionsutskottet, som har yttrat sig över regeringens lagförslag
            i fråga om skyddet för den personliga integriteten, har inte heller
            något att invända mot att propositionen bifalls. Lagändringen
            föreslås träda i kraft redan den 1 december i år.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 20.)
          </note>
          <note>
            § 19 Direktåtkomst för Migrationsverket
          </note>
          <note>
            Socialförsäkringsutskottets betänkande 2020/21:SfU8
          </note>
          <note>
            Direktåtkomst för Migrationsverket
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under § 20.)
          </note>
          <note>
            Ajournering
          </note>
          <note>
            Kammaren beslutade kl. 13.38 på förslag av förste vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 20 Beslut om ärenden som slutdebatterats vid dagens sammanträde
          </note>
          <note>
            KU2 Behandlingen av riksdagens skrivelser
          </note>
          <note>
            Kammaren biföll utskottets förslag.
          </note>
          <note>
            KU6 Förskottsbetalning i vissa ärenden om utlämnande av allmän
            handling
          </note>
          <note>
            1. utskottet
          </note>
          <note>
            2. res. (V)
          </note>
          <note>
            Votering:
          </note>
          <note>
            50 för utskottet
          </note>
          <note>
            5 för res.
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 10 SD, 5 C, 3 KD, 3 L, 2 MP
          </note>
          <note>
            För res.: 4 V, 1 MP
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Annika Hirvonen Falk (MP) anmälde att hon avsett att rösta ja
            men markerats ha röstat nej.
          </note>
          <note>
            KU7 Höjd åldersgräns för uttag av ålderspension
          </note>
          <note>
            Kammaren biföll utskottets förslag.
          </note>
          <note>
            KU9 Tystnadsplikt vid utkontraktering av teknisk bearbetning
            eller lagring av uppgifter
          </note>
          <note>
            Kammaren biföll utskottets förslag.
          </note>
          <note>
            FiU13 Anpassade tillståndskrav för tjänstepensionskassor
          </note>
          <note>
            Kammaren biföll utskottets förslag.
          </note>
          <note>
            FiU36 Extra ändringsbudget för 2020 – Förlängd rätt till ersättning
            för riskgrupper med anledning av coronaviruset
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            45 för utskottet
          </note>
          <note>
            10 för res.
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 L, 3 MP
          </note>
          <note>
            För res.: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            NU5 Kapacitetsbrist i elnäten
          </note>
          <note>
            Utskottets f örslag till beslut med godkännande av
          </note>
          <note>
            1. utskottets motivering
          </note>
          <note>
            2. motiveringen i res. (SD)
          </note>
          <note>
            Votering:
          </note>
          <note>
            45 för utskottet
          </note>
          <note>
            10 för res.
          </note>
          <note>
            294 frånvarande
          </note>
          <note>
            Kammaren biföll utskottets förslag till beslut med godkännande
            av utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 L, 3 MP
          </note>
          <note>
            För res.: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            NU6 Elcertifikat – stoppregel och kontrollstation 2019
          </note>
          <note>
            Punkt 1 (Elcertifikatssystemet avslutas)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            3. res. 2 (L)
          </note>
          <note>
            Förberedande votering:
          </note>
          <note>
            10 för res. 1
          </note>
          <note>
            3 för res. 2
          </note>
          <note>
            42 avstod
          </note>
          <note>
            294 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            42 för utskottet
          </note>
          <note>
            10 för res. 1
          </note>
          <note>
            3 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 MP
          </note>
          <note>
            För res. 1: 10 SD
          </note>
          <note>
            Avstod: 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 2 (Vissa övriga frågor om elcertifikat)
          </note>
          <note>
            1. utskottet
          </note>
          <note>
            2. res. 4 (V)
          </note>
          <note>
            Votering:
          </note>
          <note>
            38 för utskottet
          </note>
          <note>
            4 för res. 4
          </note>
          <note>
            13 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 3 KD, 3 MP
          </note>
          <note>
            För res. 4: 4 V
          </note>
          <note>
            Avstod: 10 SD, 3 L
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            NU7 Riksrevisionens rapport om samverkansprogram och strategiska
            innovationsprogram
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Förtydliganden i regleringsbrev och utvärdering av program)
          </note>
          <note>
            1. utskottet
          </note>
          <note>
            2. res. 1 (M, SD, KD)
          </note>
          <note>
            Votering:
          </note>
          <note>
            31 för utskottet
          </note>
          <note>
            24 för res. 1
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 L, 3 MP
          </note>
          <note>
            För res. 1: 11 M, 10 SD, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 3 (Effektivitetsmål för samverkansprogram)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            45 för utskottet
          </note>
          <note>
            10 för res. 2
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 5 C, 4 V, 3 KD, 3 L, 3 MP
          </note>
          <note>
            För res. 2: 10 SD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            SfU6 Riksrevisionens rapport om återvändandeverksamheten
          </note>
          <note>
            Punkt 1 (Återvändandeverksamheten)
          </note>
          <note>
            1. utskottet
          </note>
          <note>
            2. res. 1 (M, KD)
          </note>
          <note>
            3. res. 2 (V)
          </note>
          <note>
            Förberedande votering:
          </note>
          <note>
            24 för res. 1
          </note>
          <note>
            4 för res. 2
          </note>
          <note>
            27 avstod
          </note>
          <note>
            294 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            27 för utskottet
          </note>
          <note>
            24 för res. 1
          </note>
          <note>
            4 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 3 L, 3 MP
          </note>
          <note>
            För res. 1: 11 M, 10 SD, 3 KD
          </note>
          <note>
            Avstod: 4 V
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 2 (Ansvaret för återvändandeverksamheten)
          </note>
          <note>
            1. utskottet
          </note>
          <note>
            2. res. 3 (S, MP)
          </note>
          <note>
            Votering:
          </note>
          <note>
            33 för utskottet
          </note>
          <note>
            18 för res. 3
          </note>
          <note>
            4 avstod
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 11 M, 10 SD, 5 C, 3 KD, 3 L
          </note>
          <note>
            För res. 3: 15 S, 3 MP
          </note>
          <note>
            Avstod: 4 V
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Kenneth G Forslund (S) anmälde att han avsett att rösta nej men
            markerats ha röstat ja.
          </note>
          <note>
            SfU5 Kompletterande bestämmelser till utträdesavtalet mellan
            Förenade kungariket och EU i fråga om medborgarnas rättigheter
          </note>
          <note>
            Kammaren biföll utskottets förslag.
          </note>
          <note>
            SfU7 Behandling av känsliga personuppgifter i testverksamhet
            enligt utlänningsdatalagen
          </note>
          <note>
            Punkt 1 (Behandling av känsliga personuppgifter i testverksamhet
            enligt utlänningsdatalagen)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            51 för utskottet
          </note>
          <note>
            4 för res. 1
          </note>
          <note>
            294 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 11 M, 10 SD, 5 C, 3 KD, 3 L, 3 MP
          </note>
          <note>
            För res. 1: 4 V
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            2 -
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            SfU8 Direktåtkomst för Migrationsverket
          </note>
          <note>
            Kammaren biföll utskottets förslag.
          </note>
          <note>
            Ajournering
          </note>
          <note>
            Kammaren beslutade kl. 16.13 på förslag av tredje vice talmannen
            att ajournera sammanträdet till kl. 16.35.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.35.
          </note>
          <note>
            § 21 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2020/21:35 Regelbundna överväganden av
            vårdnadsöverflyttning och särskilda lämplighetskrav för offentliga
            biträden
          </note>
          <note>
            2020/21:3753 av Juno Blom m.fl. (L)
          </note>
          <note>
            2020/21:3755 av Camilla Waltersson Grönvall m.fl. (M, C, KD)
          </note>
          <note>
            med anledning av skr. 2020/21:31 Riksrevisionens rapport Vägen
            till arbete efter nekad sjukpenning
          </note>
          <note>
            2020/21:3761 av Bengt Eliasson m.fl. (L)
          </note>
          <note>
            2020/21:3762 av Maria Malmer Stenergard m.fl. (M)
          </note>
          <note>
            2020/21:3763 av Julia Kronlid och Linda Lindberg (båda SD)
          </note>
          <note>
            2020/21:3764 av Solveig Zander m.fl. (C)
          </note>
          <note>
            2020/21:3765 av Hans Eklind m.fl. (KD)
          </note>
          <note>
            § 22 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 10 november
          </note>
          <note>
            2020/21:119 Integrationspolitikens utgångspunkter
          </note>
          <note>
            av Ludvig Aspling (SD)
          </note>
          <note>
            till statsrådet Åsa Lindhagen (MP)
          </note>
          <note>
            2020/21:120 Sveriges säkerhetspolitiska linje
          </note>
          <note>
            av Pål Jonson (M)
          </note>
          <note>
            till utrikesminister Ann Linde (S)
          </note>
          <note>
            § 23 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 10 november
          </note>
          <note>
            2020/21:384 Resolution i FN:s generalförsamling
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:385 Avfallsförbränningsskatten
          </note>
          <note>
            av Mattias Bäckström Johansson (SD)
          </note>
          <note>
            till finansminister Magdalena Andersson (S)
          </note>
          <note>
            2020/21:386 Vätgasstrategi för Sverige
          </note>
          <note>
            av Mattias Bäckström Johansson (SD)
          </note>
          <note>
            till statsrådet Anders Ygeman (S)
          </note>
          <note>
            2020/21:387 Svenska gästarbetare i Norge
          </note>
          <note>
            av Ann-Sofie Alm (M)
          </note>
          <note>
            till statsrådet Anna Hallberg (S)
          </note>
          <note>
            2020/21:388 Egen försörjning
          </note>
          <note>
            av Lars Beckman (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            2020/21:389 Nationellt register för hyresnivåer
          </note>
          <note>
            av Cecilie Tenfjord Toftby (M)
          </note>
          <note>
            till statsrådet Per Bolund (MP)
          </note>
          <note>
            2020/21:390 Den nationella politiken för flygverksamhet i hela
            landet
          </note>
          <note>
            av Anders Åkesson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:391 Utredning av fiberinstallatörer och deras regelefterlevnad
          </note>
          <note>
            av Martina Johansson (C)
          </note>
          <note>
            till statsrådet Anders Ygeman (S)
          </note>
          <note>
            2020/21:392 Kommande anskaffning av isbrytare
          </note>
          <note>
            av Mikael Larsson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:393 Ökad förutsägbarhet vid vindkraftsutbyggnad
          </note>
          <note>
            av Rickard Nordin (C)
          </note>
          <note>
            till försvarsminister Peter Hultqvist (S)
          </note>
          <note>
            2020/21:394 Ersättningsmodell för digital post
          </note>
          <note>
            av Mikael Larsson (C)
          </note>
          <note>
            till statsrådet Anders Ygeman (S)
          </note>
          <note>
            2020/21:395 Artificiell intelligens och Kinas kommande femårsplan
            och långsiktiga mål
          </note>
          <note>
            av Hans Wallmark (M)
          </note>
          <note>
            till statsrådet Anna Hallberg (S)
          </note>
          <note>
            2020/21:396 Hongkong och Taiwan i förhållande till Kinas kommande
            femårsplan och mål
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            § 24 Kammaren åtskildes kl. 16.35.
          </note>
          <note>
            Sammanträdet leddes
          </note>
          <note>
            av förste vice talmannen från dess början till och med § 13 anf.
            25 (delvis) ,
          </note>
          <note>
            av tredje vice talmannen därefter till och med § 16 anf. 59 (delvis)
            ,
          </note>
          <note>
            av förste vice talmannen därefter till ajourneringen kl. 13.38
            och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            EMMA PAAKKINEN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om sammansatt utrikes- och försvarsutskott
          </note>
          <note>
            § 3 Anmälan om fördröjt svar på interpellation
          </note>
          <note>
            § 4 Anmälan om granskningsrapport
          </note>
          <note>
            § 5 Ärenden för hänvisning till utskott
          </note>
          <note>
            § 6 Ärenden för bordläggning
          </note>
          <note>
            § 7 Behandlingen av riksdagens skrivelser
          </note>
          <note>
            Konstitutionsutskottets betänkande 2020/21:KU2
          </note>
          <note>
            Anf. 1 HANS EKSTRÖM (S)
          </note>
          <note>
            Anf. 2 IDA DROUGGE (M)
          </note>
          <note>
            Anf. 3 MIKAEL STRANDMAN (SD)
          </note>
          <note>
            (Beslut fattades under § 20.)
          </note>
          <note>
            § 8 Förskottsbetalning i vissa ärenden om utlämnande av allmän
            handling
          </note>
          <note>
            Konstitutionsutskottets betänkande 2020/21:KU6
          </note>
          <note>
            Anf. 4 MIA SYDOW MÖLLEBY (V)
          </note>
          <note>
            Anf. 5 IDA KARKIAINEN (S)
          </note>
          <note>
            Anf. 6 ERIK OTTOSON (M)
          </note>
          <note>
            Anf. 7 FREDRIK LINDAHL (SD)
          </note>
          <note>
            (Beslut fattades under § 20.)
          </note>
          <note>
            § 9 Höjd åldersgräns för uttag av ålderspension
          </note>
          <note>
            Konstitutionsutskottets betänkande 2020/21:KU7
          </note>
          <note>
            (Beslut fattades under § 20.)
          </note>
          <note>
            § 10 Tystnadsplikt vid utkontraktering av teknisk bearbetning
            eller lagring av uppgifter
          </note>
          <note>
            Konstitutionsutskottets betänkande 2020/21:KU9
          </note>
          <note>
            (Beslut fattades under § 20.)
          </note>
          <note>
            § 11 Anpassade tillståndskrav för tjänstepensionskassor
          </note>
          <note>
            Finansutskottets betänkande 2020/21:FiU13
          </note>
          <note>
            (Beslut fattades under § 20.)
          </note>
          <note>
            § 12 Extra ändringsbudget för 2020 – Förlängd rätt till ersättning
            för riskgrupper med anledning av coronaviruset
          </note>
          <note>
            Finansutskottets betänkande 2020/21:FiU36
          </note>
          <note>
            Anf. 8 ÅSA WESTLUND (S)
          </note>
          <note>
            Anf. 9 EDWARD RIEDL (M)
          </note>
          <note>
            Anf. 10 IDA GABRIELSSON (V)
          </note>
          <note>
            Anf. 11 HANS EKLIND (KD)
          </note>
          <note>
            Anf. 12 JULIA KRONLID (SD)
          </note>
          <note>
            (Beslut fattades under § 20.)
          </note>
          <note>
            § 13 Kapacitetsbrist i elnäten
          </note>
          <note>
            Näringsutskottets betänkande 2020/21:NU5
          </note>
          <note>
            Anf. 13 MATTIAS BÄCKSTRÖM JOHANSSON (SD)
          </note>
          <note>
            Anf. 14 PATRIK ENGSTRÖM (S)
          </note>
          <note>
            Anf. 15 MATTIAS BÄCKSTRÖM JOHANSSON (SD) replik
          </note>
          <note>
            Anf. 16 PATRIK ENGSTRÖM (S) replik
          </note>
          <note>
            Anf. 17 MATTIAS BÄCKSTRÖM JOHANSSON (SD) replik
          </note>
          <note>
            Anf. 18 PATRIK ENGSTRÖM (S) replik
          </note>
          <note>
            Anf. 19 LOTTA OLSSON (M)
          </note>
          <note>
            Anf. 20 NIELS PAARUP-PETERSEN (C)
          </note>
          <note>
            Anf. 21 BIRGER LAHTI (V)
          </note>
          <note>
            Anf. 22 CAMILLA BRODIN (KD)
          </note>
          <note>
            Anf. 23 JOAR FORSSELL (L)
          </note>
          <note>
            Anf. 24 MATTIAS BÄCKSTRÖM JOHANSSON (SD) replik
          </note>
          <note>
            Anf. 25 JOAR FORSSELL (L) replik
          </note>
          <note>
            Anf. 26 MATTIAS BÄCKSTRÖM JOHANSSON (SD) replik
          </note>
          <note>
            Anf. 27 JOAR FORSSELL (L) replik
          </note>
          <note>
            Anf. 28 LORENTZ TOVATT (MP)
          </note>
          <note>
            Anf. 29 LOTTA OLSSON (M) replik
          </note>
          <note>
            Anf. 30 LORENTZ TOVATT (MP) replik
          </note>
          <note>
            Anf. 31 LOTTA OLSSON (M) replik
          </note>
          <note>
            Anf. 32 LORENTZ TOVATT (MP) replik
          </note>
          <note>
            Anf. 33 ANN-CHARLOTTE HAMMAR JOHNSSON (M)
          </note>
          <note>
            (Beslut fattades under § 20.)
          </note>
          <note>
            § 14 Elcertifikat – stoppregel och kontrollstation 2019
          </note>
          <note>
            Näringsutskottets betänkande 2020/21:NU6
          </note>
          <note>
            Anf. 34 MATTIAS BÄCKSTRÖM JOHANSSON (SD)
          </note>
          <note>
            Anf. 35 BIRGER LAHTI (V)
          </note>
          <note>
            Anf. 36 JOAR FORSSELL (L)
          </note>
          <note>
            Anf. 37 PATRIK ENGSTRÖM (S)
          </note>
          <note>
            Anf. 38 MATTIAS BÄCKSTRÖM JOHANSSON (SD) replik
          </note>
          <note>
            Anf. 39 PATRIK ENGSTRÖM (S) replik
          </note>
          <note>
            Anf. 40 MATTIAS BÄCKSTRÖM JOHANSSON (SD) replik
          </note>
          <note>
            Anf. 41 PATRIK ENGSTRÖM (S) replik
          </note>
          <note>
            Anf. 42 JOAR FORSSELL (L) replik
          </note>
          <note>
            Anf. 43 PATRIK ENGSTRÖM (S) replik
          </note>
          <note>
            Anf. 44 JOAR FORSSELL (L) replik
          </note>
          <note>
            Anf. 45 PATRIK ENGSTRÖM (S) replik
          </note>
          <note>
            Anf. 46 LOTTA OLSSON (M)
          </note>
          <note>
            Anf. 47 NIELS PAARUP-PETERSEN (C)
          </note>
          <note>
            Anf. 48 CAMILLA BRODIN (KD)
          </note>
          <note>
            Anf. 49 LORENTZ TOVATT (MP)
          </note>
          <note>
            (Beslut fattades under § 20.)
          </note>
          <note>
            § 15 Riksrevisionens rapport om samverkansprogram och strategiska
            innovationsprogram
          </note>
          <note>
            Näringsutskottets betänkande 2020/21:NU7
          </note>
          <note>
            Anf. 50 ANN-CHARLOTTE HAMMAR JOHNSSON (M)
          </note>
          <note>
            Anf. 51 TOBIAS ANDERSSON (SD)
          </note>
          <note>
            Anf. 52 CAMILLA BRODIN (KD)
          </note>
          <note>
            Anf. 53 ANNA-CAREN SÄTHERBERG (S)
          </note>
          <note>
            Anf. 54 NIELS PAARUP-PETERSEN (C)
          </note>
          <note>
            Anf. 55 BIRGER LAHTI (V)
          </note>
          <note>
            Anf. 56 JOAR FORSSELL (L)
          </note>
          <note>
            (Beslut fattades under § 20.)
          </note>
          <note>
            § 16 Riksrevisionens rapport om återvändandeverksamheten
          </note>
          <note>
            Socialförsäkringsutskottets betänkande 2020/21:SfU6
          </note>
          <note>
            Anf. 57 CARINA OHLSSON (S)
          </note>
          <note>
            Anf. 58 ERIK OTTOSON (M)
          </note>
          <note>
            Anf. 59 IDA GABRIELSSON (V)
          </note>
          <note>
            Anf. 60 HANS EKLIND (KD)
          </note>
          <note>
            Anf. 61 ANNIKA HIRVONEN FALK (MP)
          </note>
          <note>
            Anf. 62 JONAS ANDERSSON i Skellefteå (SD)
          </note>
          <note>
            Anf. 63 FREDRIK MALM (L)
          </note>
          <note>
            (Beslut fattades under § 20.)
          </note>
          <note>
            § 17 Kompletterande bestämmelser till utträdesavtalet mellan
            Förenade kungariket och EU i fråga om medborgarnas rättigheter
          </note>
          <note>
            Socialförsäkringsutskottets betänkande 2020/21:SfU5
          </note>
          <note>
            (Beslut fattades under § 20.)
          </note>
          <note>
            § 18 Behandling av känsliga personuppgifter i testverksamhet
            enligt utlänningsdatalagen
          </note>
          <note>
            Socialförsäkringsutskottets betänkande 2020/21:SfU7
          </note>
          <note>
            Anf. 64 IDA GABRIELSSON (V)
          </note>
          <note>
            Anf. 65 CARINA OHLSSON (S)
          </note>
          <note>
            (Beslut fattades under § 20.)
          </note>
          <note>
            § 19 Direktåtkomst för Migrationsverket
          </note>
          <note>
            Socialförsäkringsutskottets betänkande 2020/21:SfU8
          </note>
          <note>
            (Beslut fattades under § 20.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 20 Beslut om ärenden som slutdebatterats vid dagens sammanträde
          </note>
          <note>
            KU2 Behandlingen av riksdagens skrivelser
          </note>
          <note>
            KU6 Förskottsbetalning i vissa ärenden om utlämnande av allmän
            handling
          </note>
          <note>
            KU7 Höjd åldersgräns för uttag av ålderspension
          </note>
          <note>
            KU9 Tystnadsplikt vid utkontraktering av teknisk bearbetning
            eller lagring av uppgifter
          </note>
          <note>
            FiU13 Anpassade tillståndskrav för tjänstepensionskassor
          </note>
          <note>
            FiU36 Extra ändringsbudget för 2020 – Förlängd rätt till ersättning
            för riskgrupper med anledning av coronaviruset
          </note>
          <note>
            NU5 Kapacitetsbrist i elnäten
          </note>
          <note>
            NU6 Elcertifikat – stoppregel och kontrollstation 2019
          </note>
          <note>
            NU7 Riksrevisionens rapport om samverkansprogram och strategiska
            innovationsprogram
          </note>
          <note>
            SfU6 Riksrevisionens rapport om återvändandeverksamheten
          </note>
          <note>
            SfU5 Kompletterande bestämmelser till utträdesavtalet mellan
            Förenade kungariket och EU i fråga om medborgarnas rättigheter
          </note>
          <note>
            SfU7 Behandling av känsliga personuppgifter i testverksamhet
            enligt utlänningsdatalagen
          </note>
          <note>
            SfU8 Direktåtkomst för Migrationsverket
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 21 Bordläggning
          </note>
          <note>
            § 22 Anmälan om interpellationer
          </note>
          <note>
            § 23 Anmälan om frågor för skriftliga svar
          </note>
          <note>
            § 24 Kammaren åtskildes kl. 16.35.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
