<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--101</head>
          <docDate when="2021-03-26 00:00:00">2021-03-26 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 5 mars justerades.
          </note>
          <note>
            § 2 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2020/21: 594
          </note>
          <note>
            Till riksdagen
          </note>
          <note>
            Interpellation 2020/21:594 Grön skatteväxling
          </note>
          <note>
            av Helena Bouveng (M)
          </note>
          <note>
            Interpellationen kommer att besvaras fredagen den 30 april 2021.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Stockholm den 25 mars 2021
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            § 3 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till utbildningsutskottet
            :
          </note>
          <note>
            RiR 2021:5 Statliga myndigheters FoU-verksamhet – styrning och
            processer för kvalitet, relevans och hushållning
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2020/21:3885 och 3888 till socialutskottet
          </note>
          <note>
            EU-dokument
          </note>
          <note>
            COM(2021) 140 till finansutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 20 maj .
          </note>
          <note>
            § 5 Svar på interpellationerna 2020/21:500, 501 och 513 om EU:s
            blyförbud och definitionen av våtmark
          </note>
          <note>
            Anf. 1 Miljö- och klimatminister PER BOLUND (MP):
          </note>
          <note>
            Fru talman! Marléne Lund Kopparklint har frågat mig hur jag ämnar
            verka för att det inte ska bli ett alltför långtgående förbud
            mot användning av blyhagel vid jakt för landets jägare, samt om
            jag vidtar några åtgärder på EU-nivå för att förändra förslaget
            och i så fall hur. Sten Bergheden har frågat mig vad jag avser
            att göra för att minimera effekterna av beslutet i EU om ett utökat
            blyförbud i våtmarker. Alexandra Anstrell har frågat om jag har
            för avsikt att agera för att den redan antagna definitionen av
            våtmark i Sverige fortsatt är giltig efter beslutet i EU.
          </note>
          <note>
            Förbudet mot blyammunition i våtmark under Reachförordningen
            har beslutats och trädde i kraft i januari.
          </note>
          <note>
            Reachförordningen syftar till att skydda människors hälsa och
            miljön samt till att främja den inre marknaden genom att se till
            att samma regler gäller i hela EU. Förordningen är direkt gällande
            i medlemsstaterna. Det innebär att varken jag eller någon annan
            har några möjligheter att verka så att förbudet inte blir för
            långtgående eller att minimera effekterna av beslutet. Eftersom
            förbudet redan är beslutat kan vi inte heller påverka utformningen
            av det.
          </note>
          <note>
            Min företrädare, klimat- och miljöminister Isabella Lövin, stod
            i den här talarstolen i december och redogjorde för gången i detta
            ärende. Jag kommer nu att upprepa det hon då redogjorde för.
          </note>
          <note>
            Vid en omröstning i Reachkommittén i september röstade en stor
            majoritet av EU:s medlemsländer för ett förbud mot blyammunition
            i våtmark.
          </note>
          <note>
            Efter att Reach kommittén har röstat om ett förslag är gången
            den att Europeiska kommissionen presenterar förslaget för Europa
            parlamentet och rådet som, om de anser att kommissionen gått utöver
            sina befogenhe ­ ter, kan invända mot beslutet .
          </note>
          <note>
            Vid avstämning med riksdagen framförde en majoritet i EU-nämnden
            att Sverige skulle rösta nej till antagandet av förbudet i rådet,
            vilket också skedde. För att rådet ska invända mot förbudet krävs
            dock en kvalificerad majoritet. En sådan majoritet uppnåddes inte.
          </note>
          <note>
            Jag vill också upprepa det som statsrådet Lövin sade om bly –
            det är inte vilket ämne som helst. Det är ett av de allra farligaste
            ämnen som mänskligheten känner till, både för människors hälsa
            och för miljön. Bly påverkar nervsystemet och hjärnans utveckling
            och leder till lägre intelli ­ gens och är särskilt skadligt för
            ofödda barn och under de första levnads ­ åren. Effekterna uppstår
            redan vid extremt låga doser, och all exponering, hur liten den
            än är, bedöms leda till skadliga effekter.
          </note>
          <note>
            Endast en mycket liten andel avlossat blyhagel träffar målet.
            Resten av haglet sprids i miljön. Ungefär 5 000 ton blyhagel sprids
            i EU:s våtmarker varje år , och detta beräknas leda till att c
            irk a 1 miljon sjöfåglar dör genom blyförgiftning. För en liten
            fågel kan ett enda hagel vara dödligt. Även människor som äter
            sjöfågel som skjutits med blyhagel kan komma att utsättas för
            bly.
          </note>
          <note>
            EU-förbudet mot blyammunition i våtmark liknar det svenska förbudet.
            Att hela Sverige enligt förbudet skulle klassas som våtmark stämmer
            inte heller. EU-förbudet använder d efinitionen av våtmark från
            den internationella Ramsarkonventionen , vilket är den enda överenskomna
            enhetliga definition av våtmark som finns . Jag vill uppmärksamma
            att Sverige är part i konventionen och alltså ställt sig bakom
            denna definition. Naturvårdsverket bedömer att 20 procent av Sveriges
            yta skulle kunna definieras som våtmark enligt Ramsars definition
            .
          </note>
          <note>
            Det förbud som Reachkommittén röstade för innebär att det är
            förbjudet att bära med sig blyammunition vid jakt i våtmark. Skälet
            för den regleringen är att förbudet annars inte blir tillsynsbart.
            Förbudet innebär inte ett slut för jakt i våtmark utan endast
            att jägarna måste gå över till annan ammunition. Det finns i dag
            fullt fungerande alternativ till blyammunition på EU:s marknad.
            I de allra flesta fall kommer det också att vara möjligt att använda
            samma vapen .
          </note>
          <note>
            Förbudet mot blyammunition i våtmark kommer inte att hota jakten,
            skyttet eller viltvården. Det kommer att vara bra för miljön och
            i förlängningen även för människors hälsa.
          </note>
          <note>
            Anf. 2 MARLÉNE LUND KOPPARKLINT (M):
          </note>
          <note>
            Fru talman! Detta är en fråga som jag och riksdagsledamoten Sten
            Bergheden har tagit upp åtskilliga gånger i debatter. Det är verkligen
            tragiskt att vi gång på gång ska behöva försvara landets sportskyttar,
            jägare och samlare. Jag förstår inte att regeringen inte förstår
            hur viktiga dessa människor är för Sverige. De ska lyftas fram
            och hedras för det viktiga jobb som de gör i stället för att regeringen
            ska straffa dem med än det ena och än det andra som begränsar
            deras tillvaro. Man kan fråga sig om ambitionen är att avväpna
            hela Sveriges laglydiga jägare och sportskyttar i ren desperation
            för att man har misslyckats med att bekämpa de gängkriminella.
            Men så dumt kan det ändå inte vara. Man måste väl ändå förstå,
            fru talman, att det inte är dessa lagliga vapen som sitter i händerna
            på kriminella utan att det är de insmugglade vapnen från exempelvis
            Balkan.
          </note>
          <note>
            Fru talman! Redan beslutade ärenden, men också ytterligare planer
            på regleringar som kommer att begränsa Jakt- och sportskyttesverige,
            bekymrar mig verkligen. Låt mig börja med ett redan fattat beslut
            angående EU:s blyhagelförbud över våtmark. Jag vill också ta upp
            detta med fåglarna. Man hävdar att 5 000 ton blyhagel sprids i
            EU:s våtmarker varje år. Detta beräknas leda till att 1 miljon
            sjöfåglar dör genom blyförgiftning. Det är dock välkänt att blyförgiftning
            kan uppstå när exempelvis änder får i sig blyhagel tillsammans
            med det smågrus som de äter för att kunna bryta ned födan. Det
            är just därför som 24 länder i EU, bland dem Sverige, redan har
            implementerat ett förbud mot användning av blyhagel vid grund
            våtmark.
          </note>
          <note>
            Eftersom det är enbart ett fåtal länder som inte har något blyförbud
            ansåg EU att det inte räckte att lobba på dessa länder för att
            se till att de inför ett förbud. I stället röstade man igenom
            en förordning. Det andra alternativet hade varit mer smakfullt
            och mer effektivt, och då hade vi sluppit att uppröra hela Jakt-
            och sportskyttesverige på detta sätt och göra dem oroliga.
          </note>
          <note>
            Fru talman! Definitionen av våtmark är extremt långtgående och
            innefattar inte bara våtmarker utan i stort sett allt som är,
            har varit och kan bli vått. Med den definitionen räknas i princip
            hela Sveriges yta som våtmark. Det finns ingen möjlighet att nationellt
            bestämma vad som ska innefattas, som det felaktigt rapporteras
            i medierna. Det är alltså inte korrekt. Det är Ramsardefinitionen
            som gäller. Med våtmark avses därmed i förordningen sumpmarker,
            kärr, torvmossar eller vattenområden, oavsett om de är naturliga
            eller konstgjorda, permanenta eller tillfälliga eller består av
            vatten som är stillastående eller rinnande, sött, bräckt eller
            salt inbegripet havsområden med ett djup vid lågvatten som inte
            överstiger sex meter.
          </note>
          <note>
            Fru talman! Då förstår vi alla hur problematiskt detta blir.
            Detta behöver ministern reda ut.
          </note>
          <note>
            Min fråga till statsrådet är därför: Hur tänker han reda ut detta?
            Jag tycker nämligen att det är oerhört viktigt för Jakt- och sportskyttesverige
            att man tar tag i denna fråga och ser till att detta inte blir
            verklighet.
          </note>
          <note>
            Sedan skulle jag också vilja gå in på detta med att jägare som
            har hagelpatroner med sig inom 100 meter från våtmark anses ha
            ägnat sig åt jakt över våtmark. Här, fru talman, kommer vi till
            något som för mig är heltokigt. Men det får jag återkomma till
            i nästa inlägg.
          </note>
          <note>
            Anf. 3 STEN BERGHEDEN (M):
          </note>
          <note>
            Fru talman! Jag tackar ministern för svaret.
          </note>
          <note>
            Anledningen till att vi återigen står här med frågor till ministern
            i en interpellationsdebatt är ju att vi, både på grund av svar
            från den tidigare miljöministern och på grund av detta svar, är
            oroliga för ministerns och regeringens tolkning av de här besluten
            i EU och hur man har tänkt att tillämpa detta i Sverige. Det är
            nämligen det som kommer att drabba oss.
          </note>
          <note>
            Sverige har i dag hårda krav när det gäller användning av blyhagel.
            Sveriges nuvarande regler är acceptabla och fungerar, och de försvårar
            inte för landets jägare och skyttar i onödan. EU:s försök att
            gå längre än detta är illa underbyggt och inte förankrat i verkligheten.
            Att regeringens företrädare i EU försöker ta miljöpopulistiska
            beslut i EU, vilket får förödande konsekvenser här i Sverige,
            är föga imponerande för jägare, skyttar och viltvården i Sverige.
          </note>
          <note>
            Sverige har i dag ett förbud mot blyhagel vid jakt i våtmarker
            eller jakt över grunda delar av öppet vatten. EU har inte samma
            hårda regler som Sverige. Syftet med förbudet är att minska förekomsten
            av bly i miljön, och detta blyhagelförbud – som tidigare har utretts
            noggrant, på vetenskaplig grund – har man kommit fram till är
            motiverat i just dessa våtmarker.
          </note>
          <note>
            Fru talman! I Miljöpartiet talar man ofta om bly som sprids i
            Europa, men här i riksdagen i dag kanske det vore bättre att fokusera
            på problemet i Sverige. Om det verkligen är ett problem, vad gör
            vi i så fall? Vad är rimliga åtgärder? Det är bättre att EU:s
            länder som inte sköter detta tar tag i sina problem än att Sverige,
            som faktiskt sköter detta, drabbas av ännu hårdare restriktioner.
            Merparten av blyet stannar inte heller kvar i naturen, utan det
            följer med in med djuret som är skjutet eller ligger kvar på skytte
            ­ banan eller i skyttevallen.
          </note>
          <note>
            Regeringen har vad jag förstår till 2022 på sig att lägga fram
            vilka våtmarker och områden vi ska ha blyförbud i. Men Sverige
            har redan dessa områden markerade, och besluten finns redan i
            dag. Det är de som gäller. Sverige kan här tydligt peka ut att
            vi har löst blyfrågan i landet. Vi har en rimlig bedömning när
            det gäller var vi får använda blyhagel i Sverige.
          </note>
          <note>
            Dessutom är Sverige ett land som är beroende av våra skogar och
            dess avkastning. Att öka användningen av stålhagel, vilket är
            ett alternativ, skulle innebära både ökade kostnader för ammunition
            och riskera att förstöra virket i våra skogar. Timmer som påträffas
            med stål i riskerar att kasseras, och av den anledningen har många
            skogsägare förbjudit dem som jagar i deras skogar att använda
            just stålhagel.
          </note>
          <note>
            Fru talman! Blyet i ammunition är metalliskt bly, medan det bly
            som tidigare fanns i bland annat bensin är organiska blyföreningar.
            Det organiska blyet, som fanns i bensin, är betydligt farligare
            än det metalliska, stabila blyet som finns i ammunition. Det var
            därför bly togs bort från bensin. Dessutom vet vi att vi har mängder
            av nedgrävda teleledningar med just denna typ av bly runt om i
            landet, men dem har man inga planer på att plocka upp. Däremot
            har man tänkt att jaga jägarna när det gäller den här biten.
          </note>
          <note>
            Fru talman! Jag skulle vilja ha svar från ministern på ett par
            frågor. Avser ministern och regeringen att gå längre än vad EU
            kräver i beslutet? Med andra ord: Avser ministern att utöka antalet
            våtmarksområden och den areal där det är blyhagelförbud?
          </note>
          <note>
            Anf. 4 ALEXANDRA ANSTRELL (M):
          </note>
          <note>
            Fru talman! Tack för svaret, minister Bolund från Miljöpartiet!
          </note>
          <note>
            I Sverige har vi gått före. Vi har redan tydliga och tuffa regler
            för användning av blyammunition. Kommissionen öppnade dock för
            att medlemsländerna skulle kunna göra nationella definitioner
            av vad som är våtmark. Vi i Sverige har ju redan en definition,
            och att behålla den skulle vara väldigt bra. Det skulle undanröja
            många problem och efterföljande negativa konsekvenser.
          </note>
          <note>
            Jag anser att kommissionens förslag som det ser ut nu inte är
            förankrat i verkligheten. Det skulle kunna få förödande konsekvenser
            för Sveriges jägare och skyttar – men även för andra. Det finns
            ju andra som också använder blyammunition, tänker jag; till exempel
            finns den i polisens handeldvapen.
          </note>
          <note>
            Syftet med förbudet är att minska förekomsten av bly i miljön,
            men i Sverige har vi alltså redan ett bra förbud. Det har tidigare
            utretts noggrant, på vetenskaplig grund. Det jag vill och önskar
            nu är att Sverige är tydliga och aktiva i frågan att fastställa
            vår redan antagna definition av våtmark hos våra kollegor i kommissionen.
            Om detta inte sker innebär det nämligen ett ganska stort hot mot
            jakten, skyttet och den svenska viltvården.
          </note>
          <note>
            Eftersom EU-kommissionen öppnat upp för att tillåta en medlemsstat
            att införa ett totalförbud mot blyhagel om landets yta består
            till minst 20 procent av våtmark ställde jag en fråga till minister
            Bolund. Har minis ­ tern för avsikt att agera för att den redan
            antagna definitionen av våtmark i Sverige ska bevaras, eller tänker
            ministern driva på för att vi i Sverige ska få en annan definition?
          </note>
          <note>
            Minister Bolund säger att endast en mycket liten andel av avlossat
            blyhagel träffar målet och att resten av haglet sprids i miljön.
            Han säger att ungefär 5 000 ton blyhagel sprids i EU:s våtmarker
            varje år. Jag skulle gärna vilja ha svar av minister Bolund på
            frågan hur man har räknat fram att det är 5 000 ton blyhagel som
            sprids varje år, för vad jag har fått fram säger EU-kommissionen
            att det är 4 000 ton. Men oavsett om det gäller 4 000 eller 5
            000 ton tänker jag att 24 medlemsländer ju redan har ett förbud.
            Menar EU och minister Bolund alltså att dessa 4 000 eller 5 000
            ton bly sprids i de länder som inte har ett förbud?
          </note>
          <note>
            Fru talman! Att bly är farligt vet vi alla. Men hur mycket bly
            får vi egentligen i oss? För effekter på IQ har Efsa satt ett
            hälsobaserat referensvärde på 12 mikrogram, vilket motsvarar ett
            blyintag via mat på 0,5 mikrogram per kilo kroppsvikt per dag.
            Man har tagit fram data – jag tror att det gjordes 2016 eller
            2017 – som visade en genomsnittlig blyhalt i blodet på 7,3 mikrogram,
            vilket alltså är långt under referensvärdet.
          </note>
          <note>
            Naturligtvis kan det vara större risk för den som äter mycket
            vilt. Vilt kan – jag upprepar kan – innehålla bly, men det beror
            faktiskt även på hur köttet styckas. Det behöver styckas rätt.
            Men jag äter ändå hemskjutet flera gånger i veckan, och det har
            ju gått ganska bra. I hela Sverige går det ganska bra – precis
            som ledamoten Sten Bergheden var inne på går det ganska bra i
            Sverige. Att då tillämpa kollektiv bestraffning av alla medlemsländer
            för att någon inte sköter sig säger vi moderater nej till.
          </note>
          <note>
            Vi är helt enkelt överens om att man inte ska äta bly. Men anser
            statsrådet att det är skillnad på blyföreningar och metalliskt
            bly? Och anser statsrådet att all blyammunition bör förbjudas?
          </note>
          <note>
            Anf. 5 Miljö- och klimatminister PER BOLUND (MP):
          </note>
          <note>
            Fru talman! Det var många frågor i dessa inlägg som jag redan
            har besvarat i mitt första anförande. Ledamöterna kan ju gå tillbaka
            till det och lyssna en gång till om de inte uppfattade eller förstod
            det jag sa, men jag kan förstås återigen ge tydliga svar på frågorna.
          </note>
          <note>
            Sten Bergheden frågar om vi kommer att gå längre. Svaret på den
            frågan är nej; vi kommer inte att gå längre. Om Sten Bergheden
            hade lyssnat hade han också förstått att vi inte kan gå längre,
            eftersom detta är ett harmoniserande beslut på EU-nivå. Det gäller
            alltså lika för alla medlemsländer, och man kan inte göra förändringar
            på nationell nivå – vare sig i Sverige eller någon annanstans.
          </note>
          <note>
            Det kommer också frågor som jag redan har besvarat om omfattningen
            av det geografiska området. Jag redogjorde för Naturvårdsverkets
            analys av Ramsarkonventionen. Den följer Sverige sedan början
            av 2000-talet, tror jag att det är, så det är under många regeringar
            som den här defini ­ tionen har gällt. Naturvårdsverkets bedömning
            är att det gäller 20 procent, alltså en femtedel, av Sveriges
            yta, vilket med förlov sagt är ganska långt ifrån all yta. Jag
            hoppas att även ledamöterna håller med om att det är en viss skillnad.
          </note>
          <note>
            Det verkar också finnas en hel del missförstånd här, till exempel
            kring att det skulle vara en helt annan definition av vad som
            är våtmark som nu börjar gälla. Det är det inte. Det är ingen
            förändring jämfört med dagens förbud, utan det är samma områden
            som omfattas av förbudet.
          </note>
          <note>
            Det är ju också väldigt märkligt, måste jag säga, att höra att
            det skulle handla om miljöpopulistiska beslut. Det är ju en betydande
            majoritet av EU:s medlemsländer som har röstat för detta. I så
            fall hävdar man att en betydande majoritet av EU:s regeringar
            är miljöpopulister. Ledamöterna får gärna klargöra hur de ser
            på detta och vilka länder de i så fall syftar på och menar skulle
            ha den inställningen.
          </note>
          <note>
            Däremot är det, som jag redogjorde för, så att Sverige röstade
            nej till detta förbud eftersom det fanns en majoritet i EU-nämnden
            för att rösta nej. Det var dock ett stort antal andra medlemsländer
            som röstade för det. Regeringens inställning var att vi skulle
            ha röstat för. Vi ser att bly är ett väldigt farligt ämne som
            har stor påverkan på miljön. Det är, som sagt, 1 miljon sjöfåglar
            som beräknas dö på grund av blyförgiftning varje år, och vi vet
            också att populationerna av sjöfåglar minskar i många områden.
            Det är även en hälsofråga.
          </note>
          <note>
            Jag blir lite bekymrad och måste ställa frågan: Anser ledamöterna
            nu inte att bly är farligt? Sten Bergheden för en ganska förvirrad
            diskussion om att det finns olika sorters bly. Men bly är ett
            grundämne, och bly har enligt världens samlade expertis väldigt
            stora konsekvenser för hälsa och miljö. Anser ledamöterna här
            att de är bättre experter på bly än vad den samlade expertisen
            är?
          </note>
          <note>
            Det är också viktigt att poängtera att denna typ av regleringar
            på EU-nivå inte kommer till hux flux genom att man kommer på en
            idé och sedan röstar om den, utan det krävs ett enormt gediget
            vetenskapligt underlag för att man ska fatta ett sådant här beslut.
            För att man ska fatta beslut inom Reach krävs att de skadliga
            effekterna på människors hälsa eller på miljön är väldigt väl
            kartlagda. Man måste också se om de samhällsekonomiska konsekvenser
            som ett förbud kan medföra är acceptabla och göra en analys när
            det gäller exponering .
          </note>
          <note>
            Det måste visas att det finns en oacceptabel risk på EU-nivå
            för att man ska kunna gå vidare med ett beslut. Detta görs bland
            annat genom en riskbedömning. Det ska också visas att förbudet
            är samhällsekonomiskt motiverat och att det finns tillgängliga
            alternativa ämnen eller metoder på marknaden.
          </note>
          <note>
            Detta beslut har gått igenom hela denna långa process, och jag
            blir bekymrad när ledamöter från Moderaterna anser sig ha bättre
            information och bättre kunskap än vad den samlade expertisen på
            området har.
          </note>
          <note>
            Anf. 6 MARLÉNE LUND KOPPARKLINT (M):
          </note>
          <note>
            Fru talman! Jag tackade inte ministern för svaret förut, så jag
            får väl göra det nu.
          </note>
          <note>
            Det är väl jättebra att det inte blir någon förändring, som minister
            Bolund säger, men jag skulle ändå vilja stanna lite vid den här
            våtmarkshärvan.
          </note>
          <note>
            Det räcker alltså att jägare har hagelpatroner med sig inom 100
            meter från våtmark för att de ska anses ha ägnat sig åt jakt över
            våtmark. Här, fru talman, kommer vi till något som jag tycker
            är jättemärkligt. När det gäller frågan om oskuldspresumtion vill
            EU införa en omvänd bevisbörda för den som innehar blyhagelpatroner
            i våtmarker, det vill säga att man anses vara skyldig tills man
            själv har bevisat motsatsen. En jägare som ertappas med ett blyhagelskott
            i fickan skulle alltså anses skyldig tills motsatsen bevisats,
            vilket är tvärtemot vår grundläggande rättsliga princip om oskuldspresumtion.
          </note>
          <note>
            Inte heller kommer det att göras undantag för sportskyttet. En
            sportskytt med blyhagel skulle kunna bli dömd för jaktbrott, trots
            att en person med hagelvapen på målskyttelicens inte får jaga
            med detta vapen. Det är ett brott som troligtvis skulle kunna
            innebära att sportskytten blir av med sina vapenlicenser. Den
            här jägaren ska alltså bli dömd på förhand efter ­ som EU tagit
            sig rätten att frångå den viktiga oskuldspresumtionen, som inte
            bara är en grundläggande svensk lagstiftningsprincip utan också
            en av FN:s mänskliga rättigheter, som hela EU förbundit sig att
            följa.
          </note>
          <note>
            Fru talman! Hur ska detta hanteras av regeringen mot bakgrund
            av de grundläggande reglerna i Sverige om att man är oskyldig
            tills motsatsen bevisats? Jag är just nu mycket orolig. Det har
            redan gått igenom ett beslut i EU som jag är övertygad om kommer
            att påverka Jakt- och sportskytte ­ sverige radikalt, och det
            är på intet sätt okej. Nu säger ministern att det inte kommer
            att vara någon fara, men jag vill ändå tro att detta kan påverka.
            Det kan påverka att Sverige inte ska stödja EU-kommissionens planer
            på ett totalförbud mot bly i all ammunition, vilket just nu förbereds
            av Echa. Jag hoppas att minister Bolund förstår allvaret i detta
            och kämpar emot det.
          </note>
          <note>
            Fru talman! Som jag har förstått det har EU-kommissionen öppnat
            upp för att tillåta att en medlemsstat inför ett totalförbud mot
            blyhagel, gällande innehav, användning och handel, om landet har
            minst 20 procent av ytan som våtmark, som riksdagsledamoten Alexandra
            Anstrell var inne på. Detta innebär att det inte är 20 procent
            av Sveriges yta som ska vara våtmark, som ministern själv sa i
            svaret, utan en betydligt lägre siffra.
          </note>
          <note>
            Fru talman! Denna fråga äger ju Sverige självt att avgöra. När
            nu Sverige självt kan avgöra detta borde frågan komma till riksdagens
            kännedom och beslutas av densamma – inte bara av regeringen och
            Naturvårdsverket.
          </note>
          <note>
            Fru talman! Kan då statsrådet lova oss som är folkvalda och representanter
            för alla jägare, sportskyttar och samlare att vi får vara med
            i detta beslut? Det skulle jag vilja ha ett svar på.
          </note>
          <note>
            Jag tycker att det är lite synd att minister Bolund tar efter
            allt det som hans företrädare har sagt. Jag tyckte att det räckte
            när minister Isabella Lövin i den förra debatt vi hade om detta
            gick rejält över gränsen och sa att jag tyckte att det var kraftigt
            överdrivet att säga att 5 000 ton blyhagel hamnar i spädbarns
            munnar på BB för att de inte träffar målet. Hon underströk i samband
            med detta också att bly är oerhört giftigt vid extremt låga koncentrationer.
            Den kopplingen förstod inte jag, så den frågan kanske vi kan reda
            ut.
          </note>
          <note>
            Anf. 7 STEN BERGHEDEN (M):
          </note>
          <note>
            Fru talman! Tack, ministern, för ett försök till svar, även om
            jag tycker att det blev ännu lite mer oklart i vissa delar!
          </note>
          <note>
            Jag förstår inte varför ministern hela tiden gömmer sig bakom
            EU:s siffror när det gäller utsläpp av bly och när det gäller
            antalet döda fåglar. Här i Sveriges riksdag kanske det vore bra
            om vi ägnade oss åt att diskutera vilka utsläpp vi ska begränsa
            här i Sverige och vilka fåglar det är som dör här i Sverige på
            grund av bly. Det vore bra om vi diskuterade vad vi ska göra när
            det gäller detta i stället för att hela tiden gömma oss bakom
            EU:s siffror. De länderna kan vi påverka där nere, men här kan
            vi påverka Sverige. Det är ju faktiskt så att utsläppen i Sverige
            är betydligt mindre; det fanns tidigare uträkningar om runt 100
            ton.
          </note>
          <note>
            Fru talman! Det är anmärkningsvärt att ministern inte skiljer
            på olika sorters bly. Det handlar ju faktiskt om hur tillgängligt
            blyet är i detta sammanhang. Att inte skilja på metalliskt bly
            och organiska blyföreningar är ju lite anmärkningsvärt, och då
            faller faktiskt också ministerns och reger ­ ingens arbete med
            att jaga jägare och skyttar. Vi har ju ofantligt många teleledningar
            som ligger nedgrävda med bly i våra marker, och om det inte är
            någon skillnad på olika sorters bly skulle väl ministern omedelbart
            se till att plocka upp de ledningar som ligger där. Vi vet var
            de finns och kan ta bort dem omedelbart.
          </note>
          <note>
            Det är klart att det är skillnad på olika sorters bly, men ni
            använder ordet bly för att jaga Sveriges jägare och skyttar i
            stället för att vara ärliga och tala om vilken sorts bly som är
            mest farlig och vilken sort som inte är det.
          </note>
          <note>
            Fru talman! Jag vill gärna ha svar av ministern: Vad är antalet
            döda fåglar här i Sverige på grund av bly? Och är det så, som
            ministern försöker att antyda, att det inte kommer att bli någon
            utökning av marker som kommer att bli begränsade när det gäller
            blyhagelanvändning? Ministern talar om 20 procent, men är 20 procent
            den siffra som ministern räknar med att lägga som våtmarksskydd
            när det gäller att blyhagel inte får användas? Är det 20 procent
            av ytan man har tänkt att använda?
          </note>
          <note>
            Fru talman! Vi blir oroliga. Det beror på att Sveriges riksdag
            har en tydlig majoritet på över 60 procent som tydligt har sagt
            nej till denna regering när det gäller att driva fram olika former
            av blyförbud. Ändå hörs det tydligt här i dag att regeringen har
            en helt annan uppfattning. Oron är stor hos oss över att man sitter
            nere i EU och förhandlar efter sin partibok i stället för att
            förhandla efter vad Sveriges riksdag faktiskt har tagit beslut
            om. Det är därför vi hela tiden vill ha svar av ministern för
            att kunna stäm ­ ma av vad som sker.
          </note>
          <note>
            Vi vet samtidigt, fru talman, att det nu pågår en diskussion
            om ett allmänt totalförbud mot bly nere i Europa och att ett beslut
            väntas komma kanske 2023. Då vill jag skicka med ministern direkt
            här i dag att Sveriges riksdag har sagt nej till detta. Jag utgår
            från att såväl tjänstemän som regering och ministrar därnere aktivt
            jobbar för att stoppa det förslag som ligger på EU:s bord när
            det gäller blyförbud i ammunition i övrigt.
          </note>
          <note>
            Sedan vill jag återkomma till några av de frågor som jag tänkte
            ställa till ministern.
          </note>
          <note>
            När arbetet nu går vidare, fru talman, kommer då jaktorganisationer
            och skytteorganisationer att bjudas in till utformningen av förslaget
            i Sverige innan det kommer upp för beslut? Vi vet att detta ska
            vara implementerat före 2022. När beräknar ministern att vi har
            förslaget på riksdagens bord?
          </note>
          <note>
            Anf. 8 ALEXANDRA ANSTRELL (M):
          </note>
          <note>
            Fru talman! Hux flux kan det bli beslut i Sverige också, har
            vi märkt.
          </note>
          <note>
            Jag är lite orolig. Jag är orolig eftersom EU-kommissionen har
            öppnat upp för att tillåta att en medlemsstat inför ett totalförbud
            mot blyhagel, såväl innehav som användning och handel, om landet
            har minst 20 procent av ytan som våtmark. Det är därför som jag
            undrar och nu har frågat om statsrådet tänker driva på i frågan
            om att ändra Sveriges definition, alltså den definition som vi
            redan har. Blir det då, enligt statsrådet, en större yta som täcks
            av förbudet än i dag?
          </note>
          <note>
            Minister Bolund pratar om att 20 procent av Sverige är våtmark
            enligt Ramsardefinitionen. Kommissionen har lagt till 100 meter
            buffertzon runt våtmark, något som vi inte har i den svenska definitionen.
            Då borde det bli en större yta. Då undrar jag hur stor yta det
            då skulle bli. Eller kan statsrådet nu lova oss här och alla som
            lyssnar – Sveriges jägare, sportskyttar och alla andra som är
            intresserade av den här frågan – att man inte kommer att be om
            att få tillämpa det alternativet och därmed införa ett totalförbud?
            Ett totalförbud skulle även drabba fler verksamheter. Mig veterligen
            har tullen, polisen och militärpolisen bly i ammunitionen i sina
            tjänstevapen. Hur ska vi då göra där?
          </note>
          <note>
            Ministern säger att det finns bra alternativ till ammunition.
            Då undrar jag vilka alternativ minister Bolund tycker att jägare,
            sportskyttar, polisen, tullen och andra ska använda sig av och
            inte minst våra eftersöksjägare som behöver avliva djur med omedelbar
            verkan. Vilken ammunition ska de använda? Vad ska vi göra med
            all ammunition som vi redan har lagrad? Kommer det att finnas
            någon form av ersättning för den?
          </note>
          <note>
            Jag tycker att när man ska jaga ska det göras utan onödigt lidande
            för villebrådet. Det är god jaktetik. Då behövs ammunition som
            resulterar i ögonblicklig död. Även som polis behöver man ammunition
            som ger önskat resultat. Framför allt får den inte gå vidare till
            tredje person.
          </note>
          <note>
            År 2020 var det enligt statistiken 61 136 viltolyckor i Sverige,
            varav 5 317 här i Stockholms län. Många av viltolyckorna innebär
            att någon har fått ge sig ut, oavsett tid på dygnet, för att leta
            efter ett skadat djur och många gånger behövt avliva ett skadat
            djur.
          </note>
          <note>
            Utöver viltolyckorna har vi till exempel här i Stockholm skyddsjägare
            som behöver ta hand om djur som ibland förirrat sig in på gator
            och torg. Precis här utanför kan det förekomma att det finns ett
            skadat djur, och det måste ju någon ta hand om. Då är det inte
            så roligt att skjuta ett skadat djur precis här utanför dörren,
            till exempel, med en ammunition som inte skulle resultera i ögonblicklig
            död, en ammunition som inte skulle garantera att det inte går
            vidare till tredje person. Viltvårdare som jag har varit i kontakt
            med säger: Då lägger vi av. Det skulle vara alltför läskigt. Det
            är ingen som skulle vilja ta på sig ett sådant uppdrag.
          </note>
          <note>
            Jag undrar igen, minister Bolund: Vilka bra alternativ tänker
            du ta fram till viltvårdarna, till polisen och till dem som vill
            jaga utan att orsaka onödigt lidande?
          </note>
          <note>
            Anf. 9 Miljö- och klimatminister PER BOLUND (MP):
          </note>
          <note>
            Fru talman! Eftersom det förekommer en hel del påståenden som
            inte riktigt stämmer överens med verkligheten är det viktigt att
            poängtera att det här inte handlar om ett förbud mot att jaga
            i våtmarker. Det finns inte något sådant förslag. Det kommer att
            vara möjligt att fortsätta jaga i våtmarker men inte med blyammunition,
            och ingen annan jakt i Sverige berörs över huvud taget av förbudet.
          </note>
          <note>
            När det gäller vilken yta som omfattas har jag redan svarat på
            frågan, och jag tycker inte att det är befogat att svara på frågan
            en gång till. Men vi kan väl konstatera att Sverige har varit
            medlem i Ramsarkonventionen, som är den gemensamma definitionen.
            Den gäller inte bara för Sverige utan för alla länder som är medlemmar.
            Vi har ju varit medlem där i decennier, och jag har inte hört
            att Moderaterna har haft synpunkter på den definitionen tidigare.
            I så fall hade man ju haft stora möjligheter att ändra den, men
            det har man inte gjort.
          </note>
          <note>
            När det gäller processen framåt verkar det som att polletten
            inte riktigt har trillat ned. Det här beslutet är redan fattat
            av kommissionen.
          </note>
          <note>
            Det är också så att Sverige är medlem i EU – det hoppas jag att
            ledamöterna är medvetna om – och har ställt oss bakom Reachförordningen.
            Den trädde faktiskt i kraft redan 2007, det vill säga under en
            moderatledd regering. När vi ställde oss bakom förordningen förde
            vi också över rätten att fatta beslut om den här typen av förbud
            till kommissionen. Det var det som ingick i Reachförordningen.
            Som jag sa i mitt interpellationssvar är Reach totalharmoniserande,
            det vill säga direkt gällande i alla medlemsländer.
          </note>
          <note>
            Med alla de frågor som nu kommer från ledamöterna uppstår frågan
            om de antingen inte har förstått eller inte vill förstå detta
            som har gällt under väldigt lång tid i Sverige. Vill ledamöterna
            att Sverige ska lämna Reachförordningen? Är det detta som är slutsatsen?
            Eller är det så att vi ska lämna EU?
          </note>
          <note>
            Förhoppningsvis är vi väl alla medvetna om att när det fattas
            majoritetsbeslut i EU gäller de för alla medlemsstater. I de allra
            flesta fall tycker vi att de går Sveriges väg och att vi har gemensamma
            synpunkter, men det händer ibland att Sverige hamnar i minoritet.
            Det är en konsekvens av att vi är medlemmar i EU. Är Moderaterna
            inte beredda att ta den konsekvensen, eller hur ska jag tolka
            det här?
          </note>
          <note>
            Det är faktiskt väldigt svårt att förstå dessa invändningar mot
            ett beslut som redan är taget, vilket bygger på de överenskommelser
            som Sverige har träffat i EU och som bland andra Moderaterna har
            ställt sig bakom tidigare. Man kan väl tycka att Moderaterna kunde
            ha tänkt på det innan Sverige gick med i EU och i så fall ha lyft
            den här frågan vid det tillfället.
          </note>
          <note>
            Det är också väldigt viktigt att poängtera att det här är en
            process som har tagit lång tid. Den har varit gedigen och har
            genomförts enligt konstens alla regler. Förutom att förslaget
            är vetenskapligt baserat har man låtit det genomgå ett offentligt
            samråd, där alla haft möjligt att komma med syn ­ punkter och
            lyfta upp farhågor och kritik. Det har passerat två vetenskap
            ­ liga kommittéer, både Riskbedömningskommittén och Samhällsekono
            ­ miska kommittén, för bedömning av konsekvenserna. När dessa
            kommit ­ téer hade lämnat sina utlåtanden tog Europeiska kemikaliemyndigheten
            fram ett förslag som man lämnade till kommissionen, vilket sedan
            har lagts fram till Reachkommittén. Det man bevisade där var att
            risken för sjöfåglar var oacceptabel – det var slutsatsen – och
            att förbudet var samhällsekono ­ miskt motiverat.
          </note>
          <note>
            Då är frågan: Vilken information är det som de moderata riksdagsledamöterna
            sitter med som EU:s samlade expertis, våra vetenskapliga kommittéer
            och den kommitté inom den myndighet inom EU som ska följa kemikaliefrågor
            och komma med förslag inte har?
          </note>
          <note>
            Anf. 10 MARLÉNE LUND KOPPARKLINT (M):
          </note>
          <note>
            Fru talman! Jo, polletten har trillat ned, men det har den uppenbarligen
            inte gjort på minister Bolund.
          </note>
          <note>
            Ett beslut har fattats, men vi kan fortfarande påverka genom
            att Sverige inte stöder EU-kommissionens planer på ett totalförbud
            mot bly i all ammunition, vilket just nu förbereds av Echa. Jag
            hoppas att minister Bolund förstår allvaret i det. Här behöver
            polletten trilla ned för ministern.
          </note>
          <note>
            Fru talman! Jag undrar också om minister Bolund har läst definitionen
            av våtmark som står i förordningen. Det handlar inte om att inte
            jägare ska få jaga, säger ministern, men det kommer indirekt att
            bli så eftersom de inte kommer att kunna använda säker ammunition.
          </note>
          <note>
            Fru talman! Statsrådet värnar om fåglar. Jag inser att jag inte
            kan föreslå ett utegångsförbud för tamkatter bara för att beräkningar
            visar att 13 miljoner fåglar tas av katter varje år i Sverige.
            Bland andra Naturskyddsföreningen hänvisar till dessa beräkningar.
            Enligt tidningen Forskning &amp; Framstegs genomgång på området utrotar
            katter årligen 60 arter av fåglar och andra ryggradsdjur i världen.
          </note>
          <note>
            Om statsrådet verkligen värnar så mycket om fåglar borde han
            kanske införa ett utegångsförbud för tamkatter i stället för att
            diskutera blyhagelförbud. De miljoner fåglar som dör på grund
            Sveriges 1,4 miljoner tamkatter är ändå tolv gånger fler än de
            sjöfåglar som dör av blyförgiftning i alla våtmarker i EU.
          </note>
          <note>
            Jag köper dock läget med tamkatterna. Jag gillar katter. Men
            jag undrar hur statsrådet tänker i detta.
          </note>
          <note>
            Det kommer mycket konstigt som jag tycker att man måste reda
            ut, och det är många frågor som ministern inte har svarat på som
            jag gärna vill ha svar på.
          </note>
          <note>
            Anf. 11 STEN BERGHEDEN (M):
          </note>
          <note>
            Fru talman! Det har blivit mer och mer uppenbart att ministern
            inte vill svara på våra frågor utan vill tala om annat. Vi har
            fortfarande inte fått svar på om det i praktiken kommer att bli
            utökade förbudsområden i Sverige. Han gömmer sig bakom 20 procent,
            men kommer vi i praktiken att få utökade områden med blyhagelförbud
            i Sverige efter detta?
          </note>
          <note>
            Jag ställde en fråga om våra egna siffror, vilket hade varit
            relevant att diskutera här i riksdagen. Hur många fåglar är det
            som dör i Sverige på grund av blyhagel? Och hur många ton bly
            från hagel släpps ut i Sverige? Det hade varit klädsamt om ministern
            hade kunnat förmedla det med tanke på att det är så alarmerande.
            Men han gömmer sig hela tiden bakom EU:s siffror på 1 miljon fåglar
            och 5 000 ton i EU. Men som min kollega Alexandra talade om är
            det 4 000 ton, vilket visar att ministern kanske inte är fullt
            uppdaterad.
          </note>
          <note>
            Det är lite märkligt att vi står här och jagar bly samtidigt
            som det ligger 23 000 tunnor kvicksilver i Östersjön – 8,7 ton.
            Vi har ofta talat med minis ­ tern om detta, men här ägnar sig
            ministern och regeringen i stället åt att fortsätta att utreda.
            Det ligger gift direkt på sjöbotten som kan läcka ut när som helst,
            men i stället ägnar sig ministern och regeringen åt att fortsätta
            att jaga landets jägare och skyttar.
          </note>
          <note>
            Just nu förbereder EU ett eventuellt förbud mot bly i ammunition,
            vilket riksdagen tidigare tydligt har sagt nej till. Jag förutsätter
            att ministern och regeringen följer det.
          </note>
          <note>
            Anf. 12 ALEXANDRA ANSTRELL (M):
          </note>
          <note>
            Fru talman! Att stå i talarstolen och vara oförskämd som minister
            Bolund precis var tycker jag inte passar sig.
          </note>
          <note>
            Echa har fått i uppdrag av EU-kommissionen att ta fram ett totalförbud
            mot allt bly i all ammunition i all terräng. Det skulle innebära
            allt från skjutbanor till mitt i skogen och alltså gälla både
            kula och hagel.
          </note>
          <note>
            Fru talman! Utöver jägare, sportskyttar, tull och polis skulle
            förbudet även gälla Försvarsmakten eftersom man använder blyammunition
            på sina skjutbanor – även om man har vallar som kapslar in. Men
            det förslag som Echa håller på att arbeta fram skulle som sagt
            betyda ett totalförbud.
          </note>
          <note>
            Hur ska vi få ett robust totalförsvar om vi inte har möjlighet
            att försvara oss? Hur ska vi få ett robust totalförsvar om vi
            inte har möjlighet att få viltkött, som är så ekologiskt och bra?
            Hur ska vi få ett robust totalförsvar om inte polisen och tullen
            kan göra sitt arbete på rätt sätt? Hur ska vi få ett robust totalförsvar
            om vi inte kan försvara oss med rätt ammunition?
          </note>
          <note>
            Minister Bolund var inne på att det finns bra alternativ till
            denna ammunition, men jag har ännu inte fått svar på vilken ammunition
            av alla dem jag räknat upp som skulle resultera i ögonblicklig
            död och inte gå vidare till tredje person. Det handlar om att
            kunna skjuta ett skadat djur här utanför utan att någon annan
            blir skadad. Vilken ammunition tänker minister Bolund ta fram?
          </note>
          <note>
            Och hur ska man agera så att vår försvarsmakt, polis och tull
            fortfarande kan göra sitt jobb?
          </note>
          <note>
            Anf. 13 Miljö- och klimatminister PER BOLUND (MP):
          </note>
          <note>
            Fru talman! Låt mig återigen poängtera att detta inte är ett
            beslut som har fattats av den svenska regeringen utan på EU-nivå
            enligt de regelverk som har gällt under lång tid och som även
            tidigare regeringar har ställt sig bakom.
          </note>
          <note>
            Sverige är medlem i EU, och det innebär att vi ibland får en
            majoritet emot den svenska linjen. Den svenska regeringen företrädde
            den linje som en majoritet i EU-nämnden slog fast. Regeringen
            tyckte att Sverige kunde ha stött detta eftersom det fanns tydlig
            majoritet för att förbjuda blyammunition i just våtmarker.
          </note>
          <note>
            Det är också viktigt att poängtera att det nya förbudet gäller
            samma områden som dagens förbud. Här är det ingen förändring.
          </note>
          <note>
            Bly är ett oerhört giftigt ämne, och det är giftigt vid extremt
            låga koncentrationer. Tvärtemot vad som har hävdats här i debatten
            har det inte varit möjligt att hitta en lägsta tröskel för effekten,
            och därför antas det från vetenskapligt håll att varenda molekyl
            som människa eller djur utsätts för kommer att ge skadliga effekter.
          </note>
          <note>
            Foster och små barn är särskilt känsliga för exponering. En av
            effekterna är negativ påverkan på intelligensen. Bly ger också
            effekter på nervsystemet. För exempelvis fåglar kan det innebära
            att de inte kan hitta föda eller fortplanta sig, och ett hagel
            är som sagt dödligt för en liten fågel.
          </note>
          <note>
            Jag blir bekymrad över att detta tas på så litet allvar av ledande
            politiker i Sverige och att de stora miljömässiga och hälsomässiga
            riskerna med blyförorening inte tas på det allvar de förtjänar.
            I slutändan är det detta frågan handlar om. Att sedan blanda in
            frågor som över huvud taget inte har med saken att göra, om försvarsförmåga
            och annat, är bara att försöka blanda bort korten. Det här handlar
            enbart om bly och jakt i våtmarker.
          </note>
          <note>
            Interpellationsdebatten var härmed avslutad.
          </note>
          <note>
            § 6 Svar på interpellation 2020/21:508 om regeringens bilpolitik
          </note>
          <note>
            Anf. 14 Miljö- och klimatminister PER BOLUND (MP):
          </note>
          <note>
            Fru talman! Thomas Morell har frågat mig vilka åtgärder regeringen
            avser att vidta för att skapa förtroende hos landets bilister
            för regeringens bilpolitik och för att bilpolitiken ska leda till
            verkligt minskade utsläpp så att vi når de uppsatta klimatmålen.
          </note>
          <note>
            Riksdagens etappmål för inrikes transporter innebär att utsläppen
            av koldioxid från inrikes transporter, utom inrikes flyg, ska
            minska med minst 70 procent senast år 2030 jämfört med 2010 .
            Sedan 2010 har utsläppen minskat med omkring 20 procent. Det återstår
            alltså ett stort arbete, och regeringen har därför tagit och aviserat
            flera beslut som kraftigt kan minska klimatpåverkan från transportsektorn.
          </note>
          <note>
            Personbilarna står i dag för drygt 60 procent av transportsektorns
            totala utsläpp av koldioxid. Att minska personbilarnas utsläpp
            får stor betydelse för att nå transportsektorns etappmål. För
            att minska personbilarnas utsläpp och uppnå transportsektorns
            etappmål krävs åtgärder inom de tre områdena energieffektiva fordon,
            förnybara och fossilfria drivmedel och transporteffektivt samhälle.
          </note>
          <note>
            Ett viktigt styrmedel för energieffektiva fordon är EU:s koldioxidkrav
            för nya fordon. För 2021 är kraven för nya personbila r 95 gram
            koldioxid per kilometer . Till 2030 ska kraven skärpas med ytterligare
            37,5 procent . Europeiska kommissionen har dessutom inlett en
            översyn av kraven med inriktning mot nollutsläpp. Det är någonting
            jag välkomnar.
          </note>
          <note>
            EU:s koldioxidkrav kompletteras i Sverige bland annat av drivmedelsskatter
            och bonus–malus -systemet . Den 1 april 2021 träder nya bestämmelser
            i kraft utifrån regeringens förslag om att förstärka och förenkla
            bonus–malus -systemet . Förändringarna av klimatbonus ar ökar
            incitamente n att välja noll - och låg emissionsfordon , och förändringarna
            i malus gör fordon med högre utsläpp mindre attraktiva på marknaden
            .
          </note>
          <note>
            Efter införandet av bonus–malus -systemet har försäljningen av
            låg ­ emissionsfordon ökat kraftigt i Sverige, och vi är det EU-land
            som har störst andel laddbara fordon i nybilsförsäljningen. Under
            2020 såg vi en rekordstor minskning av de genomsnittliga koldioxidutsläppen
            per kilo ­ meter från nya fordon . Jag känner mig trygg i att
            konstatera att regeringens styrmedel fått god effekt i form av
            minskad klimatpåverkan från nybils ­ försäljningen. Jag kommer
            att noga följa utvecklingen och vid behov före ­ slå ytterligare
            ändringar.
          </note>
          <note>
            Användning av förnybara drivmedel främjas främst genom en reduk
            ­ tionsplikt som innebär att drivmedelsleverantörer varje år måste
            minska växthusgasutsläppen från bensin och diesel genom inblandning
            av hållbara biodrivmedel samt genom skattebefrielse för rena och
            höginblandade bio ­ drivmedel . Regeringen avser att fatta beslut
            om successivt ökade nivåer i reduktionsplikten fram till 2030
            då utsläppen ska minska med minst 28 procent för bensin och 66
            procent för diesel .
          </note>
          <note>
            Den aviserade skärpningen av reduktionsplikten till 2030 förväntas
            kunna bidra till att transportsektorns etappmål nås. Effekten
            av reduktionsplikten på utsläppen är dock osäker och bygger på
            antaganden, bland annat om elektrifiering, energieffektivare fordon,
            trafikarbetets utveckling och tillgången på förnybara och fossilfria
            drivmedel.
          </note>
          <note>
            Regeringen satsar även på att ställa om befintlig fordonsflotta
            genom konvertering till förnybara drivmedel.
          </note>
          <note>
            Därtill gör regeringen stora satsningar på att bygga ut laddinfrastrukturen.
            Totalt har över 35 0 00 nya laddpunkter fått stöd sedan Klimatklivet
            startades . Och från årsskiftet finns ett nytt grönt avdrag för
            privatpersoner som installerar en laddbox hemma. I syfte att åstadkomma
            en heltäckande laddinfrastruktur har regeringen även initierat
            en satsning på att bygga ut laddinfrastruktur även där det inte
            är kommersiellt gångbart. Regeringen har också inrättat Elektrifieringskommission
            en för att påskynda arbetet med elektrifiering av transportsektorn
            , inklusive personbilarna .
          </note>
          <note>
            Samtidigt pekar prognoserna på fortsatt stora ökningar av trafikarbetet
            med bil. För att bryta denna trend krävs åtgärder för ett transporteffektivt
            samhälle. Utvecklingen mot ett mer transporteffektivt samhälle
            innebär att utsläppen och övrig miljöpåverkan kan minska utan
            att tillgängligheten försämras. Detta sker bland annat genom integrerad
            transport- och samhällsplanering, ökad andel gång och cykel, överflyttning
            till kollektivtrafik och samordnade transporter.
          </note>
          <note>
            Anf. 15 THOMAS MORELL (SD):
          </note>
          <note>
            Fru talman! Tack, statsrådet Per Bolund, för svaret!
          </note>
          <note>
            När jag skrev interpellationen hade jag precis läst en rapport
            där det står att endast 15 procent av landets bilägare har stort
            eller ganska stort förtroende för regeringens bilpolitik och att
            resten – 85 procent – har litet eller mycket litet förtroende
            för regeringens bilpolitik. I den gruppen ingår även de som saknar
            uppfattning.
          </note>
          <note>
            Om man ska nå klimatmålen måste man ha folket med sig. Om man
            inte får förtroende från människorna runt om i landet för den
            inslagna vägen är det oerhört svårt att nå framåt. Vi kan konstatera
            att det finns en ryckighet i regeringens politik när det gäller
            emissioner från framför allt personbilar. Ena stunden är det si,
            nästa stund är det så och tredje stunden är det högre skatter.
            Så håller det på, och detta gör att människor inte känner förtroende
            för den politik som regeringen för.
          </note>
          <note>
            Man kan nästan likna regeringens klimatpolitik när det gäller
            transporter vid en orienterare som är utslängd i skogen. Han har
            en karta i näven men ingen kompass. Han vet inte åt vilket håll
            han ska gå för att nå målet. Lite så upplever man regeringens
            klimatpolitik när det gäller fordonstrafik.
          </note>
          <note>
            Och ständigt är det ett Stockholmsperspektiv. Vi kan läsa i svaret
            från regeringen om ” ökad andel gång och cykel, överflyttning
            till kollektivtrafik och samordnade transporter ”. Där ligger
            fokus, och det är ju jättebra. Gå och cykla till jobbet kan man
            göra om man har hyggligt nära, men för de människor som bor en,
            två eller tre mil från jobbet är det inte en lösning. Och hur
            ska man göra om man bor på en plats där en buss är något som man
            möjligen kan se om man går in på internet och googlar på hur den
            ser ut, därför att det inte går några bussar i det område där
            man bor?
          </note>
          <note>
            Man behöver inte åka till Norrlands inland för att uppleva den
            situa ­ tionen, utan det räcker med att hålla sig i Skaraborg,
            där jag själv bor. Där har dessutom en busslinje lagts ned på
            grund av att vägen var så dåligt underhållen att bussbolaget Västtrafik
            inte ansåg sig kunna köra på vägen med bibehållen säkerhet. Då
            lades busslinjen ned i stället. Det är också en konsekvens av
            regeringens politik. Man underhåller inte vägarna på ett så ­
            dant sätt att det är säkert att färdas, och konsekvensen blir
            att kollektiv ­ tra ­ fiken läggs ned. Och vad blir de som bor
            längs sträckningen hänvisade till? Jo, till bilen, och då påförs
            de i stället en ordentlig skatt.
          </note>
          <note>
            Sedan står regeringen och pekar och säger att man måste byta
            till alternativa fordon. Men för de allra flesta är detta en omöjlighet.
            Vi pratar om riktiga familjebilar nu och inte om någon liten leksak
            som man kan åka omkring med. D å blir det en halv miljon och uppåt
            om man ska köpa en hybridbil, och om man ska ha en ren elbil ligger
            det på runt 700 000 och uppåt. Vilken familj med normala inkomster
            har råd med det?
          </note>
          <note>
            Det är det här som får konsekvensen att människor tappar förtroendet
            för regeringens politik när det gäller klimatmålen. Det är förödande.
            Rege ­ ringen måste styra upp detta och ha en klar och tydlig
            linje för åt vilket håll man ska gå så att alla är med på tåget.
            Som det är nu har 85 procent av landets invånare inte något förtroende,
            och det är illavarslande.
          </note>
          <note>
            Anf. 16 LARS BECKMAN (M):
          </note>
          <note>
            Fru talman! Sverige är ett litet land långt uppe i norra Europa.
            Vi bor ganska glest i förhållande till länder i Sydeuropa. Det
            är klart att svenska folket är beroende av bil. Det går inte att
            komma ifrån. Det är också så att bilen är ett fantastiskt bra
            transportmedel. Ingen som ser denna debatt behöver någonsin skämmas
            för att använda bil, tvärtom. Bilen är ofta ett bra alternativ.
            Det kan till och med vara bättre, fru talman, att åka två personer
            i en bil än att åka två personer i en buss. Beläggningsgraden
            i kollektivtrafiken är relativt låg.
          </note>
          <note>
            Det som jag skulle vilja fråga ministern gäller Sveriges Radios
            och Ekots stora nyhet i dag, med rubriken ” Fler elbilar exporteras
            från Sverige – trots kritik ”. Man säger att ”u nder 2020 ökade
            exporten av begagnade elbilar med 18 procent jämfört med året
            innan till 1 800 bilar och för laddhybrider var ökningen 32 procent,
            till 7 600 stycken. ”
          </note>
          <note>
            Detta betyder att svenska skattebetalare subventionerar norska
            bilköpare. Det är klart, fru talman, att det med en sådan politik
            kanske inte är så konstigt att svenska folket tappar förtroendet
            för Miljöpartiet och reger ­ ingen. Jag skulle vilja fråga statsrådet:
            Är det rimligt att svenska skattebetalare subventionerar bilköpare
            i Norge? Det var den ena frågan.
          </note>
          <note>
            Den andra frågan gäller Miljöpartiets utspel den 17 mars. Rubriken
            i Dagens industri är: ” MP vill se ’ Robin Hood-skatt ’ på elslukande
            produkter ”. Sedan står det att ”M iljöpartiet vill få oss att
            spara el genom en ’ Robin Hood-skatt ’ – högre skatt på produkter
            som drar mycket el ”.
          </note>
          <note>
            Fru talman! Jag har svårt att tänka mig en produkt som drar mer
            el än en tung lastbil eller en personbil. Jag förstår att det
            inte är de subventione ­ rade elcyklarna som ska få den här Robin
            Hood-skatten.
          </note>
          <note>
            Men hur blir förtroendet för politiken hos de bilister som nu
            funderar på att byta bil? De har kanske läst det utspel som säger
            att det ska bli en Robin Hood-skatt på elslukande produkter. Hur
            dyr kommer skatten på elbilen att bli? Eller kan ministern klart
            och tydligt här i dag lova och försäkra att Miljöpartiet inte
            har några som helst planer på att chockhöja skatten på elbilar?
            Det blir dock ganska ologiskt om man ska ha en Robin Hood-skatt
            på andra elslukande produkter när en av de produkter som förbrukar
            mest el är just bilen.
          </note>
          <note>
            Det är det här som gör att regeringens politik inte håller ihop.
            Det finns varken någon röd eller grön tråd i den politik som förs.
          </note>
          <note>
            Ministern står här och hyllar bonus–malus. Jag vill ställa en
            tredje fråga om det. En barnfamilj i Gävle som har två barn som
            sitter i rullstol får genom nya bonus–malus 40 000 kronor per
            år i straffskatt. Betyder det, fru talman, att inga familjer med
            barn med rullstolar ska ha råd att köpa en ny bil? De får ju 120
            000 kronor i straffskatt.
          </note>
          <note>
            Anf. 17 TREDJE VICE TALMANNEN:
          </note>
          <note>
            Jag påminner om att det här är en interpellationsdebatt, och
            den gäller statsrådets tjänsteutövning.
          </note>
          <note>
            Anf. 18 Miljö- och klimatminister PER BOLUND (MP):
          </note>
          <note>
            Fru talman! Till att börja med håller jag med om att det har
            varit tvära kast inom transportpolitiken och de styrmedel som
            har gällt för olika miljöbilar, och även i fråga om miljöbilsdefinitioner.
            Jag tycker att det är olyckligt. Det har inte berott på att den
            här regeringen har ändrat reglerna hit och dit, utan det har berott
            på att växlande regeringar har förändrat reglerna under resans
            gång. Jag önskar att vi kunde komma till en situation där vi kan
            hitta en gemensam väg framåt. Det har tyvärr inte varit möjligt,
            och som vi hör från Sverigedemokraterna och Moderaterna i dag
            är det inte sannolikt att vi kan göra det nu heller. Vi står uppenbarligen
            väldigt långt ifrån varandra.
          </note>
          <note>
            Det här gör mig bekymrad. Vi är inne i en utveckling i Sverige
            där vi leder utvecklingen i EU. Vi är det land som har störst
            andel elektrifierade bilar – elbilar och laddhybrider – av de
            bilar som säljs. Det är en fantastisk utveckling. Som jag sa i
            mitt svar gör detta att utsläppen från de nya bilar som säljs
            sjunker med rekordtakt. Vi håller på att göra någonting stort.
            Vi ställer om Sveriges fordonspark så att den blir en del av en
            hållbar utveck ­ ling.
          </note>
          <note>
            Det här är såklart bara en del av den samlade politik som vi
            bedriver. Vi tar miljöfrågorna på allvar och menar att vi ska
            nå de mål som riksdagen har ställt sig bakom. Då krävs offensiva
            åtgärder och en aktiv politik. Det är också detta som regeringen
            bedriver, medan Sverigedemokraterna och Moderaterna mest ägnar
            sig åt krypskytte och att bara förslå försämringar. De vill ta
            bort regelverk och sådana styrmedel som nu faktiskt leder till
            att vi får en fantastisk utveckling.
          </note>
          <note>
            När vi nu får en stor försäljning av nya elbilar och laddhybrider
            kommer det att leda till – och har redan lett till – att vi också
            får en snabb utveckling på andrahandsmarknaden, vilket gör att
            även den som inte har den allra tjockaste plånboken får tillgång
            till ett mycket bredare utbud av fordon att välja bland. Vi ska
            komma ihåg att även om inköpskostnaden för en elbil kan vara hög
            är driftskostnaderna för att köra en elbil eller laddhybrid, åtminstone
            så länge den går på el, väsentligt mycket lägre än vad de är att
            köra en bensin- eller dieselbil. Alla bilar är dock inte dyrare
            än till exempel bensin- och dieselbilar.
          </note>
          <note>
            Också här går utvecklingen väldigt snabbt. Nya modeller kommer
            hela tiden ut på marknaden. Sverige är ett land där man ofta vill
            lansera nya modeller, eftersom vi just är ett land där många vill
            köpa en elbil. Mycket beror på regeringens politik. Det här gör
            dock att vi nu får elbilsmodeller där den totala kostnaden är
            densamma som för en jämförbar konventionell bil, enligt Bilsvar,
            som är ett samarbete mellan Konsumentverket, Energimyndigheten
            och Trafikverket. För varje år som går sjunker dessutom inköpspriserna
            för elbilar även fortsättningsvis. Tekniken kommer att utvecklas,
            och utbudet av olika modeller ökar.
          </note>
          <note>
            Vi är inne i en positiv utveckling. Vi ser minskande utsläpp
            från nya bilar i Sverige, och det tycker jag att vi alla borde
            kunna välkomna. Tyvärr är det inte det jag hör från meddebattörerna.
          </note>
          <note>
            Lars Beckman hade en något förvirrad fråga om att man ska styra
            mot mindre energianvändning av andra produkter. Det bygger på
            ett medvetet eller omedvetet missförstånd – vilket av det kan
            jag inte svara på. För bilar har vi ju redan ett system som styr
            mot elektrifiering. Vi har ingen anledning att införa ett nytt
            system. Svaret på frågan är solklart. Jag hoppas därmed att Lars
            Beckman kan lägga ned den kampen, eftersom den är helt felriktad.
          </note>
          <note>
            Förslaget i fråga har inget med transporter att göra. Vi har
            ju nu ett system som väldigt effektivt styr mot ökad elektrifiering.
            Genom regeringens politik är vi nu på väg att minska utsläppen
            och därmed nå de klimatmål som riksdagen har ställt sig bakom.
          </note>
          <note>
            Anf. 19 THOMAS MORELL (SD):
          </note>
          <note>
            Fru talman! Tack, minister Per Bolund, för svaret!
          </note>
          <note>
            Förutsättningen för att man ska nå målen är att man har folket
            med sig. När regeringen inte har mer än 15 procent av landets
            medborgare med sig i klimatpolitiken blir det svårt att nå målen.
          </note>
          <note>
            Ministern tog upp Sverigedemokraternas politik. Vi ligger faktiskt
            före regeringen och vill satsa mer på elektrifierade vägar och
            bygga ut laddpunkter. Men vi vill också se en annan lösning, nämligen
            vätgas. Den kan vara en viktig spelare i målet om att minska utsläppen
            av koldioxid. Det gäller inte minst på den tunga sidan och järnvägstransporterna.
            Där har man stora möjligheter. Men det förutsätter att det finns
            en stabil elproduk ­ tion, vilket inte finns. Det har vi ju sett
            den här vintern.
          </note>
          <note>
            Oavsett om man väljer laddbara bilar, vätgasbilar eller något
            annat måste det finnas en stabil elproduktion så att man kan försörja
            fordonen med den energi som krävs.
          </note>
          <note>
            Det bästa bränslet är det som aldrig eldas upp. Jag kan inte
            förstå varför regeringen straffar bilar som förvisso har förbränningsmotorer
            men kan köras på biobränslen. De är effektiva och har hög verkningsgrad.
            Men dessa straffbeskattas.
          </note>
          <note>
            Vi har en given mängd arbete som ska utföras i vårt transportsystem,
            oavsett om vi pratar personbilar eller lastbilar. Då gäller det
            att göra detta arbete med så liten energiåtgång som möjligt. Därför
            bör man satsa på den teknik som bär framåt. Varje liter som vi
            kan undvika att förbruka leder nämligen till en positiv utveckling
            för miljön. Men här gör man precis tvärtom.
          </note>
          <note>
            Jag blev häromdagen uppringd av en möbelhandlare som skulle byta
            ut en gammal bil som de har för att leverera möbler. Han skulle
            enligt det nya systemet få betala 90 000 kronor i skatt fördelat
            på tre år. Vad väljer han då att göra? Han behåller gladeligen
            den gamla, för han kan reparera den för 90 000 och ändå få pengar
            över.
          </note>
          <note>
            Här får man precis motsatt effekt. På hemsidan Bilberget.se ser
            man att den optimala åldern på en bil ur klimatsynpunkt är elva
            år. Men 44 procent av alla bilar som är i trafik i Sverige är
            äldre än elva år. Om vi bara gjorde en förflyttning i ålder på
            bilar och fick bort dem som är över elva år skulle vi minska utsläppen
            av koldioxid med 404 000 ton per år. Det vore en dramatisk minskning,
            och då har vi egentligen inte gjort något annat än att föryngra
            bilparken. Om vi dessutom kan öka andelen laddbara bilar eller
            få in vätgas eller något annat skulle vi få ett direkt genomslag
            i miljöarbetet.
          </note>
          <note>
            Regeringen velar dock omkring med nya skatter, och det är nya
            förändringar från den ena veckan till den andra. Det här sätter
            stopp för hela utvecklingen. Visst har antalet laddbara bilar
            ökat, men vi har bara 140 000 laddbara bilar av 5 miljoner totalt.
            Det här är inte bra.
          </note>
          <note>
            Anf. 20 LARS BECKMAN (M):
          </note>
          <note>
            Fru talman! Miljöpartiets ryckiga politik, som inte hänger ihop,
            gör att Sveriges bilister inte får förtroende för politiken.
          </note>
          <note>
            Jag noterar att ministern inte kommenterar det faktum att exporten
            ökar till Norge av de här elbilarna, som ministern lyfter fram
            i sitt svar. Ministern själv kallar bonus–malus en succé. Det
            är bekymmersamt att svenska skattebetalare ska subventionera bilexport
            till Norge. Det är helt ologiskt.
          </note>
          <note>
            Som exempel kan jag ta en barnfamilj som sliter och som bor i
            Järvsö i Hälsingland. Den ena vuxna personen i familjen jobbar
            i Bollnäs, den andra i Ljusdal. De åker efter vägen som går på
            andra sidan Ljusnan och som är i bedrövligt skick. Det är klart
            att det då är provocerande att statsrådet lyfter fram till exempel
            bonus–malus som en bra åtgärd när man samtidigt subventionerar
            bilister i Norge.
          </note>
          <note>
            Småföretagare som nu ska byta ut sina bilar nämndes tidigare.
            Jag har ett antal sådana exempel från Gävle. Man ringer och undrar:
            Det kan inte vara sant att jag ska betala 100 000 kronor på tre
            år! Precis som sas i ett tidigare inlägg kommer man då att behålla
            sin gamla bil. Det skapar inte förtroende för regeringens bilpolitik.
          </note>
          <note>
            Det sker nu en fantastisk global utveckling över hela världen
            med enorma tekniska framsteg. Det produceras elbilar i en rasande
            takt, vilket är jättebra. Men då krävs det också att det finns
            el att ladda elbilen med. Det var därför jag frågade om straffskatten.
            Ska man ha straffskatt på elvispar är det rimligt att konstatera
            att de största saker som förbrukar el är elbilar. Men då har vi
            fått ett svar från ministern.
          </note>
          <note>
            Anf. 21 Miljö- och klimatminister PER BOLUND (MP):
          </note>
          <note>
            Fru talman! Det finns ett väldigt starkt stöd hos svenska folket
            för att vi ska göra det som krävs för att minska riskerna inför
            framtiden. Vi har en generation av barn och unga som växer upp
            med en stor oro över vilken framtid de kommer att få ärva av oss.
            Vi har ett enormt stort ansvar att lyssna till svenska folkets
            krav på oss och deras önskemål. Vi har inte minst ett enormt stort
            ansvar att lyssna till våra barn, som säger att det nu är dags
            för oss att vara vuxna och ta vuxenansvar för den framtid som
            våra barn kommer att ärva.
          </note>
          <note>
            För den som följer klimat- och miljöpolitiken och bekymrar sig
            över våra utsläpp är det välkänt att det finns ett par sektorer
            som har väldigt stor påverkan på vårt framtida klimat i Sverige.
            En av dem är industrin. Där har regeringen gjort stora insatser.
            Nu ser vi också hur det kommer en våg av investeringar i grön
            industri runt om i hela landet, inte minst i glesa delar av vårt
            land. Där håller vi på att lösa problemen. En annan sektor är
            jordbruket, där vi också har ganska stora utsläpp. Även där pågår
            ett intensivt arbete.
          </note>
          <note>
            Men även transporterna är en stor källa till klimatpåverkan i
            vårt land. Svenska folket förväntar sig att vi ska komma med en
            lösning på detta. Då duger det inte att som Sverigedemokraterna
            och Moderaterna bara ställa sig i motståndarlägret, vara emot,
            ifrågasätta, kritisera, förhala och dra ut på frågor. Det krävs
            att man faktiskt har en aktiv politik som leder till att man når
            målen, och det är precis det som regeringen ägnar sig åt. Som
            jag redogjorde för har vi en aktiv politik för att minska de fossila
            bränslena genom att använda mer av förnybara bränslen. Vi har
            en politik för att minska behovet av resor där det är möjligt
            och därmed också göra det möjligt att minska utsläppen. Vi har
            också en väldigt aktiv politik för att använda el, som ju är en
            väldigt bra energiform, för att köra transporter.
          </note>
          <note>
            Man kunde ju tycka att det skulle anses positivt att Sverige
            inte följer resten av världen och gör ungefär lika som alla andra
            utan i stället leder utvecklingen. När vi är det land inom EU
            som har störst andel laddbara elbilar av de bilar som säljs borde
            det kunna anses att vi är någonting på spåren och gör någonting
            bra. Men från Sverigedemokraternas och Moderaternas sida vill
            man uppenbarligen dra tillbaka just de effektiva åtgärder som
            leder till att vi får den här omställningen.
          </note>
          <note>
            Det duger inte att stå och låtsas som att man skulle få samma
            utveckling om man tog bort de verktyg som har lett fram till den.
            Där är Sverigedemokraterna helt nakna. Man har ingenting att komma
            med över huvud taget. Man vill ta bort, men man vill inte lägga
            till över huvud taget. Då skulle vi såklart få en tillbakagång
            och en backande försäljning. Omställningen av våra transportsystem
            skulle gå mycket långsammare. Det vore ett enormt bekymmer, för
            då skulle vi ju låsa fast oss alla i fortsatt beroende av fossila
            bränslen, oavsett var vi bor, i staden eller på landet.
          </note>
          <note>
            Sverige producerar inte fossila bränslen. Det är andra länder
            som gör det. Vi är till 100 procent importberoende. När priserna
            går upp på världsmarknaden får det effekter vid våra pumpar. Men
            vi har el som vi producerar själva och som vi ska använda oss
            av för att köra våra transporter.
          </note>
          <note>
            Det är ganska normal miljöpolitik – en del av grunden i miljöpolitiken
            i Sverige – att de som ger upphov till höga utsläpp genom att
            köpa bilar med höga utsläpp får betala för den klimatpåverkan
            de orsakar för alla andra människor, medan de som väljer att köpa
            bilar med låga utsläpp får en bonus. Därmed sker det en omfördelning
            från dem som väljer att köpa bilar som har stor klimatpåverkan
            till dem som väljer att köpa bilar som har liten klimatpåverkan.
          </note>
          <note>
            Jag är övertygad om att elektrifieringen har kommit för att stanna,
            och den kommer att komma till hela landet, både stad och landsbygd.
            Den kommer att göra det lättare att bo på landsbygden i framtiden.
          </note>
          <note>
            Anf. 22 THOMAS MORELL (SD):
          </note>
          <note>
            Fru talman! Jag tackar statsrådet för svaret. Då får jag väl
            ge ett lästips inför kommande påskhelg. Läs gärna vår motion!
            Då kanske regeringen får lite tips om hur man ska göra för att
            komma framåt i klimatarbetet. Där ligger vi långt före Miljöpartiet.
            Vi ser nämligen möjligheten att göra flera saker på resan mot
            målet. Vi låser inte fast oss vid en tanke, utan vi har flera
            tankar i huvudet på samma gång.
          </note>
          <note>
            När det gäller elektrifieringen kan man läsa en artikel där den
            tekniska direktören på Svenska kraftnät uttalar sig. Han säger:
            Det finns kontakt ­ vägar mellan oss och regionbolagen. Vi har
            något som kallas roterande bortkoppling. Det betyder att man roterande
            kan koppla bort vissa geogra ­ fiska områden under kortare tider.
            Han får frågan: Menar du att ljuset helt enkelt kan slockna i
            den egna bostaden? Ja, svarar han. Varför svarar han så? Jo, bara
            för att vi inte har förmågan att leverera ut kraft runt om i landet.
            Och om jag inte är alldeles ute och cyklar tog vi väl in kolel
            från Polen under vintern. Vi producerar inte det själva.
          </note>
          <note>
            När det gäller tekniska landvinningar finns det mycket vi kan
            göra för att nå målen. Men då måste man ge en kompass till den
            där orienteraren som springer omkring i skogen och inte vet var
            han är. Det är så det är med regeringen. Man har inte koll på
            läget. Man förstår inte vilka tekniska möjligheter som finns.
          </note>
          <note>
            Precis när jag gick ned till kammaren i dag kom det en liten
            tidning i brevlådan. Den handlar om vätgas och hur man kan driva
            bland annat tåg och lastbilar med den typen av energi. Det är
            också ett lästips till påskhelgen, så kanske vi når klimatmålen.
          </note>
          <note>
            Anf. 23 Miljö- och klimatminister PER BOLUND (MP):
          </note>
          <note>
            Fru talman! Det var ett intressant inlägg på slutet. Föreslår
            alltså Thomas Morell att svenska folket ska köra omkring med vätgasbilar?
            De är ju i miljonklassen eller en lång bit däröver. Om det är
            Sverigedemokraternas politik skulle jag bli bekymrad som bilägare.
          </note>
          <note>
            Det är en väldigt positiv utveckling vi ser. Vi vill fortsätta
            på den inslagna vägen med den politik som vi är inne på. Regeringen
            håller nu på att genomföra utökade och mer effektiva åtgärder.
            Den 1 april, bara om några dagar, kommer vi att ge en ökad bonus
            till den som väljer att köpa en elbil eller en laddhybrid. Det
            innebär att kostnaden sänks för vanliga människor som vill försöka
            ta miljö- och klimatansvar och göra vad de kan för att minska
            sina utsläpp. I hushållen är transporterna en stor källa till
            utsläpp.
          </note>
          <note>
            Den politik som regeringen för gör också att Transportstyrelsen
            nu bedömer att andelen elbilar i nybilsförsäljningen kommer att
            öka kraftigt under 2021. Vi kommer alltså inte bara att vara på
            den plats där vi är i dag – ledande i EU – utan försäljningen
            kommer att öka kraftigt under innevarande år.
          </note>
          <note>
            Det borde vara positiva nyheter som vi borde stå här och vara
            glada över i stället för att från Sverigedemokraternas sida som
            vanligt bara försöka att stoppa, förändra och förhala.
          </note>
          <note>
            Vi såg under 2020 ett stort trendskifte. Vi såg en rekordstor
            minskning av de genomsnittliga koldioxidutsläppen per kilometer
            från nya fordon. Där har Sverige under många år legat i EU-toppen
            och haft fordon som släpper ut otroligt mycket mer än i många
            andra länder. Nu ta s rekordstora kliv för att minska utsläppen.
          </note>
          <note>
            Återigen: Om och om igen ser vi exempel på hur regeringens klimat
            ­ politik nu leder till att vi minskar utsläppen. Vi har åtgärder
            på plats som gör att vi kan nå väldigt högt ställda mål och ambitioner
            om att minska utsläppen. Det kommer också att kunna göra att vi
            kan köra hållbart i hela landet i framtiden. Låt oss behålla den
            linjen och inte kasta oss ut i Sverige ­ demokraternas osäkra
            framtid.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2020/21:570 om enskilda avlopp
          </note>
          <note>
            Anf. 24 Miljö- och klimatminister PER BOLUND (MP):
          </note>
          <note>
            Fru talman! Lars Beckman har frågat vilka åtgärder jag tänker
            vidta för att säkerställa att en ökad åtgärdstakt för att byta
            ut dåliga enskilda avlopp sker kostnadseffektivt och utan stora
            kostnader för den enskilde.
          </note>
          <note>
            Lars Beckman refererar till att regeringen önskar öka åtgärdstakten
            av miljöskäl och nämner att det finns minst 180 000 enskilda avlopp
            som inte uppfyller lagkraven på skydd av hälsa och miljö som kom
            redan 1969. Det stämmer att insatserna behöver öka, bland annat
            för att minska övergödningen. Utsläppen av fosfor från de enskilda
            avloppen är i dag större än utsläppen från de kommunala reningsverken,
            enligt de senaste beräkningarna som publicerats av Havs- och vattenmyndigheten.
            Det är därför rimligt att de enskilda avlopp som inte har en tillfredsställande
            rening i dag och som bidrar till övergödningen åtgärdas. Enskilda
            avlopp behöver också åtgärdas av hälsoskäl. Utsläpp av bristfälligt
            renat avloppsvatten utgör en risk för negativ påverkan på både
            dricksvatten och badvatten.
          </note>
          <note>
            Att enskilda avlopp har en funktion som säkerställer tillfredsställande
            rening är ett ansvar som varje verksamhetsutövare har. Krav på
            att bristfälliga enskilda avlopp åtgärdas ställs framför allt
            genom kommunal tillsyn och prövning. Det framgår av 2 kap. 3 §
            miljöbalken att alla som bedriver en verksamhet ska utföra de
            skyddsåtgärder, iaktta de begränsningar och vidta de försiktighetsmått
            i övrigt som behövs för att förebygga, hindra eller motverka att
            verksamheten medför skada eller olägenhet för människors hälsa
            eller miljön. I ansvaret ingår också att hålla sig underrättad
            om verksamhetens påverkan på miljön och att planera verksamheten
            för att motverka sådana olägenheter.
          </note>
          <note>
            Tillsynsmyndigheten ska genom information och liknande verksamhet
            underlätta för den enskild e att fullgöra sina skyldigheter. Det
            kan underlätta för verksamhetsutövare att hitta kostnadseffektiva
            lösningar. Tillsynsmyndigheten får i det enskilda fallet besluta
            om de förelägganden eller förbud som behövs för att miljöbalken
            ska följas. Enligt 2 kap. 7 § miljöbalken gäller kraven på skyddsåtgärder
            bara i den utsträckning det inte kan anses orimligt att uppfylla
            dem. Det innebär att de krav som ställs i förelägganden måste
            vara motiverade från miljö- eller hälsosynpunkt och att en skälighetsavvägning
            också ska göras. Mer ingripande åtgärder än vad som behövs i det
            enskilda fallet får inte krävas. Vad detta innebär i praktiken
            avgörs från fall till fall. Regeringen avser inte att se över
            lagstiftningen i detta avseende.
          </note>
          <note>
            Regeringen gav 2017 en särskild utredare i uppdrag att se över
            kommunens skyldighet att ordna allmänna va-tjänster. Utredaren
            skulle också föreslå kostnadseffektiva styrmedel som ökar åtgärdstakten
            för små avlopp . Regeringen avser att lägga fram en proposition
            till riksdagen under 2021 . Jag vill inte föregå beredningen av
            förslagen.
          </note>
          <note>
            Anf. 25 LARS BECKMAN (M):
          </note>
          <note>
            Fru talman! Tack, statsrådet, för svaret!
          </note>
          <note>
            Vi moderater är stora vänner av rent vatten. För någon vecka
            sedan debatterade jag och ministern den situation som är med 23
            000 gifttunnor innehållande tio ton kvicksilver. Det finns stora
            miljöfrågor.
          </note>
          <note>
            Jag har väckt interpellationen för att vi naturligtvis måste
            se till att vi får ordning på avloppen runt om i Sverige. Det
            är egentligen mest de enskilda vi pratar om här.
          </note>
          <note>
            Lika viktigt som att vi får ordning på det är att värna de personer
            som berörs av detta. Jag skulle nog påstå att det runt om i landet
            pågår ett va-uppror. Det är villaägare eller sommarstugeägare
            som känner sig kraftigt utsatta för något som nästan liknar övergrepp.
          </note>
          <note>
            Jag talade med en äldre familj som hade ägt sitt sommarhus under
            väl ­ digt lång tid. De ansåg att de hade en väl fungerande enskild
            avlopps ­ anläggning. Ändå skulle de enligt deras uppfattning
            påtvingas att ansluta till ett kommunalt va-nät.
          </note>
          <note>
            Fru talman! Så kan vi inte ha det. Vi måste även på det här området
            ha en politik som hänger ihop, håller ihop och som löser de problem
            som finns.
          </note>
          <note>
            Villaägarnas Riksförbund har väldigt föredömligt gett konkreta
            förslag om hur man kan lösa de här frågorna. Jag har hittills
            inte hört någon säga: Vi vill inte ha rent vatten, och vi ska
            inte rena det vi släpper ut. Det handlar om hur det ska göra s
            .
          </note>
          <note>
            I dag kan det kosta uppemot 200 000 kronor att åtgärda ett enskilt
            av ­ lopp. Det är alltså inga småpengar vi pratar om. Är det dessutom
            en fas t ig ­ het i Hälsinglands inland kanske fastigheten är
            värd 200 000 kronor. Alla bor ju inte i Stockholms innerstad.
          </note>
          <note>
            Villaägarna har presenterat några konkreta förslag. Ett är till
            exempel att kommunen ska ta betalt för vad det faktiskt kostar
            att godkänna ett reningsverk. I dag tar man ut schablonpriser.
          </note>
          <note>
            Fastigheter som ligger mer än 100 meter från en vattentäkt som
            används till vattenförsörjning samt vattendrag eller hav ska kunna
            vänta med att åtgärda ett avloppssystem tills annan renovering
            genomförs , förutsatt att avloppsvattnet inte medför risk för
            miljöförstöring.
          </note>
          <note>
            Villaägarna har också framfört att fastighetsspecifika undantag
            ska kunna göras om mängden avloppsvatten är mycket liten och om
            befolkningstätheten är låg. Tänk dig ett hus ute i skogen någonstans.
          </note>
          <note>
            Om kostnaderna är oskäliga ska också undantag kunna medges. Det
            kan handla om att fastighetens läge gör åtgärden mycket dyr eller
            att den boende är äldre, långvarigt arbetslös eller allvarligt
            sjuk.
          </note>
          <note>
            Det här är ett väldigt viktigt område. Jag tror att vi från samhället
            och riksdagen samt lokalpolitiker måste gå väldigt varsamt fram
            så att vi kan få alla med oss. Vi hade en annan interpellationsdebatt
            om bilism där det togs upp.
          </note>
          <note>
            Det handlar om att kostnaden ställs mot nyttan. Har man en liten
            stuga i en skog någonstans i Värmland kan man diskutera nyttan
            med att påtvinga det hushållet eller den sommarstugan en omgörning
            från enskilt avlopp till en annan lösning , som kanske kan kosta
            flera hundra tusen kronor.
          </note>
          <note>
            Jag skulle vilja veta vad statsrådet tycker om Villaägarnas förslag
            till lösningar på frågan.
          </note>
          <note>
            Anf. 26 SOFIA WESTERGREN (M):
          </note>
          <note>
            Fru talman! Det här med enskilda avlopp är en kostsam process.
            Det är klart att vi vill ha rent vatten. Det vatten vi har är
            det vatten vi ska ha även i framtiden. Det är ingenting som det
            blir mer av. Det är klart att vi ska vara rädda om vattnet.
          </note>
          <note>
            När jag blev kommunstyrelsens ordförande i Stenungsund var det
            just den här frågan som engagerade mig mycket. Jag är beredd att
            säga att det fanns en aktivism hos miljö- och hälsoavdelningen.
            De hade nog påverkat de tidigare politikerna , som hade skrivit
            att det skulle vara ett nollutsläpp för det som omfattades av
            översiktsplanen.
          </note>
          <note>
            Vi människor har inte ett nollutsläpp oavsett om vi bor på landsbygden
            eller i stan med kommunalt avlopp. Avloppen ska fungera bra oavsett
            om de är privata eller kommunala. Vi människor gö r ett visst
            avtryck, ett visst märke, där vi befinner oss.
          </note>
          <note>
            Att hela tiden jaga på landsbygden med olika propåer kan ibland
            kännas som att man i Sveriges politik inte vill att folk ska bo
            på andra platser än i tätorterna.
          </note>
          <note>
            Det är precis som min kollega Beckman säger: En sommarstuga i
            Värmland som inte är ett åretruntboende behöver ett annat avlopp
            än ett åretruntboende för ett hushåll med fem medlemmar. Kanske
            skulle toaletten i den lilla stugan i Värmland inte ens behöva
            ha något avlopp. Då tänker jag på att det finns toaletter som
            har en annan lösning än att avloppet går ut i en brunn som det
            sedan kommer en tankbil och suger ur. Det finns andra förbränningar.
          </note>
          <note>
            Någonting som man funderar mycket på är att vi spolar med dricksvatten
            i toaletterna. Det går åt otroliga mängder dricksvatten som vi
            bara spolar igenom. Det där skulle man behöva se över och ta reda
            på om vi kan ha något annat att spola iväg bajset med än dricksvatten
            av högsta kvalitet.
          </note>
          <note>
            Jag kan tycka att vi behöver ha en rättssäkerhet när det gäller
            avlopp. Våra kommunmedborgare ska inte behöva känna sig jagade
            av den kommunala miljö- och hälsaavdelningen, som kanske också
            förordar ett särskilt märke på ett reningsverk. Det kan också
            vara som i mitt fall, där avdelningen helt var emot minireningsverk
            på vad jag tyckte var osakliga grunder .
          </note>
          <note>
            Jag vill fråga statsrådet om han vill jobba för att vi får en
            nationell lagstiftning som kan kännas rättssäker så att inte aktivism
            i dessa avdelningar ska kunna frodas. Vi behöver ta hand om alla
            avlopp, även dem på landsbygden. Ofta är de människor som bor
            på landsbygden närmare naturen och miljön, och de vill också ha
            rent vatten.
          </note>
          <note>
            Anf. 27 Miljö- och klimatminister PER BOLUND (MP):
          </note>
          <note>
            Fru talman! Jag hoppas att vi alla kan enas om att det är viktigt
            att vi gör det som behöver göras för att vi ska skydda människors
            hälsa. Vi ska göra det som riksdagen beslutade decennier tillbaka,
            det vill säga lämna över en värld till våra barn där vi har löst
            de stora miljöproblemen. Det är det som kallas för generationsmålet.
          </note>
          <note>
            Där har vi fortfarande stora problem med havs- och vattenmiljön
            och miljön i sjöar och vattendrag. Inte minst är övergödningen
            ett stort problem. För bara några dagar sedan kom nyheter om att
            de havsbottnar i Östersjön som är syrefria, det vill säga där
            övergödningen i princip har dödat allt liv, är större än någonsin
            och växer. Det här är ett problem som vi måste ta på allvar.
          </note>
          <note>
            Men det är inte bara ett miljöproblem; det är i slutändan också
            ett hälso ­ problem. Vi vet att dåligt fungerande avlopp riskerar
            människors hälsa. Det riskerar att göra att bakterier och andra
            ämnen från vår avföring och annat som vi spolar ned i avloppet
            kommer ut i dricksvatten och kan på ­ verka vår hälsa negativt.
            Här går verkligen önskemålen om att få en god folkhälsa, att vi
            ska kunna leva friskt, och önskemålen om att vi ska ha en frisk
            miljö hand i hand.
          </note>
          <note>
            Det här är, som jag sa i mitt inledningsanförande, en lagstiftning
            som har gällt ända sedan 1969. Det kan tyckas vara lite sent påtänkt
            att komma nu och säga att lagstiftningen inte ska följas. Jag
            utgår från att vi är överens om att den lag som Sverige har stiftat
            faktiskt också ska genomföras.
          </note>
          <note>
            Som Lars Beckman inledde med att säga är det oerhört viktigt
            att vi gör det som krävs för att få en frisk miljö, inte minst
            friska och rena hav. Jag är stolt över att den här regeringen
            lägger oerhört mycket mer resurser på sanering och på havsmiljöfrågor
            än vad någon tidigare regering någonsin har gjort. Det kan vara
            värt att notera, eftersom Lars Beckman lyfter frågan, att om Moderaterna
            hade fått bestämma genom sina ekonomiska förslag hade vi haft
            1 miljard kronor mindre för sanering under de år som den här regeringen
            har suttit. Det hade såklart inte lett till en bättre havsmiljö.
          </note>
          <note>
            Jag vill poängtera det som jag sa i mitt inledningsanförande:
            När det gäller andra konsekvenser, till exempel om det blir helt
            orimliga konsekvenser för människor, finns det undantagsskrivningar
            i miljöbalken. Kraven på skyddsåtgärder gäller bara i den utsträckning
            det inte kan anses orimligt att uppfylla dem. I slutändan är det
            kommunen som genom sin tillsyn har att göra denna avvägning. Jag
            utgår från att kommunerna också gör detta.
          </note>
          <note>
            När det gäller frågor om goda förslag som kommer från olika håll
            väl ­ komnar regeringen dessa, oavsett vem det är som lägger fram
            förslagen. Det är också grunden i hur regeringen arbetar. Vi skickar
            ut förslag som kommer från utredningar på remiss och tar in remissynpunkter
            från Villa ­ ägarna och många andra. Självklart väger vi in alla
            remissynpunkter som kommer in.
          </note>
          <note>
            Däremot har vi ett arbete på gång med att nu ta utredningen vidare
            till att bli ett lagförslag. Det kan jag inte föregripa, utan
            det är ett arbete som pågår inom Regeringskansliet.
          </note>
          <note>
            Jag vill dock betona att enskilda avlopp har en stor miljöpåverkan.
            Det är en gemensam uppgift vi har i Sveriges riksdag att se till
            att vi inte bara sätter upp mål utan att vi också genomför de
            åtgärder som krävs för att vi ska möta målsättningarna. Vi vet
            att enskilda avlopp kan ha en väldigt stor miljöpåverkan lokalt
            på det närmaste vattendraget eller den närmaste sjön och därmed
            bidra kraftigt till övergödningen.
          </note>
          <note>
            Men vi vet också att under vissa tider på året är de enskilda
            avloppen den största källan till övergödning. När växtligheten
            till exempel fångar upp näring från jordbruket kan de enskilda
            avloppen vara den största källan till övergödning. Därför har
            vi ett ansvar för att göra någonting åt detta miljöproblem.
          </note>
          <note>
            Anf. 28 LARS BECKMAN (M):
          </note>
          <note>
            Fru talman! När det gäller rent vatten och ren luft är vi moderater
            närmast fanatiska i att vilja ha det. Där är vi helt överens.
          </note>
          <note>
            Det som verkar skilja oss åt ibland är prioriteringsordningen,
            det vill säga att om man har tio ton kvicksilver i Östersjön åtgärdar
            man det största problemet först.
          </note>
          <note>
            Det jag tänkte på när det gäller va-området är att det, precis
            som har sagts här i debatten, är många som har enskilt avlopp
            som känner sig väldigt utsatta. Denna känsla av utsatthet blir
            såklart inte mindre när man vet att underhållsskulden i de kommunala
            va-näten är ungefär 800 miljarder. 800 miljarder är alltså den
            underhållsskuld som Sveriges kommuner har byggt upp!
          </note>
          <note>
            Man kan undra hur det är möjligt att en underhållsskuld kan växa
            sig tio gånger större än Sveriges försvarsbudget. Sannolikt beror
            det på att vi väljare är sådana att vi prioriterar en ishall,
            en fotbollshall eller någonting annat som någon kommunpolitiker
            tycker är viktigt i stället för att prioritera va-nätet.
          </note>
          <note>
            Vi har sett rapporter om att 15–30 procent av dricksvattnet i
            de kommunala va-näten läcker ut . Det är konsekvenserna av underhållsskulden.
            Det är klart att man i det läget kan fundera på vad som är viktigast.
            Var ska man lägga samhällets resurser först? Det kanske är så
            att de som går ut och granskar de enskilda avloppen borde lägga
            all tid och kraft på att få de kommunala va-näten att fungera
            bättre. Detta är en tickande miljöbomb. Vi har tätorter där vi
            har väldigt många människor som bor på liten yta och där vi har
            kraftiga läckage i de kommunala va-näten. Det här gör mig väldigt
            orolig.
          </note>
          <note>
            Dessutom har man i min valkrets i Gävleborg under de senaste
            veckorna kunnat läsa flera artiklar som handlar om skillnader
            i taxorna. En man i Ljusdal, till exempel, var helt förfärad över
            att han betalar väsentligt mer för sitt va än man gör i grannkommunen
            Hudiksvall.
          </note>
          <note>
            Det är klart att både Miljöpartiet och Moderaterna är vänner
            av det kommunala självstyret. Det är en del av vår demokrati.
            Med det sagt tror jag faktiskt att vi från riksnivå måste ställa
            ännu tydligare krav på kommunerna. Jag medverkade själv i ett
            seminarium i början på året där man diskuterade just hur vi balanserar
            det kommunala självstyret mot samhällsnyttan och att man inte
            tillåter att underhållsskulden på 800 miljarder fortsätter att
            växa ännu mer.
          </note>
          <note>
            Precis som statsrådet säger, och som jag har skrivit i min interpellation,
            finns det många enskilda avlopp som orsakar utsläpp. Men när vi
            åtgärdar detta måste det ske i en sådan takt att enskilda hushåll
            inte kommer i kläm. Det ensamstående äldre paret som har haft
            en sommarstuga i hela sitt liv får inte drabbas så hårt av ett
            krav att de helt enkelt måste sälja sommarstugan. Ett par i 80-årsåldern
            har nämligen väldigt svårt att få banklån. Även om de har fastigheten
            som säkerhet har de inte återbetalningsförmå ­ gan.
          </note>
          <note>
            Här skulle jag ändå vilja säga till regeringen att givet att
            landets kommuner har byggt på sig en enorm underhållsskuld på
            va-området – 800 miljarder – och att vi har kraftiga läckage i
            våra städer får man väl väga nyttan av var man lägger samhällets
            resurser och åtgärda de största problemen. Jag skulle vilja veta
            hur statsrådet ser på det.
          </note>
          <note>
            Anf. 29 SOFIA WESTERGREN (M):
          </note>
          <note>
            Fru talman! Det är viktigt att den enskilda personen känner att
            det finns en rättssäkerhet och en likvärdighet med det kommunala
            systemet. I dag kan den enskilde åka på en avgift på låt oss säga
            200 000 för att åtgärda ett avlopp som någon tjänsteman från miljöavdelningen
            har bestämt, trots att vi vet att det är svårt att testa en markbädd.
            Det är svårt att fastställa vilken reningsgrad en markbädds utlopp
            har.
          </note>
          <note>
            Vi vet att underhållsskulden på de kommunala ledningarna är 800
            miljarder. Om man har tittat på hur rören frätts bort förstår
            man att det är väldigt stora belopp. Där vätskan ligger finns
            röret. Ovanpå finns det inte kvar. Det är bortfrätt sedan lång
            tid tillbaka.
          </note>
          <note>
            Jag vill göra ett starkt medskick: Vi kan inte kriga mot landsbygden.
            Vi måste ta hand om varje person. Sverige måste vara ett land
            där man kan bo i hela landet. Vi behöver stå upp för landsbygden
            på ett mer rättssäkert sätt.
          </note>
          <note>
            Jag vill fråga ministern om han vill fortsätta med det arbetet
            så att vi tar hand om alla våra invånare – även invånare på landsbygden.
          </note>
          <note>
            Anf. 30 Miljö- och klimatminister PER BOLUND (MP):
          </note>
          <note>
            Fru talman! Jag vill börja med att absolut svara ja på den sista
            frågan. Självklart ska vi ta hand om alla våra medborgare, oavsett
            var de bor i hela vårt land. Vi ska också, vilket även Sveriges
            riksdag har ställt sig bakom, ta hand om vår gemensamma miljö.
            Gör vi inte det vet vi att kostnaderna kommer att öka enormt kraftigt
            för enskilda medborgare runt om i vårt land, och för den delen
            i resten av vår värld.
          </note>
          <note>
            Vi vet redan att kostnaden för våra miljöproblem är enormt stor.
            Inte minst övergödningen skapar enorma kostnader och påverkar
            vår miljö och våra ekosystem, som vi är beroende av, väldigt kraftigt.
          </note>
          <note>
            Där tycker jag att det Lars Beckman säger är rätt: Vi ska åtgärda
            de största problemen först. Det är också precis det vi gör när
            det gäller sanering. Även om Lars Beckman tycker att just hans
            lilla miljöproblem som han har upptäckt är det viktigaste av allt
            är det väl bättre att våra myndigheter får avgöra vilket problem
            som är störst och göra insatserna där, men den uppfattningen delar
            uppenbarligen inte Lars Beckman.
          </note>
          <note>
            När det gäller avlopp, som vi diskuterar här i dag, är vår syn
            att det är så vi ska arbeta också här. De enskilda avloppen leder
            till stor miljöpåverkan. Man räknar med att 300 ton fosfor per
            år kommer ut från enskilda avlopp. De kommunala reningsverken,
            till exempel, står för en mindre del, 270 ton, och industrin för
            240 ton. Näst jordbruket är faktiskt de enskilda avloppen den
            största källan till övergödning och påverkan på vår miljö.
          </note>
          <note>
            I de internationella beslut som Sverige har ställt sig bakom,
            till exempel inom Östersjösamarbetet Helcom, finns det en fördelning
            av hur myck ­ et varje enskilt land ska göra för att minska sin
            tillförsel av kväve och fosfor. Sverige har fortfarande långt
            kvar till målet för sin del av fos ­ for ­ tillförseln. Vi kommer
            inte att kunna göra det som vi har kommit överens om, vår del
            av arbetet, om vi inte också åtgärdar de enskilda avloppen.
          </note>
          <note>
            Lars Beckman försöker ställa olika åtgärder för att minska miljöproblemen
            mot varandra. Regeringens ambition är att vi ska vidta alla åtgärder
            och ta alla steg som krävs för att minska vår miljöpåverkan i
            tillräcklig takt, så att vi faktiskt, på allvar, kan göra det
            som vi har en skyldighet att göra: att till våra barn och barnbarn
            lämna över en planet där vi har löst de stora miljöproblemen,
            där vi till exempel har fått hav och vattendrag i balans, rena
            hav som vi kan njuta av att både fiska i och bada i. Det är en
            situation som vi är långt ifrån. Där har vi ett ansvar att göra
            mer än vad som görs i dag.
          </note>
          <note>
            Tyvärr ser vi också en utveckling där befintliga avlopp åldras
            och där avlopp som tidigare varit funktionella och lett till rening
            i tillräckligt hög takt tappar i funktion och inte längre uppfyller
            kraven i lagstiftningen för tillstånd. Det uppskattas att antalet
            sådana avlopp varje år ökar mer än antalet anläggningar som kommunerna
            hinner ställa krav på eller som fastighetsägarna åtgärdar på eget
            initiativ.
          </note>
          <note>
            Detta är alltså inte ett problem som minskar, utan tvärtom ökar
            det i takt. Det är också någonting som jag tycker att vi som lagstiftare
            och ledande politiker har ett ansvar att ta på allvar. Vi måste
            hitta vägar för att göra mer. Det är också det som regeringen
            nu har stora ambitioner att göra. Vi har tillsatt en utredning
            som har kommit med förslag. Nu tar vi de förslagen vidare och
            kommer att gå över till lagstiftning. Vi kommer att återkomma
            till riksdagen med exakt vilka åtgärder regeringen avser att vidta.
          </note>
          <note>
            Anf. 31 LARS BECKMAN (M):
          </note>
          <note>
            Fru talman! Varför lyfter jag kommunernas underhållsskuld? Jo,
            som VA-Fakta skriver i en krönika: ”Nästan alla svenskar har hört
            talas om de parasitutbrott som gjorde 47 000 personer sjuka i
            Östersund och Skellefteå. Samtidigt är det bara en av tio som
            är oroliga för att ett parasitutbrott ska drabba just deras kommun.
            Detta trots att i genomsnitt en kommun i veckan har så allvarliga
            problem att invånarna uppmanas koka sitt dricksvatten.”
          </note>
          <note>
            Så är det, fru talman, när det gäller politik. Man kan inte göra
            allt på en gång, även om man naturligtvis kan ha goda ambitioner.
            Man måste alltid börja med den fråga som är viktigast.
          </note>
          <note>
            Det är nog många som har enskilda avlopp som känner sig smått
            jagade av myndigheterna, trots att kommunerna – samhället, vi
            – har byggt upp en underhållsskuld på 800 miljarder som har gjort
            47 000 människor sjuka i Östersund och Skellefteå när de utbrotten
            skedde.
          </note>
          <note>
            Det är därför jag varnar för att den underhållsskuld som har
            byggts upp i kommunerna, i det offentliga, kan få oerhört allvarliga
            konsekvenser, till exempel om det blir ett sådant utbrott här
            i Stockholm som det blev i Skellefteå eller Östersund.
          </note>
          <note>
            Man kan undra hur det är möjligt att det har blivit så här. Ja,
            vi väljare har när vi väljer en förmåga att rösta på politikern
            som lovar nya ishallar i stället för att lova nya vattenledningar
            eller va-nät. Det förväntar man sig. Det är så fundamentalt i
            dag att man förväntar sig det som en självklarhet.
          </note>
          <note>
            Jag vill tacka ministern för debatten. Jag hoppas att de som
            har sett den har hört att man kan prioritera den underhållsskuld
            på 800 miljarder som är uppbyggd och som måste åtgärdas.
          </note>
          <note>
            Anf. 32 Miljö- och klimatminister PER BOLUND (MP):
          </note>
          <note>
            Fru talman! Jag kan börja med att säga att jag delar Lars Beckmans
            bedömning att detta är ett stort problem. Det är en underhållsskuld
            som har byggts upp under lång tid, under både moderatledda och
            socialdemokratiskt ledda regeringar. Jag hoppas att vi, eftersom
            Lars Beckman är engagerad i frågan, kan ta gemensamma tag för
            att faktiskt minska den skulden.
          </note>
          <note>
            Samtidigt vill jag betona att också våra miljö- och klimatproblem
            är akuta. Vi är inne i en miljö- och klimatkris. Då behöver man
            som politiker ha förmåga att prioritera åtgärder för att minska
            också den krisen. Där borde vi också kunna vara överens om att
            man kan göra betydligt fler in ­ satser för vår miljö om man prioriterar
            miljöfrågorna och om man satsar resurser för att också få en bättre
            miljö.
          </note>
          <note>
            Vi kan konstatera att Moderaterna och Miljöpartiet skiljer sig
            enormt mycket åt där. I Moderaternas ekonomiska politik skär man
            ned varje gång man har chansen på miljöpolitik och miljöåtgärder
            – oavsett om det gäller biologisk mångfald, åtgärder för att få
            en renare havsmiljö, sanering eller klimatinvesteringar. När man
            nu säger sig värna havsmiljön tycker jag att man skulle kunna
            följa upp det från moderat sida med att också satsa resurser,
            men så långt har man inte kommit än så länge.
          </note>
          <note>
            Jag välkomnar den här debatten. Jag tycker att det är bra att
            vi lyfter frågan kring hur avgörande det är för vår miljö att
            vi minskar utsläppen av fosfor. Vi kan konstatera att de enskilda
            avloppen är en stor källa till fosfor och därmed också till övergödning,
            algblomningar och förstörda miljöer som vi inte längre tycker
            om att fiska och simma i och njuta av som vi har gjort förut.
          </note>
          <note>
            Jag är övertygad om att svenska folket förväntar sig att vi som
            politiker tar vårt ansvar och gör det som krävs för att en gång
            för alla kunna lämna över en planet och en miljö till våra barn
            där vi har löst de stora miljöproblemen. Det är regeringens ingång
            i de här frågorna.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2020/21:517 om andelen invandrare
            bland de som begår våldtäkt
          </note>
          <note>
            Anf. 33 Justitie- och migrationsminister MORGAN JOHANSSON (S):
          </note>
          <note>
            Fru talman! Tobias Andersson har frågat mig varför invandrare
            är överrepresenterade bland våldtäktsmän och vilka åtgärder regeringen
            avser att vidta för att minska antalet våldtäkter. Vidare har
            Tobias Andersson frågat om regeringen avser att vidta några åtgärder
            för att åtgärda brister i informationsunderlaget i syfte att skapa
            bättre förutsättningar för kartläggning och brottsförebyggande
            arbete.
          </note>
          <note>
            Det viktiga för mig är att se till att bekämpa brotten och att
            ha verkningsfulla straff mot dem som begår dem . Detta gäller
            oavsett om personen är född i Sverige eller i något annat land.
            Regeringen har därför reformerat sexualbrottslagstiftningen ,
            och Sverige har nu den strängaste lagstiftningen vi någonsin har
            haft. Brottsförebyggande rådet , Brå, har gjort en uppföljning
            som visar att den lagändringen har fått effekt . A ntalet fäll
            ­ ande domar öka de med 75 procent redan året efter det att lagändringarna
            trädde i kraft jämfört med året innan.
          </note>
          <note>
            Men det behövs ytterligare åtgärder för att stärka lagstiftningen
            när det gäller sexualbrotten. Regeringen har därför gett en särskild
            utredare i uppdrag att bland annat se över straffskalorna för
            sexualbrotten och lämna förslag på de förändringar som kan behövas
            för att dessa i tillräcklig mån ska spegla brottens allvar.
          </note>
          <note>
            När någon som inte är svensk medborgare gör sig skyldig till
            allvarlig eller upprepad brottslighet i Sverige måste det finnas
            förutsättningar att besluta om utvisning. En särskild utredare
            har därför fått i uppdrag att göra en översyn av regelverket om
            utvisning på grund av brott. Utredaren ska lämna förslag på hur
            man kan åstadkomma en skärpt reglering som innebär att det finns
            förutsättningar att i fler fall än i dag utvisa utlänningar som
            begår brott och effektivisera verkställigheten av sådana utvisningsbeslut.
            Uppdraget ska redovisas senast den 30 juni 2021.
          </note>
          <note>
            Det är viktigt med kunskap , o ch det finns ett stort behov av
            kunskap inom hela det kriminalpolitiska området . Regeringen har
            därför avsatt drygt 120 miljoner kronor under de närmaste fyra
            åren till ett nytt natio ­ nellt forskningsprogram om brottslighet.
          </note>
          <note>
            Brå är ansvarig t för den officiella kriminalstatistiken och
            v erkar även för att ta fram fakta och sprida kunskap om brottslighet,
            brottsbekämpning och brottsförebyggande arbete. T illgången till
            offentlig statistik och möjlighete n för forskare att använda
            de uppgifter som ligger till grund för statistiken är god i Sverige.
            Forskare har möjligheter att samköra uppgifter från olika system
            och därmed från olika statistikansvariga myndigheter, som man
            har gjort i den aktuella studien .
          </note>
          <note>
            Genom Brås trygghetsundersökning och fördjupningsstudier om våldtäkter
            finns kunskap om vilka som utsätts för brott. Vi vet också, från
            Brås studier och från andra studier, att personer som befinner
            sig i socioekonomisk utsatthet löper större risk att begå brott
            och att utsättas för brottslighet. Faktorer som bristande arbetsmarknadsdeltagande,
            lägre inkomst, sämre skolresultat och osäkra boendeförhållanden
            kan påverka individers benägenhet att begå brott. Dessa faktorer
            bidrar till att utrikes födda personer är överrepresenterade i
            brott.
          </note>
          <note>
            Denna skeva fördelning av brottsligheten är inget som regeringen
            blun ­ dar för eller försöker dölja . Tvärtom har regeringen genomfört
            och fort ­ sätter att genomföra ett stort antal åtgärder både
            för att minska segrega ­ tionen och för att bekämpa brottsligheten.
          </note>
          <note>
            Vi ska fortsätta att bekämpa brotten och dess orsaker , och de
            som begår brott ska ställas till svars för sina handlingar.
          </note>
          <note>
            Anf. 34 TOBIAS ANDERSSON (SD):
          </note>
          <note>
            Fru talman! För drygt en månad sedan publicerades en forskningsartikel
            med namnet Swedish rape offenders – a latent class analysis i
            Forensic Sciences Research. Artikeln bygger på det arbete som
            fyra forskare vid Lunds universitet har gjort när de har studerat
            alla domar rörande våldtäkt och försök till våldtäkt mellan 2000
            och 2015 där gärningsmännen var mellan 15 och 65 år gamla. Totalt
            studerade man över 3 000 domar.
          </note>
          <note>
            Studiens syfte var att bidra till ett bättre kunskapsläge om
            våldtäktsmäns bakgrund för att förhoppningsvis kunna underlätta
            det brottsförebyggande arbetet. En av de saker man kom fram till
            i studien var att 60 procent av dem som hade dömts var första
            eller andra generationens invandrare. Notera, fru talman, att
            denna tydliga överrepresentation återfanns utan att data korrigerades
            utifrån den berörda gruppens andel av populationen. Det säger
            sig självt att om man därutöver skulle ta hänsyn till första och
            andra generationens invandrares andel av den svenska populationen
            och korrigera siffrorna utefter det skulle överrepresentationen
            stiga och bli än mer påtaglig.
          </note>
          <note>
            Ansvarig professor för studien, Kristina Sundquist, beskrev detta
            för Samnytt som ett bifynd i studien. Hon uttryckte sig så här:
            ” Invandrare var bara en variabel, och det blev ett ganska anmärkningsvärt
            fynd i och med det var många invandrare och utlandsfödda i den
            här gruppen.”
          </note>
          <note>
            Detta bifynd är kanske ingen överraskning för oss som har vågat
            påtala hur samhällsutvecklingen faktiskt ser ut trots att det
            funnits politiskt korrekta ambitioner att lägga locket på och
            dölja verkligheten. Exempelvis har det som bekant inte genomförts
            några relevanta offentliga studier på temat på länge. Den senaste
            rapporten från Brottsförebyggande rådet på området kom 2005, men
            redan då såg man att överrisken för utrikes födda att misstänkas
            för våldtäkt var fem gånger högre än för infödda svenskar.
          </note>
          <note>
            Samtidigt som ytterligare rapporter från Brå har lyst med sin
            frånvaro har andra försökt bidra till kunskapsläget. Expressen
            publicerade 2018 en granskning av alla som dömts för att ha deltagit
            i gruppvåldtäkter 2016 och 2017. Av de 43 män som hade dömts var
            det endast en som var född i Sverige med båda föräldrarna också
            födda här. De övriga 42 var första eller andra generationens invandrare.
          </note>
          <note>
            Även Uppdrag granskning gjorde 2018 en kartläggning av våldtäktsdomar
            och utgick då från samtliga domar de senaste fem åren. I den kartläggningen
            framgick att 58 procent av dem som dömts för våldtäkt och försök
            till våldtäkt var födda utomlands. När det kom till överfallsvåldtäkter
            ökade utlänningars överrepresentation, och då var hela 80 procent
            födda i ett annat land.
          </note>
          <note>
            Fru talman! Det går inte att förneka eller förringa detta, och
            hittills har Morgan Johansson misslyckats med att förklara det.
          </note>
          <note>
            Varför tror Morgan Johansson att invandrare är kraftigt överrepresenterade
            bland våldtäktsmän?
          </note>
          <note>
            Anf. 35 Justitie- och migrationsminister MORGAN JOHANSSON (S):
          </note>
          <note>
            Fru talman! När det gäller det faktum att Tobias Andersson försöker
            få det till att det här är någonting okänt, någonting som det
            inte forskas på och någonting som man inte har brytt sig om påstår
            jag motsatsen. Det här är något av det mest beforskade i kriminologin.
            Det finns mängder av underlag från hela världen, vill jag påstå,
            om just frågor som etnisk bakgrund, invandring och brott.
          </note>
          <note>
            Ja, invandrare är överrepresenterade i statistiken. Frågan man
            ska ställa sig är vad det säger om invandrare som grupp, det vill
            säga vilka slutsatser man ska dra om gruppen som sådan.
          </note>
          <note>
            Kan man utifrån brottsstatistiken dra slutsatser om hela invandrargruppen,
            vilket Tobias Andersson far efter? Nej, det kan man inte göra,
            påstår jag. Det förstår man om man vet hur liten den grupp är
            som begår dessa brott. Hur många av de utlandsfödda männen i Sverige
            döms för våldtäkt? I just den studien landar det på någon enstaka
            promille av den totala grup ­ pen. Det är orimligt att den enstaka
            promillen ska få representera hela invandrargruppen. Det förstår
            nog de allra flesta, om de tänker efter.
          </note>
          <note>
            Men det är precis det som Tobias Andersson och andra främlingsfientliga
            politiker är ute efter. Det är precis så han vill att vi ska tänka;
            invandrare är kriminella, och de är farliga. Vi ska helst inte
            släppa in dem, och de som är här ska helst kastas ut. Det gäller
            inte bara männen. Också kvinnorna och barnen vill Sverigedemokraterna
            kasta ut. Ni har precis lanserat er idé om massdeportering av
            människor som kanske har varit här i många år.
          </note>
          <note>
            Ni vill dra slutsatsen, utifrån att det gäller för någon enstaka
            promille av de utlandsfödda männen, att hela invandrargruppen
            är kriminell och farlig. Den slutsatsen kan man inte dra. Det
            är inte rimligt. Det förstår man också om man tar steget vidare.
            Vi får se om Tobias Andersson kan följa med i resonemanget nu.
            Det är nämligen inte den enda statistiken där invandrare sticker
            ut. Det finns också annan statistik där invandrare sticker ut.
          </note>
          <note>
            Invandrare är kraftigt överrepresenterade i brottsstatistiken,
            ja. Men de är också kraftigt överrepresenterade i gruppen vårdpersonal.
            Till exempel är 34 procent av alla läkare födda i ett annat land,
            30 procent av alla under ­ sköterskor är födda i ett annat land
            och 39 procent av alla vårdbiträden är födda i ett annat land.
            Också där finns en kraftig överrepresentation. Det kan jämföras
            med andelen utlandsfödda generellt sett i Sverige, som ligger
            på ungefär 20 procent. Det handlar alltså om 34 procent av alla
            läkare, 30 procent av alla undersköterskor och 39 procent av alla
            vårdbiträden.
          </note>
          <note>
            Jag vill nu prova Tobias Anderssons argumentation. När det gäller
            att dra slutsatser om invandrare är han väldigt snabb att baserat
            på någon promille av männen dra slutsatsen att de är särskilt
            brottsbenägna eller särskilt farliga. Men vilka slutsatser drar
            han då av det faktum att invandrare också är kraftigt överrepresenterade
            i till exempel vården? Är invandrare generellt sett särskilt omhändertagande?
            Är de särskilt omvårdande? Är de särskilt empatiska? Drar han
            de slutsatserna? Det ska bli intressant att höra vad han har att
            säga.
          </note>
          <note>
            För egen del spekulerar jag inte i vare sig det ena eller det
            andra. Jag har hand om brottsbekämpningsfrågorna. Min uppgift
            är att se till att den som begår brott ska lagföras för de brotten
            och att den som utsätts för brott ska få upprättelse. Det är precis
            därför vi har drivit fram de här stora straffrättsliga reformerna.
            Men för mig spelar det ingen roll om du är svart eller vit. Rättvisan
            ska gälla för alla.
          </note>
          <note>
            Anf. 36 TOBIAS ANDERSSON (SD):
          </note>
          <note>
            Fru talman! Jag har på intet sätt i mitt tidigare inlägg gjort
            anspråk på att skuldbelägga hela gruppen invandrare. Jag tycker
            att det är problematiskt att det ofta slutar med att vi pratar
            om invandrare som ett stort kollektiv.
          </note>
          <note>
            Jag tror att Morgan Johansson är medveten om att Sverigedemokraterna
            står bakom en behovsanpassad arbetskraftsinvandring till Sverige.
            Men det blir märkligt när Morgan Johansson i en debatt som rör
            hans sakfrågor väljer att flytta över diskussionen till att handla
            om etniciteten på dem som jobbar inom vården. Det är inte det
            som vi är här för att diskutera i dag. Vi är här för att diskutera
            hur vi kan säkerställa ett bättre brottsförebyggande arbete när
            det kommer till vålds- och sexualbrott.
          </note>
          <note>
            Fru talman! Morgan Johansson faller ofta tillbaka på att det
            viktiga för honom inte är vem som begår brotten. Han anklagar
            också ofta mig och mina partikollegor för att bara bry oss om
            brott som invandrare begår. Förutom att han då sänker debatten
            till dagisnivå förringar han även problemet.
          </note>
          <note>
            Jag bryr mig egentligen inte heller om vem som begår brott. Hela
            min ingång i kriminalpolitiken är att stå på offrens sida, stå
            upp för dem, straffa förövarna och agera för att förhindra att
            brott begås i framtiden. Men för att förhindra att brott begås
            i framtiden krävs det att vi har kännedom om vilka som begår brott
            i dag. Därför är jag glad över forskningsartikeln från forskarna
            i Lund som jag berörde i mitt förra inlägg. Ardavan Khoshnood
            , docent i akutsjukvård och artikelns huvudförfattare, sa i en
            intervju med respektabla Riks att forskningsgruppen avser att
            fortsätta med studier på området. Han menar att denna rapport
            ökar kunskapsläget om vilka våldtäktsmännen är men att vidare
            studier behövs.
          </note>
          <note>
            Fru talman! Vi måste ta våldtäktspandemin på allvar. I dag återfinns
            Sverige på plats sex i World Population Reviews data över länder
            med flest våldtäkter. De enda länderna i vilka det sker fler våldtäkter
            än i Sverige är enligt den statistiken u-länder som jag knappt
            kan uttala namnen på, likt Swaziland, Lesotho och Botswana . Det
            är inget trevligt sällskap. Därför blir jag frustrerad när Morgan
            Johansson förringar det underlag som jag nu har presenterat och
            i vilket det tydligt framgår att första och andra generationens
            invandrare är kraftigt överrepresenterade bland våldtäktsmän.
          </note>
          <note>
            Fru talman! Trots att det är tydligt klarlagt vägrar Morgan Johansson
            att konstatera att invandringen har utgjort en kulturell belastning
            på Sverige. I stället kommer han med förklaringar om invandrares
            bristande arbetsmarknadsdeltagande, lägre inkomst, dåliga betyg
            och osäkra boendeförhållanden.
          </note>
          <note>
            Tror Morgan Johansson på fullaste allvar att en i övrigt laglydig
            individ med sunda värderingar väljer att begå en våldtäkt för
            att lönen inte är tillfredsställande, för att man nyss har blivit
            varslad eller för att man är missnöjd med sin hyresrätt? Om den
            tesen vore sann, varför är då inte fattiga svenska pensionärer
            överrepresenterade bland våldtäktsmännen? Varför deltar då inte
            fler trångbodda svenskar i gruppvåldtäkterna?
          </note>
          <note>
            Fru talman! Jag utesluter inte socioekonomiska faktorers påverkan,
            men Morgan Johansson måste komma upp med huvudet ur sanden, acceptera
            verkligheten och inse att det också finns en kulturell förklaring
            till delar av invandrares överrepresentation i våldtäktsstatistiken.
          </note>
          <note>
            Anf. 37 Justitie- och migrationsminister MORGAN JOHANSSON (S):
          </note>
          <note>
            Fru talman! Tydligare kan det väl inte bli? Tobias Andersson
            börjar med att säga att han inte vill skuldbelägga hela gruppen.
            I nästa andetag säger han att invandrare utgör en kulturell belastning
            på Sverige. Vad är det om inte att skuldbelägga hela gruppen?
            Det är precis det han ägnar sig åt. Det är därför han för debatten
            på ett sådant sätt.
          </note>
          <note>
            För egen del ger jag mig inte in i den typen av spekulationer.
            Jag föredrar att hålla mig till det som egentligen var Martin
            Luther Kings princip: Människor ska bedömas not by the colour
            of their skin but by the content of their character. Individer
            ska alltså inte bedömas utifrån sin hudfärg utan utifrån den karaktär
            som varje individ har.
          </note>
          <note>
            Tobias Andersson driver dessa spekulationer av ett enda skäl;
            det är att peka ut enskilda grupper och hetsa grupper mot varandra.
            Det är ett klassiskt sverigedemokratiskt sätt att argumentera
            på. Jag har aldrig sett någon SD:are reagera särskilt starkt på
            något brott som har begåtts av någon som inte är invandrare, utan
            SD:are reagerar på brott som invandrare begår men försöker skyla
            över brott som svenskar begår. Det är en del i deras retorik.
          </note>
          <note>
            Min ingång i detta är som sagt : B egår du brott ska du lagföras
            för det. Utsätts du för brott ska du få upprättelse för det. Det
            är därför som jag som justitieminister har drivit fram reformer
            på just det här området, som sagt inte minst på sexualbrottslagstiftningens
            område, som är mer genomgrip ­ ande än någonsin. Vi har sedan
            2018 en samtyckeslag på plats. Vi har sedan 2018 oaktsamhetsbrott
            på plats. Vi har skärpt straffen för grov våldtäkt. Vi har bättre
            stöd för brottsoffren. Polisen har 380 nya utredare som är speciellt
            inriktade på just brott med särskilt utsatta brottsoffer. Där
            ingår bland annat mäns våld mot kvinnor.
          </note>
          <note>
            Vi kommer under kommande år att fortsätta prioritera mäns våld
            mot kvinnor och sexualbrott. Men jag kommer aldrig att låta de
            här frågorna bli något slags tummelplats för giftig främlingsfientlighet
            och hets mot invandrare. Det är alldeles för viktiga frågor för
            det.
          </note>
          <note>
            Men Tobias Andersson har en annan ingång. Han vill använda den
            här statistiken för att försöka komma åt invandrare som grupp.
            Man kan man använda statistik på olika sätt. Ja, det stämmer att
            invandrare är överrepresenterade när det gäller brott. Det är
            Sverigedemokraterna också, inte minst i den här kammaren. Det
            finns ingen riksdagsgrupp som har så många dömda ledamöter som
            Sverigedemokraterna har.
          </note>
          <note>
            År 2018 gick Svenska Dagbladet igenom alla era kandidater i lokala
            och regionala val. Det visade sig att 7 procent av alla era kandidater
            hade åtalats för brott, vilket var skyhögt över alla andra partier.
            Likaväl som Sverigedemokraterna kan peka ut invandrare som en
            särskilt kriminell grupp kan jag fråga hur det kommer sig att
            också Sverigedemokraternas politiska kandidater är överrepresenterade
            i fråga om brott.
          </note>
          <note>
            Då är det kanske inte så roligt längre. Det är kanske lite kul
            att använda statistiken för att hetsa mot invandrare när man är
            sverigedemokrat, men när statistiken används mot en själv är det
            kanske inte så roligt längre.
          </note>
          <note>
            Jag har ingen anledning att spekulera i vare sig orsaker eller
            verkan. För mig är det viktigaste att se till att fortsätta att
            bygga ut rättsväsendets möjligheter att komma åt dem som begår
            brotten, förstärka de straffrättsliga möjligheterna för detta
            och se till att de som ska lagföras också lagförs.
          </note>
          <note>
            Anf. 38 TOBIAS ANDERSSON (SD):
          </note>
          <note>
            Fru talman! Om det var så att det viktigaste för Morgan Johansson
            var att lagföra dem som begår brott och förhindra att fler begår
            brott i framtiden kan vi konstatera efter Morgan Johanssons tid
            vid den ministerpost han innehar att han har misslyckats kapitalt.
            Vi ser, som jag tidigare har redogjort för, att Sverige återfinns
            på plats sex i statistiken bland de länder som har flest antal
            våldtäkter. Det är ett kapitalt misslyckande. Jag har full förståelse
            för att Morgan Johansson inte vill stå här i riksdagen och ta
            ansvar för sin regerings och den förra regeringens bristande kriminalpolitik
            och de katastrofala effekter den har fått för det svenska samhället,
            inte minst för svenska flickor och kvinnor.
          </note>
          <note>
            Om man tvingas ta ansvar, om man granskar den politiken, blir
            det alldeles uppenbart att på alla mätbara parametrar har det
            mer eller mindre gått åt fel håll. Vad gäller ungdomsrån, våldtäkter,
            gängkriminalitet och så vidare har man överlag misslyckats. Då
            förstår jag att Morgan Johansson vill flytta fokus med hjälp av
            retoriska frågor till mig. Men vi har samlats här för att debattera
            våldtäkter i Sverige och hur vi kan vidta åtgärder för att begränsa
            desamma. Där har Morgan Johansson hitintills fortsatt att lysa
            med sin frånvaro i svaren.
          </note>
          <note>
            Det är uppenbart så att man kan säga att invandringen till Sverige,
            inte all invandring, men delar av massinvandringen till Sverige,
            har utgjort en kulturell belastning. Hur kan man annars förklara
            att 80 procent av över ­ fallsvåldtäkterna under fem års tid har
            genomförts av personer som inte är födda i vårt land? Hur kan
            man annars konstatera att 42 av 43 granskade gruppvåldtäktsmän
            från 2016 och 2017 var första eller andra generationens invandrare?
            Det är en kulturell belastning. Våga erkänna det!
          </note>
          <note>
            Anf. 39 Justitie- och migrationsminister MORGAN JOHANSSON (S):
          </note>
          <note>
            Fru talman! Tobias Andersson gräver för varje inlägg ned sig
            ännu längre ned i sin retorik.
          </note>
          <note>
            Hur många av de utlandsfödda männen har dömts för dessa brott?
            Vi talar alltså om enstaka promille. Baserat på detta stämplar
            Tobias Andersson alla invandrare som en kulturell belastning.
            Det är totalt orimligt. Det spelar ingen roll hur länge du står
            och virrar med huvudet, men det är exakt vad Tobias Andersson
            har sagt i debatten. Han har stämplat dem som en kulturell belastning.
          </note>
          <note>
            Är det en kulturell belastning att 34 procent av alla våra läkare
            är födda utomlands, eller att över 30 procent av våra undersköterskor
            och vårdbiträ ­ den har utländsk bakgrund? Är de också en kulturell
            belastning? Det är ett orimligt sätt att föra diskussionen på.
          </note>
          <note>
            Tobias Andersson återkommer till sin hemmasnickrade våldtäktsstati
            ­ stik där han jämför olika länder. Den statistiken har man gått
            igenom på längden och på tvären i många avseenden. Då framgår
            det att vid dessa jämförelser med olika länder tas inte hänsyn
            till att de har olika lagstiftningar. Det finns ett stort antal
            länder där våldtäkt inom äktenskapet inte är kriminaliserat. Det
            gjorde vi i Sverige 1965. Det finns ett ännu större antal länder
            som inte har den lagstiftning vi har nu i form av en samtyckeslagstiftning
            och oaktsamhetsbrott. Sverige har alltså en mycket bredare våldtäktslagstiftning
            än vad de allra flesta länder har. Det innebär att fler handlingar
            kommer att komma in i statistiken som våldtäkt. Det tycker jag
            är bra eftersom jag är för den typen av bred definition av dessa
            sexuella övergrepp.
          </note>
          <note>
            Jag har varit med om att driva fram lagen. Sedan påstår Tobias
            Andersson att den inte har fått någon effekt. Men sedan vi fick
            samtyckeslagstiftningen på plats har antalet fällande domar i
            våldtäktsmål ökat med 75 procent och antalet åtal har ökat med
            80 procent. Det är faktiskt ett resultat som till och med överträffar
            vad jag trodde att det skulle bli.
          </note>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2020/21:526 om mängdrabatt vid flerfaldig
            brottslighet
          </note>
          <note>
            Anf. 40 Justitie- och migrationsminister MORGAN JOHANSSON (S):
          </note>
          <note>
            Fru talman! Adam Marttinen har frågat mig om jag och regeringen
            tänker tillgodose riksdagens vilja att mängdrabatten vid flerfaldig
            brottslighet revideras så att fler brott genererar ett större
            påslag i straffmätningen.
          </note>
          <note>
            Kampen mot brottsligheten är ett långsiktigt arbete som är högt
            prioriterat av regeringen. En central fråga för att minska brottsligheten
            och öka tryggheten är att förbättra förutsättningarna för polisen
            att utföra sitt uppdrag. Här utgör utbyggnaden av Polismyndigheten
            en viktig del. Vid årsskiftet var vi mer än halvvägs mot regeringens
            mål om 10 000 fler polis ­ anställda, och ytterligare nära 3 000
            polisstudenter är på väg ut i verksamheten de närmaste åren. Det
            är en glädjande utveckling som på sikt kommer att göra stor skillnad
            för ett starkare samhälle och ett tryggare Sverige.
          </note>
          <note>
            Den som begår flera brott ska få ett straff som står i proportion
            till brottslighetens allvar. Påföljdssystemet måste på ett trovärdigt
            sätt kunna hantera fall där någon vid samma tillfälle döms för
            flera brott. Riksdagen har tillkännagett för regeringen att den
            bör föreslå ändringar i strafflagstiftningen i syfte att åstadkomma
            en skärpt straffmätning vid flerfaldig brottslighet.
          </note>
          <note>
            Ett effektivt sätt att minska risken för flerfaldig brottslighet
            är att in ­ gripa snabbare. Regeringen har beslutat om försöksverksamhet
            med ett snabbförfarande i brottmål. Försöksverksamheten har lett
            till ökad lagfö ­ ring, kortare handläggningstider och ökad kvalitet
            i utredningarna. Rege ­ r ­ ingen har därför beslutat att försöksverksamheten
            ska fortsätta till 2022 och att den från den 1 januari i år byggs
            ut till delar av samtliga polisregio ­ ner i landet. Regeringen
            har också gett en särskild utredare i uppdrag att utreda ett permanent
            snabbförfarande i brottmål och andra åtgärder för en snabbare
            lagföring av brott.
          </note>
          <note>
            Vidare har r egeringen under förra mandatperioden s kärpt återfalls
            ­ regleringen på så sätt att fler gärningar ska be handl as som
            återfall i brott . Snabb lagföring och en skärpt återfallsreglering
            är åtgärder som tillsam ­ mans motverkar och markerar samhällets
            avståndstagande från upprepad brottslighet.
          </note>
          <note>
            Regeringen har också reformerat sexualbrottslagstiftningen, och
            Sverige har nu den strängaste lagstiftningen vi någonsin haft.
            Genom reformen höjdes bl and annat minimistraffet för grov våldtäkt
            och grov våldtäkt mot barn från fängelse i fyra år till fängelse
            i fem år. Men det behövs ytterligare åtgärder för att stärka lagstiftningen
            när det gäller sexualbrotten .
          </note>
          <note>
            Regeringen har därför beslutat att en utredning ska se över bland
            annat straffskalorna för sexualbrotten och lämna förslag på de
            förändringar som kan behövas för att dessa i tillräcklig mån ska
            spegla brottens allvar. När straffen skärps för de enskilda brotten
            leder det också till att den samlade brottsligheten bestraffas
            strängare.
          </note>
          <note>
            Regeringen arbetar dessutom vidare med genomförandet av 34-punktsprogrammet,
            vilket är det största paketet mot gängkriminaliteten någonsin
            i Sverige. Paketet omfattar ett flertal nya verktyg för de brottsbekämpande
            myndigheterna, hårdare straff , åtgärder för att bryta tystnadskulturen
            samt ett bättre brottsförebyggande arbete . Budskapet är glasklart
            – brott ska aldrig löna sig.
          </note>
          <note>
            Det är viktigt att bekämpa såväl brotten som deras orsaker. Regeringen
            är beredd att vidta ytterligare åtgärder för att minska brottsligheten
            och öka människors trygghet.
          </note>
          <note>
            Anf. 41 ADAM MARTTINEN (SD):
          </note>
          <note>
            Fru talman! Jag tackar ministern för svaret, som man kan sammanfatta
            som en redogörelse för vad regeringen har gjort snarare än ett
            svar på den fråga som faktiskt framgick av min interpellation.
          </note>
          <note>
            Den fråga som jag vill att debatten ska kretsa runt handlar om
            mängd ­ rabatten för flerfaldig brottslighet. Sverigedemokraternas
            uppfattning skil ­ jer sig från regeringens, och vi har tillsammans
            med andra partier i justitie ­ utskottet riktat ett tillkännagivande
            till regeringen om att skärpa synen på flerfaldig brottslighet.
          </note>
          <note>
            Tillkännagivandet innebär att det ska ske en betydlig skärpning
            genom att dagens form av mängdrabatt ersätts av ett nytt system
            där de tre grövsta brotten ska tillmätas hela straffvärdet innan
            den så kallade asperationsprincipen tillämpas. Det är en hållning
            som vi har kunnat acceptera utifrån att det ser ut som det gör
            i dag. Det skulle innebära en rejäl framryckning för straffmätningen
            för dem som begår väldigt många allvarliga brott.
          </note>
          <note>
            För Sverigedemokraternas del skulle man kunna slopa mängdrabatten
            för i princip alla brott som begås mot andra människor. Vi tycker
            att straffmätningen har ett värde utifrån ett brottsofferperspektiv.
            När man begår väldigt många brott, kanske mot flera olika personer,
            som står under sam ­ ma åtal blir man i princip bara dömd för
            ett brott mot en person. Därmed lämnas de andra brottsoffren och
            deras kränkthet åt sitt öde.
          </note>
          <note>
            Nyligen dömdes en man för 49 våldtäkter mot barn och 153 fall
            av grovt sexuellt övergrepp. Eftersom det stod under samma åtal
            blev den samlade straffmätningen, inklusive alla de rabatter som
            fortfarande finns efter sex år med den socialdemokratiska regeringen
            vid makten, cirka fyra år på anstalt. Utslaget på respektive brott
            skulle det kunna mätas till en veckas fängelse per våldtäkt mot
            barn.
          </note>
          <note>
            Det är något som Sverigedemokraterna tycker är väldigt anmärkningsvärt,
            att vi fortfarande har en lagstiftning som inte beaktar det samlade
            klandervärda i den mängd brott som begås när straff ska utmätas
            i domstol.
          </note>
          <note>
            Om Sverigedemokraterna hade fått bestämma hade den här personen
            förmodligen aldrig kommit ut ur fängelset. Det tycker vi är en
            rimlig utgångspunkt för en person som är så uppenbart missanpassad
            till samhället, så hänsynslös mot andra människor och – ursäkta
            att jag talar klarspråk – så störd i huvudet att han kan begå
            49 våldtäkter mot barn, av vilka det yngsta barnet var nedåt ett
            år.
          </note>
          <note>
            Det är häpnadsväckande att vi har en regering som efter sex år
            vid makten anser att det är tillfredsställande att vi har det
            så här. Den största delen av straffrabatten i det här enskilda
            fallet är mängdrabatten, sett till antalet brott som har begåtts.
          </note>
          <note>
            Nu har hela riksdagen – eller inte hela riksdagen men en majoritet
            i riksdagen – riktat ett tillkännagivande till regeringen om att
            något borde göras åt det här. Vi tycker att det är fel att man
            får så låga straff. Trots att man kan ha begått så väldigt många
            allvarliga brott som kan ha drabbat så väldigt många brottsoffer
            utmäts inte straff fullt ut för de brott som begåtts.
          </note>
          <note>
            Tänker regeringen lyda det tillkännagivande som riksdagen har
            riktat till den om att skärpa straffen för upprepade brott?
          </note>
          <note>
            Anf. 42 Justitie- och migrationsminister MORGAN JOHANSSON (S):
          </note>
          <note>
            Fru talman! Till att börja med tänker jag inte torka på mig någon
            kritik för att inte ha skärpt straffen. Det är nämligen precis
            tvärtom. Jag tror inte att det finns någon justitieminister –
            i historien, nästan – som har skärpt straff i lika stor omfattning
            som jag har gjort.
          </note>
          <note>
            Vi har skärpt straffen för så gott som alla de grova våldsbrotten.
            Vi har skärpt straffen för de allvarligaste narkotikabrotten.
            Vi har skärpt straffet för det grova vapenbrottet. Vi har skärpt
            straffen för sexualbrotten. Det senaste vi gjorde var att skärpa
            straffen för bland annat grov våldtäkt. Vi ser över straffmätningen
            för sexualbrotten även nu, inte minst straffskalorna, för att
            kunna göra ytterligare straffskärpningar.
          </note>
          <note>
            Detta har också fått genomslag. År 2019 dömde svenska domstolar
            ut sammanlagt över 10 000 fängelseår. Det är en ökning med 30
            procent på bara två år. Antalet utdömda fängelseår har alltså
            ökat kraftigt under vår period. Det beror på att man dömer fler
            gärningsmän nu än man gjorde tidigare och att man dömer dem till
            längre fängelsestraff.
          </note>
          <note>
            Nej, jag tänker inte torka på mig någon kritik för att inte ha
            höjt straffen, för det har vi gjort – inte minst på det här området.
          </note>
          <note>
            Det ser man också i kriminalvården. Vi har 1 000 fler frihetsberövade
            i dag än vi hade för ett par år sedan. Vi har 100 procents beläggning
            på anstalter och 100 procents beläggning i våra häkten, och Kriminalvården
            planerar att bygga ut med ytterligare ungefär 3 400 platser på
            tio år, alltså en ökning med 45 procent.
          </note>
          <note>
            Ja, straffen har skärpts på så gott som alla områden vi pratar
            om här. Ja, det har fått genomslag i domstolarna. Ja, det har
            betytt att fler som begår brott nu sitter bakom lås och bom.
          </note>
          <note>
            Då frågar Adam Marttinen hur man ska göra när det gäller mängdbrott,
            alltså många brott. Den diskussionen kan man såklart alltid föra.
            Utgångspunkten är att man ska ta hänsyn till den samlade brottsligheten.
            Det tycker jag är en rimlig utgångspunkt, för annars får man helt
            orimliga effekter.
          </note>
          <note>
            Om vi skulle gå på Sverigedemokraternas linje fullt ut skulle
            det innebära att ett antal mindre brott plötsligt skulle ge mycket
            högre straff än straffet för ett grovt brott om man bara skulle
            plussa ihop allting.
          </note>
          <note>
            Maxstraffet för stöld är två års fängelse. Maxstraffet för grov
            våldtäkt är tio års fängelse. Det skulle alltså räcka med fem
            stölder för att plötsligt kunna komma upp i samma maxstraff som
            för en grov våldtäkt. Jag tror att de flesta tycker att det är
            ganska orimligt.
          </note>
          <note>
            Det är likadant med inbrott kontra grov våldtäkt. Minimistraffet
            för inbrott ligger på ett års fängelse, och minimistraffet för
            grov våldtäkt är fem års fängelse. Skulle alltså fem inbrott vara
            lika mycket värt som en grov våldtäkt? Det tycker jag också är
            helt orimligt.
          </note>
          <note>
            Det blir effekten om man skulle gå Sverigedemokraternas linje
            hela vägen ut och bara plussa på straffen. Därför måste man hela
            tiden ta hänsyn till den samlade brottsligheten och göra en bedömning
            utifrån det.
          </note>
          <note>
            Jag kan konstatera att vi har fått ett tillkännagivande. Ja,
            det har vi fått. Problemet med det tillkännagivandet är det inte
            finns någon finansiering. De partier som har gått samman om tillkännagivandet
            har inte skickat med pengar till det. Ni kunde komma överens om
            att vara för tillkännagivandet, men ni har inte kunnat komma överens
            om finansieringen av det.
          </note>
          <note>
            Det går igen på punkt efter punkt. Senast Adam Marttinens parti
            hade något inflytande över beslutsordningen i den här kammaren,
            när ni drev igenom en budget ihop med Moderaterna och Kristdemokraterna,
            då underfinansierade ni kriminalvården med 300 miljoner kronor.
          </note>
          <note>
            Likadant gör ni nu. Ni står här och pratar om högre straff, men
            när det verkligen gäller är ni inte beredda att också skjuta till
            pengar till kriminal ­ vården. Ni har ingen gemensam finansiering
            för det förslag som ni har lagt fram.
          </note>
          <note>
            Anf. 43 ADAM MARTTINEN (SD):
          </note>
          <note>
            Fru talman! Jag förutsätter att ministern är läskunnig och kan
            läsa de budgetförslag som respektive parti lägger fram för varje
            år. Där kan han notera att vi sverigedemokrater har haft betydligt
            högre ambitioner än regeringen för varje år som vi lagt fram en
            budget för i den här kammaren.
          </note>
          <note>
            Slutligen i den delen av diskussionen kan man bara konstatera
            att det är regeringens uppgift att ta hand om Finansdepartementet.
            Riksdagen kan staka ut en riktning, där tillkännagivanden ska
            vara en utgångspunkt, för hur regeringen ska arbeta med kommande
            lagförslag. Det är väl den ordningen vi måste ha här. Det ska
            väl inte vara så att riksdagen har hela ansvaret för finansieringen
            av statens finanser.
          </note>
          <note>
            (Justitie- och migrationsminister MORGAN JOHANSSON (S): Jo!)
          </note>
          <note>
            Men för att återgå till det specifika ärendet: Det gäller mängdrabatten,
            och där får vi ett klart svar från regeringen att om man har begått
            en våldtäkt mot barn ska det vara precis lika illa som om man
            har begått 49 våldtäkter mot barn. Hur många brott man begår ska
            alltså inte spela någon roll för straffmätningen.
          </note>
          <note>
            Vi har föreslagit från oppositionens sida att de tre grövsta
            brotten ska tillmätas sitt fulla straffvärde fullt ut innan den
            så kallade asperationsprincipen träder in. Jag har inget problem
            med att det skulle leda till att vissa personer får längre fängelsestraff
            än en person som bara begått brott mot en person.
          </note>
          <note>
            Jag har inget problem med den principen, men den principen har
            reger ­ ingen problem med. Det är just det problemet som har lett
            till det fall jag läste upp här i dag, där en man får fyra års
            fängelse för 49 fall av våldtäkt mot barn och 153 fall av grov
            t sexuellt övergrepp. Det leder till fyra års fängelse, en veckas
            fängelse per grovt brott mot barn.
          </note>
          <note>
            Jag har respekt för att man har en sådan principfast hållning
            från reger ­ ingens sida att man tycker att det här är rimligt.
            Uppenbarligen tycker regeringen att det är rimligt eftersom man
            efter sex år vid makten lämnar domstolarna åt ödet att döma ut
            sådana straff att en person kan begå 49 fall av våldtäkt mot barn
            och sitta fyra år i fängelse. Här ligger den stora skill ­ naden,
            såklart.
          </note>
          <note>
            I Ekots dokumentärserie Manipulatören , som går på Sveriges Radio
            just nu, kan vi höra om en person som 2009 blev dömd för våldtäkt
            mot barn. Han har kommit ut, och under permissionen har han tagit
            kontakt med nya barn och begått nya sexuella övergrepp mot barn.
            Under tio års tid har han återkommit till forna brottsoffer och
            skapat nya brottsoffer. I det senaste fallet har han kartlagt
            över 3 000 flickor efter att ha avtjänat ett straff.
          </note>
          <note>
            Det här är den lagstiftning som finns efter sex år med en socialdemokratisk
            regering. Det är liksom ingen olycka i arbetet. Det är väl övervägda
            principer från en rödgrön regering. Det här tycker regeringen
            är rimligt.
          </note>
          <note>
            Låt mig bara säga att det finns ett alternativ i alla dessa fall,
            där man tar större hänsyn till brottsofferperspektivet. Vi är
            för förvaringsdomar, som finns i exempelvis Norge. Pedofiler med
            hög återfallsrisk ska inte släppas ut över huvud taget. Finns
            det en hög återfallsrisk för personer som riskerar att begå brott
            mot barn ska de sitta kvar på anstalt; det är Sverigedemokraternas
            uppfattning.
          </note>
          <note>
            Regeringens uppfattning kan vi ta del av i Ekots dokumentärserie
            Manipulatören . Där framgår resultatet av en rödgrön regerings
            värderingar när det gäller brottsoffer och brottslingar. Under
            tio års tid kan nya övergrepp begås mot nya barn för att man tycker
            att detta är en principiellt riktig uppfattning. Ska en våldtäktspedofil
            över huvud taget komma ut i samhället kan kemisk kastrering vara
            ett alternativ. Inte heller detta har regeringen övervägt.
          </note>
          <note>
            Återigen – livsfarliga människor släpps ut, och livsfarliga människor
            belönas. Ju fler brott de begår, desto lägre straff får de för
            varje enskilt brott. Det är en principfast hållning från regeringens
            sida. Jag tycker att det är bra att vi har den här debatten, så
            att skillnaden mellan regeringen och Sverigedemokraterna klargörs.
          </note>
          <note>
            Anf. 44 Justitie- och migrationsminister MORGAN JOHANSSON (S):
          </note>
          <note>
            Fru talman! Till att börja med är det helt fel som Adam Marttinen
            påstår, att det inte spelar någon roll för straffmätningen hur
            många brott man begår. Så är det inte. Ju fler brott du begår,
            desto högre straff får du, såklart. Detta är inbyggt i det nuvarande
            systemet.
          </note>
          <note>
            I det aktuella fallet var det väl inte fyra års fängelse? Det
            var sju år och sex månader – bara så att vi är korrekta. Domen
            var sju år och sex månader, inte något annat.
          </note>
          <note>
            Det vi har gjort under de här åren är att vi, som sagt, har drivit
            fram den strängaste sexualbrottslagstiftningen någonsin. Vi har
            infört sam ­ tyckeslag och oaktsamhetsbrott, och vi har höjt minimistraffet
            för både grov våldtäkt och grov våldtäkt mot barn från fyra till
            fem års fängelse. Begår du flera sådana brott plussas det på så
            att straffmätningen ökar totalt – ett stort antal år kan läggas
            på. Så fungerar det. Jag bara pekar på att om man, som Sverigedemokraterna
            har sagt, ska plussa på varje enskilt brott riskerar det att få
            orimliga effekter. Fem inbrott skulle plötsligt ge ett högre eller
            lika högt straff som en grov våldtäkt. Det fungerar inte på ett
            bra sätt, tycker jag; det är orimligt.
          </note>
          <note>
            Adam Marttinen säger att han inte över huvud taget tar ansvar
            för någon finansiering. Han stod till och med här och sa att riksdagen
            inte har hela ansvaret för finansiering av statsfinanserna. Jo,
            det är faktiskt det riksdagen har. Det är därför ni fattar beslut
            om budgetar. Det är riksdagen som har det fulla ansvaret för de
            beslut som fattas, även finansieringsmässigt.
          </note>
          <note>
            Jag kan konstatera att det bakom tillkännagivandet inte finns
            någon gemensam finansiering från partierna i fråga. Sverigedemokraterna
            har satt av pengar i sin budget, men det finns ingen gemensam
            finansiering för detta tillkännagivande.
          </note>
          <note>
            När man följer hur Sverigedemokraterna har uppträtt både i debatterna
            och i beslutet visar det sig att er politik inte hänger ihop över
            huvud taget. Ni har under dessa sex år haft ett tillfälle att
            påverka budgeten. Det gjorde ni hösten 2018, precis efter valet,
            när vi var en övergångsregering och inte kunde göra satsningar.
            Då tog ni chansen, ihop med Moderaterna och Kristdemokraterna,
            och trumfade igenom en budget här.
          </note>
          <note>
            Vilka var då de stora delarna i den? Det var skattesänkningar
            på 20 miljarder. Det var nedskärningar på brottsförebyggande arbete.
            Och så var det en underfinansiering av Kriminalvården med över
            300 miljoner kronor. Det första jag fick göra när jag återkom
            som justitieminister igen i januari 2019 var att hälla i ytterligare
            en halv miljard till Kriminalvården för att den skulle kunna lösa
            sin uppgift.
          </note>
          <note>
            Det duger inte, fru talman, att stå här och prata om att vi måste
            höja straffen – särskilt inte om vi skulle ta steget fullt ut
            med era förslag som de ser ut nu – och sedan i nästa andetag inte
            vara beredd att anslå medel utan tvärtom underfinansiera Kriminalvården.
            Det finns fler exempel på just detta.
          </note>
          <note>
            Vi håller nu som sagt på att bygga ut Kriminalvården kraftigt:
            3 400 platser ligger i planen för de kommande tio åren. Då måste
            man kunna bygga fängelser. Vi hade långt framskridna planer på
            att bygga ett nytt fängelse i Svedala i Skåne. Vad gjorde Sverigedemokraterna
            då? Jo, då började man bilda opinion mot att denna anstalt skulle
            byggas, och till slut lyckades man få ett nej från kommunen. Vi
            tappade kanske två år i planeringen. Nu får vi bygga anstalten
            i Trelleborg i stället.
          </note>
          <note>
            Återigen – det duger inte att stå här och prata sig varm för
            mer och högre straff om man samtidigt inte klarar av att finansiera
            de saker man vill göra och om man lokalt dessutom motverkar precis
            de investeringar vi måste göra för att klara av det.
          </note>
          <note>
            Svenska domstolar dömde som sagt 2019 ut över 10 000 fängelseår.
            Det var en ökning med 30 procent på bara två år. Detta är en effekt
            av de straffskärpningar vi har gjort, och vi kommer att fortsätta
            att gå den vägen.
          </note>
          <note>
            Anf. 45 FÖRSTE VICE TALMANNEN:
          </note>
          <note>
            Jag vill påminna ministern om att vi talar genom talmannen och
            inte använder ”ni” eller ”du”.
          </note>
          <note>
            Anf. 46 ADAM MARTTINEN (SD):
          </note>
          <note>
            Fru talman! Det är alltså en riksdagsmajoritet som bär ansvaret
            för den budget som processas genom riksdagen, inte ett enskilt
            oppositionsparti. Därför är det märkligt att det kommer ett sådant
            krav på Sverigedemokraterna som enskilt oppositionsparti – att
            vi skulle komma med fullständig finansiering för ett tillkännagivande
            i Sveriges riksdag. Det är ett nytt besked från regeringens sida
            att varje tillkännagivande måste komma med full finansiering för
            att behöva beaktas från regeringens sida. Jag tror inte att det
            är så det är tänkt. Ministern får gärna klargöra om detta är en
            ny principiell inställning till tillkännagivanden från regeringens
            sida på den här punkten.
          </note>
          <note>
            Bortsett från detta finns det en tydlig skillnad mellan regeringen
            och Sverigedemokraterna, som jag har tydliggjort i mina inlägg
            denna förmiddag. Vi tycker att det är orimligt och att det kanske
            rör sig om en särskild skicklighet från regeringens sida när man
            säger att man har gjort så extremt mycket för att nå en skärpning.
            Ändå har vi domstolar som mycket riktigt dömer ut sju och ett
            halvt års fängelse, vilket i praktiken innebär fyra år på anstalt
            med tanke på frigivningen efter två tredjedelar av tiden. Det
            var det jag refererade till: att man sitter fyra år på anstalt.
            Detta blir straffet för 49 våldtäkter mot barn och 153 fall av
            grovt sexuellt övergrepp. Det är resultatet efter regeringens
            alla ansträngningar under sex år.
          </note>
          <note>
            Detta kan man givetvis vara stolt över. Jag har inget emot att
            regeringen är väldigt stolt över allt man gjort. Men jag kan också,
            å min sida, vara väldigt missnöjd med att det är så här resultatet
            ser ut. Det är ingen hemlighet för justitieministern att Sverigedemokraterna
            har haft högre ambitioner för både finansiering och politisk framtoning
            när det gäller straffskärpningar under de sex år som regeringen
            har suttit vid makten. Detta borde vara bekant för ministern,
            kan man tycka.
          </note>
          <note>
            Då landar man i slutsatsen att Sverigedemokraternas politik hade
            gett ett annat resultat. Vi hade burat in pedofilerna; regeringen
            släpper ut dem.
          </note>
          <note>
            Anf. 47 Justitie- och migrationsminister MORGAN JOHANSSON (S):
          </note>
          <note>
            Fru talman! Nej, det är snarare tvärtom. Den här regeringen har
            skärpt straffen just när det gäller våldsbrotten. Det gäller inte
            bara sexualbrott utan också grova våldsbrott generellt sett, vapenbrott,
            allvarliga narkotika ­ brott och en lång rad andra. Det gör att
            domstolarna nu dömer fler, och de som döms sitter också längre.
          </note>
          <note>
            Dessutom har vi gjort en annan sak, apropå det som Adam Marttinen
            tar upp om villkorlig frigivning. Från och med den 1 maj kommer
            vi att ha en ny regel på plats, som säger att om du missköter
            dig i fängelset och inte deltar i den behandling du ålagts riskerar
            du att få sitta tiden ut. Då kan det mycket väl bli sju år och
            sex månader. Detta är ytterligare en skärpning vi har gjort. Vi
            tycker nämligen att det ska löna sig att ändra sitt liv, men det
            ska också straffa sig att inte göra det. Det tycker vi är en rimlig
            princip att hålla sig till.
          </note>
          <note>
            Sedan återigen till detta med tillkännagivanden och finansiering.
            Riksdagen kan ju fatta beslut om olika önskelistor över saker
            man skulle vilja göra. Jag bara påpekar att detta tillkännagivande
            innebär ganska kraftiga kostnadsökningar, och den majoritet som
            står bakom tillkännagivandet är inte överens om hur det ska finansieras.
            Fortsätter man att jobba på detta sätt från oppositionens sida
            blir det till slut en ohanterlig situation. Då kommer man att
            urholka statsfinanserna på ett sätt som gör att vi får väldigt
            svåra bekymmer.
          </note>
          <note>
            Jag tycker att oppositionen innan man driver fram ett tillkännagivande
            även ska tänka igenom hur finansieringen ser ut. Annars kommer
            vi att hamna i mycket svåra situationer framöver. Då hamnar man
            i precis den svårighet som Adam Marttinen har haft i denna debatt,
            nämligen att man står och talar sig varm för straffskärpningar
            och samtidigt i realiteten, när man trycker på knappen och röstar
            igenom saker här, underfinansierar till exempel Kriminalvården.
          </note>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellation 2020/21:534 om handeln med hästar
          </note>
          <note>
            Anf. 48 Justitie- och migrationsminister MORGAN JOHANSSON (S):
          </note>
          <note>
            Fru talman! Sofia Westergren har frågat mig om jag tänker ta
            några initiativ för att undanta hästhandel från konsumentköplagen
            så att all handel med häst i stället går under köplagen.
          </note>
          <note>
            De senaste åren har det pågått ett arbete inom EU för att modernisera
            reglerna på konsumenträttens område. Arbetet har resulterat i
            två nya EU-direktiv. Som Sofia Westergren känner till har en utredning
            lämnat förslag på nya konsumentköpregler som ska genomföra direktiven
            i Sverige.
          </note>
          <note>
            En väl fungerande konsument marknad är viktig för alla – för
            näringsidkare, för konsumenter och för samhället i stort. Det
            gäller även handel med levande djur. Handeln ger ekonomisk tillväxt,
            bidrar till sysselsättning en och tillgodoser människors behov.
            En grundläggande förutsättning för detta är att det råder en god
            balans mellan köpare och säljare .
          </note>
          <note>
            Konsumentköplagen gäller vid köp av levande djur, och så har
            det varit under lång tid. Det handlar om kommersiell verksamhet,
            och prislappen på vissa djur är betydande. Många köpare befinner
            sig också i ett kunskapsunderläge gentemot säljaren. Utredningen
            har ansett att det även fortsättningsvis bör finnas ett grundläggande
            konsumentskydd vid djurköp.
          </note>
          <note>
            Utredningen har lämnat förslag som försöker komma till rätta
            med problem som uppmärksammats och samtidigt värna det skydd som
            enskilda djurköpare anses behöva. Utredningen lämnar förslag om
            en undersökningsplikt för konsumenten och om en möjlighet att
            avtala bort den s å kallade omvända bevisbördan för säljaren.
          </note>
          <note>
            Förslagen har remissbehandlats och bereds nu i Regeringskansliet.
            M ålsättningen är att en lagrådsremiss ska kunna beslutas senare
            i vår .
          </note>
          <note>
            Anf. 49 SOFIA WESTERGREN (M):
          </note>
          <note>
            Fru talman! Djuren behöver räddas från konsumentköplagen. Jag
            har debatterat frågan tidigare med justitieministern, då med fokus
            på att djuren far illa på grund av konsumentköplagen.
          </note>
          <note>
            Fru talman! Jag tror att även justitieministern håller med om
            detta. Därför vill jag med den här debatten visa att konsumentköplagen
            förstör situationen även för privatpersoner.
          </note>
          <note>
            I mitt första anförande ger jag lite bakgrund, och i mitt andra
            anförande kommer jag att förklara varför konsumentköplagen inte
            är bra för privatpersoner som köper dyrare djur.
          </note>
          <note>
            Jag har inför debatten pratat med flera personer med ett internationellt
            perspektiv för att förstå det som hänt i Sverige och hur det ser
            ut i andra länder. Samtliga dessa personer är samstämmiga om att
            konsumentköplagen och försäljning till privatpersoner i Sverige
            sticker ut på ett negativt sätt.
          </note>
          <note>
            Utredningen, som ligger på regeringens bord, är bra och tar upp
            det som gör att levande djur inte ska omfattas av konsumentköplagen.
            I utredningen står det att djur far illa. Allt står där tydligt
            och klart, fru talman. Det står också att vad som nu kommer att
            göras är ett politiskt ställningstagande. Utredaren gör några
            noteringar om vad som kan göras och poängterar tydligt att det
            är politiken som avgör.
          </note>
          <note>
            Det finns noteringar om en undersökningsplikt för djur som kostar
            en tiondels basbelopp. En tiondels basbelopp är knappt 5 000 kronor,
            fru talman. Jag vill informera justitieministern om att det kostar
            7 000 kronor att avliva en häst. Sedan står det att djur ska kunna
            säljas i befintligt skick. Moderaterna vill rädda hästar och alla
            andra levande djur undan konsumentköplagen.
          </note>
          <note>
            Bara skadestånden kan i Sverige gå på flera hundratusen, och
            det är inte kopplat till hästens värde. En rättsprocess kan alltså
            leda till personlig konkurs för en säljare. Utredningen noterar
            att skadestånd kan ges ett tak som blir högst köpesumman.
          </note>
          <note>
            Hästjuristen Malin Wikström, med tio års erfarenhet av hästjuridik,
            säger att hon gärna avstår alla de processer som konsumentköplagen
            skapar. Är det fel på hästen fungerar köplagen. Konsumentköplagen
            behövs inte. Malin berättar också om säljares gråt när de får
            tillbaka sin häst efter en rättsprocess. Det är en häst som är
            mager, introvert och en skugga av sitt forna jag. Kanske går den
            att rädda, kanske inte.
          </note>
          <note>
            Hästar är dyra. Jag kan ge alla åhörare en inblick i vad det
            rör sig om för belopp. En häst av normalstandard kostar mellan
            75 000 och 150 000 kronor. Det är en häst som presterar i lätta
            klasser. Vill man ha mer av sin häst kostar den hästen mellan
            300 000 och 1 miljon. Hästar man ser på tv kostar runt och över
            10 miljoner kronor. Det som vi ska ha med oss i debatten är att
            privatpersoner köper hästar för stora pengar, och här hänger inte
            konsumentköplagen med.
          </note>
          <note>
            Jag pratade med Helena Torstensson, som jobbar både hos Paul
            Schockemöhle i Tyskland och i Flyinge i Sverige. På stuteriet
            i Tyskland föds 1 500 föl, och 600 hästar rids årligen in. Helena
            reflekterar över att det utomlands är mer företag och profession.
            Sverige har tyvärr en försäkringstradition där hästar döms ut
            och ekonomisk ersättning betalas ut. Helena menar att köparen
            behöver ta mer ansvar. Hon har sett att köpare som inte vill göra
            jobbet med hästen hellre tar utvägen att avliva den. Det är sorgligt
            och oacceptabelt.
          </note>
          <note>
            Fru talman! Justitieministern får gärna utveckla vad som här
            menas med befintligt skick och ge en konsekvensbeskrivning av
            det.
          </note>
          <note>
            Anf. 50 LARS BECKMAN (M):
          </note>
          <note>
            Fru talman! Hästnäringen i Sverige är väldigt stor. Inte minst
            fru talmannen vet att hästnäringen är väldigt stor i Gävleborg.
            Det finns uppemot 360 000 hästar. Branschen omsätter 31 miljarder,
            och den har skapat 17 000 jobb i Sverige.
          </note>
          <note>
            Den som vill sätta sig in mer i frågan om konsumentköplagen och
            varför den är olycklig kan lyssna på Hästpartiets podd. Eller
            man kan lajka Hästpartiet på Facebook.
          </note>
          <note>
            Vad handlar då denna fråga om, fru talman? Jo, 2017 gjorde civilutskottet
            ett tillkännagivande till regeringen, som riksdagen ställde sig
            bakom, om att man i konsumentköplagen skulle ta större hänsyn
            när det gäller köp av levande djur.
          </note>
          <note>
            När tillkännagivandet kom konstaterade LRF och Hästnäringens
            Na ­ tionella Stiftelse, HNS, att det var ett välkommet besked.
            Det var ett väl ­ kommet beslut. På LRF:s hemsida skrev man klart
            och tydligt: I dagsläget gör konsumentköplagen att en näringsidkare
            kan riskera att få köpa till - baka hästen efter en lång tid till
            avsevärt högre summa än köpeskillingen. Dessutom riskerar djurskyddet
            att bli lidande vid långa tvister mellan kö ­ pare och säljare.
          </note>
          <note>
            Detta är något som LRF och hästnäringen har jobbat med under
            många år. Man har nämligen konstaterat att lagstiftningen inte
            fungerat tillräckligt väl. Ordföranden för LRF Häst kommenterade
            beslutet genom att säga: Det är otroligt glädjande och verkligen
            en framgång för oss som arbetar för hästnäringens förutsättningar.
            Det är utmärkt att man äntligen tar den här saken på allvar och
            inser att vi måste hitta ett rimligt sätt att hantera konsumentlagstiftningen
            baserat på kännedomen om att levande djur är just levande djur
            och inga materiella varor.
          </note>
          <note>
            Juristen på LRF Konsult, som är expert på konsumentlagstiftning
            kopplad till häst, såg också mycket positivt på tillkännagivandet:
            Detta ger utrymme att skapa en förändring som ger en efterfrågad
            balans på marknaden och större förståelse samt respekt för den
            här typen av komplicerade transaktioner. Levande djur ska inte
            likställas med kapitalvaror på ett sådant sätt som dagens lagstiftning
            föranleder, eftersom det inte är förenligt med varans natur och
            de särskilda komplikationer som levande djur för med sig. Det
            är min uppfattning att lagstiftningen hämmar många aktörer från
            att ingå avtal med konsumenter med rädsla för att köpet ska återgå
            samtidigt som det finns konsumenter som inte lyckas hävda sin
            rätt med anledning av bristande underlag.
          </note>
          <note>
            Man såg alltså fram emot den förändring som skulle ske.
          </note>
          <note>
            Konsumentverket vill däremot inte göra några förändringar i lagen.
            De säger så här i sitt remissyttrande över förslaget: Konsumentverket
            har noterat att det finns svårigheter när det gäller att vid försäljning
            av levande djur bedöma huruvida fel föreligger och tidpunkten
            för när fel har uppkommit. Konsumentverket anser dock att näringsidkaren
            har bättre möjligheter än konsumenten att göra sådana bedömningar.
            Konsumentverket menar mot denna bakgrund att konsumentköplagens
            regler, precis som ti ­ digare, ska tillämpas fullt ut vid köp
            av levande djur utan beloppsgränser, undersökningsplikt eller
            andra begränsningar.
          </note>
          <note>
            Vi har alltså två aktörer som står mot varandra. Å ena sidan
            har vi Konsumentverket, som säger att inga förändringar behövs.
            Å andra sidan har vi experterna på LRF och i hästnäringen, som
            säger att lagstiftningen inte funkar.
          </note>
          <note>
            Jag skulle vilja veta: Hur kommer ministern att beakta LRF:s
            synpunkter i det kommande lagförslaget?
          </note>
          <note>
            Anf. 51 ALEXANDRA ANSTRELL (M):
          </note>
          <note>
            Fru talman! Jag tar vid där Lars Beckman slutade. Mitt emellan
            två parter står alltså ett levande djur. Enligt konsumentköplagen
            ska ett fel som visar sig inom sex månader antas ha funnits vid
            köptillfället. Ett problem med att konsumentköplagen tillämpas
            vid köp av häst, och även andra djur, är att hästen till sin natur
            är föränderlig, precis som andra levande djur. Det händer saker
            varje dag.
          </note>
          <note>
            Man brukar också säga att det är ganska vanligt att en häst får
            skador under första året hos en ny ägare. Det kan handla om att
            man rider på ett annorlunda sätt, att man har annan utrustning,
            ett annat underlag i ridhuset eller att hästen har andra hagkompisar
            att busa med. Det kan vara massor av saker som påverkar, och en
            häst är ändå en häst. Det är ett levande djur.
          </note>
          <note>
            När en köpare upptäcker ett fel ska han eller hon bevisa att
            det är ett sådant fel som ger grund för att häva köpet. Därefter
            är det upp till säljaren att bevisa att felet inte förelåg vid
            överlämnandet. Det här kan faktiskt vara näst intill omöjligt.
            Fullt ansvar kan utkrävas av säljaren även om felet inte framgick
            vid en veterinärbesiktning eller ens vid en röntgen.
          </note>
          <note>
            Vid överlåtelse av begagnade varor anges ofta att köpare kan
            hävda fel om varan är i sämre skick än vad köparen med fog kunnat
            förutsätta. Det säger sig självt att det kan vara omöjligt att
            bevisa när ett fel uppstod. Skada kan ju uppstå även vid ett gott
            och ansvarsfullt omhändertagande just när det gäller djur. Det
            handlar om levande djur som kommer i kläm i lagstiftningen – en
            lagstiftning som vi människor har beslutat om.
          </note>
          <note>
            Nu har detta utretts, och utredningen är klar. Men hör och häpna:
            Underlaget som finns på regeringens bord säger att djuren ska
            vara kvar i konsumentköplagen, detta trots att utredningen påvisade
            brister ur ett djurskyddsperspektiv och att Sverige också har
            varit drivande i EU om frågan att levande djur skulle undantas
            konsumentköplagen.
          </note>
          <note>
            Som jag sa: Lagen är enbart till för att skydda och stärka konsumenters
            ställning gentemot näringsidkaren. Men det finns inget skydd för
            djuret. Inte heller länsstyrelsens djurskydd är anpassat för att
            kunna träda in i sådana här situationer.
          </note>
          <note>
            I går besökte jag en veterinär, fru talman. Vi samtalade naturligtvis
            om en massa saker, men vi kom också in på konsumentköplagen. Veterinärer,
            jurister och advokater – alla vittnar om att mer än hälften, kanske
            till och med 70 procent, av alla processer egentligen handlar
            om att köparen helt enkelt inte är nöjd med sitt köp. Hästen kanske
            bockar och stegrar eller kanske inte alls presterar vad man hade
            tänkt sig. Den kanske inte var den där fina lilla ponnyn som man
            hade tänkt sig, utan det var en levande häst med ett eget humör.
          </note>
          <note>
            Då finns det de som drar igång med att leta fel, och det är ju
            faktiskt så att om man håller på och röntgar en häst så kan man
            hitta saker som kanske egentligen inte visar att det är något
            fel. Men det finns där, och då kan man hävda att det är detta
            som gör att man vill lämna tillbaka hästen.
          </note>
          <note>
            Eftersom konsumentköplagen har blivit någon form av förlängd
            ånger ­ vecka upp till tre år bedöms det ganska rättsosäkert,
            och företag drar sig nu för att sälja hästar till privatpersoner.
            Hur skulle det då bli? Som minis ­ tern säkert förstår finns det
            massor av människor som är engagerade i den här frågan och som
            lyssnar nu och väntar på hur det ska bli. Man är engage ­ rad
            i olika grupper i sociala medier; Lars Beckman nämnde Hästpartiets
            sida på Facebook.
          </note>
          <note>
            Alla dessa undrar nu om Sveriges regering tänker ta några initiativ
            till att undanta hästhandel från konsumentköplagen, så att handeln
            går via köplagen eller kanske till och med har en egen lagstiftning.
          </note>
          <note>
            Anf. 52 Justitie- och migrationsminister MORGAN JOHANSSON (S):
          </note>
          <note>
            Fru talman! Vi har kanske olika ingångar här fast ändå inte,
            för det finns ju en kompromissmöjlighet i de här olika intressena.
          </note>
          <note>
            Först måste man vara klar över att det är olika intressen som
            står mot varandra. Jag uppfattar att Moderaterna står för ett
            ensidigt närings ­ intresse, där ni vill försvaga konsumentskyddet
            kraftigt. Det står inte jag för. Jag menar att också konsumenten
            måste ha ett starkt skydd i de här näringarna. Det måste finnas
            en balans mellan säljare och köpare. Det är inte bara säljare
            som har rättigheter utan också köpare.
          </note>
          <note>
            Man har rätt att kunna räkna med att den häst som man köper är
            frisk och att den fungerar som avsett, till exempel som riddjur.
            Om den inte gör det måste man ha möjlighet att få rätt i efterhand.
            Om du köper en häst och så visar det sig efter två tre veckor
            att den inte är frisk och du inte kan rida på den som själva tanken
            var, då står du plötsligt där med en utgift som kan vara väldigt
            stor. I vissa fall kan det vara helt uppenbart att felet fanns
            redan från början och att du i själva verket har blivit lurad.
            Menar ni då att köparen ska stå sitt kast, trots att han eller
            hon har blivit lurad? Är den moderata positionen att köparens
            rättigheter inte spelar någon roll utan att säljaren, näringsidkaren,
            ska ha alla rättigheter?
          </note>
          <note>
            Jag tycker inte att det är rättvist. Jag tycker inte alls att
            det är bra. Man kan inte bara ställa köparen helt rättslös.
          </note>
          <note>
            Det är den här balansen mellan köpare och säljare som är bakgrunden
            till att den omvända bevisbördan finns under de första sex månaderna.
            Det vill säga om hästen under de första sex månaderna visar sig
            ha sådana hälsoproblem att man till exempel inte kan rida på den
            räknar man med att det var ett ursprungligt fel, och då är det
            säljaren som måste bevisa motsatsen.
          </note>
          <note>
            Det här har varit omstritt under lång tid, och därför tillsatte
            vi den här utredningen. Det fanns också ett tillkännagivande i
            botten. Utredaren före ­ slår som sagt en kompromiss, det vill
            säga ett förslag om att köpare ska ha en undersökningsplikt och
            också att den omvända bevisbördan ska kunna avtalas bort vid köp
            av dyrare djur, alltså där köpet ligger på lite drygt 5 000 kronor,
            en tiondel av basbeloppet. Vid köp av dyrare djur ska man alltså
            kunna avtala bort den omvända bevisbördan.
          </note>
          <note>
            Jag tycker att det verkar vara en rimlig lösning, men vi bereder
            som sagt var fortfarande förslagen. Vi är dock i slutskedet av
            beredningen, och som jag skriver i interpellationssvaret räknar
            jag med att vi kan gå till Lag ­ rådet nu i vår och ha en proposition
            till sommaren så att ni kan se hur förslaget kommer att se ut.
          </note>
          <note>
            Vi får se hur vi hamnar i alla detaljer, men det är inte aktuellt
            att kraftigt försvaga köparens rättigheter på det sätt som ni
            verkar vilja. Jag menar att också köparen har rättigheter och
            inte bara den som säljer hästen.
          </note>
          <note>
            Anf. 53 SOFIA WESTERGREN (M):
          </note>
          <note>
            Fru talman! Ministern vill ha ett starkt konsumentskydd, och
            det vill Moderaterna också ha. Konsumentköplagen är dålig även
            för privatpersoner. Lagen utestänger från hästaffärer. Lagen gör
            att privatpersoner inte kan få den hjälp de behöver vid hästaffärer
            av hästkunniga människor som har enskilda firmor eller företag
            .
          </note>
          <note>
            Hästföretagaren och tävlingsryttaren Erika Lickhammer van Helmond
            är bosatt i Holland. Hon och hennes man blev årets företagare.
            Erika är tydlig med att hon inte säljer hästar till privatpersoner
            i Sverige. Stämning ­ ar som hon hör om i Sverige förekommer inte
            i Nederländerna, kanske för att hästhandel där i huvudsak sker
            mellan företag.
          </note>
          <note>
            Jag läser ur Erikas krönika i branschtidningen Ridsport: ”På
            grund av lagen väljer fler och fler hästföretagare att inte sälja
            till privatpersoner, vilket drabbar både säljarna … och köparna
            som inte längre kommer att kunna köpa häst i Sverige. Se på Sveriges
            avel, den är oerhört framgångsrik internationellt … men en efter
            en tvingas även uppfödarna att lägga ner på grund av konsekvenserna
            av denna omdiskuterade lag.”
          </note>
          <note>
            Lisen Bratt Fredricson har tävlat på den högsta nivån ända till
            OS. Lisen är bekymrad över att svenska uppfödare inte använder
            sin fulla po ­ tential till att föda upp hästar, eftersom de begränsas
            av konsumentköp ­ lagen. Uppfödare berättar att de endast säljer
            föl till privatpersoner för att reklamationstiden på tre år ska
            passera innan hästen presterar maximalt.
          </note>
          <note>
            Lisen berättar också om att hon ser att många som köper häst
            behöver stöd. Här uppstår ett dilemma, för om Lisen ger det stödet
            kan hon få ansvaret enligt konsumentköplagen.
          </note>
          <note>
            Lagen är likt en magnet något som fäster så fort en enskild firma
            eller ett företag finns i närheten av handeln med häst. Konsumentköplagen
            utestänger alltså det stöd som ovana hästköpare behöver.
          </note>
          <note>
            Ett rättsfall som pågår just nu får bli ett exempel på hur illa
            det kan gå. En tävlingsryttare hjälper sin granne och har bra
            kontaktnät. Vid en tävling i Europa tas en häst med till grannens
            dotter i ryttarens lastbil. Ryttaren tar ingen ersättning utan
            vill bara vara sjyst. I dag är ryttaren stämd i enlighet med konsumentköplagen.
          </note>
          <note>
            Det går inte att avtala bort konsumentköplagen, så lagen utestänger
            privatpersoner från att göra affärer.
          </note>
          <note>
            Fru talman! Paradoxalt har Sverige även blivit Europas avstjälpningsland.
            Det finns därför skäl att se över och stärka privatpersoners handel
            med häst. Förut var Italien landet för dessa hästar. I dag är
            det Sverige som är mottagare av lastbilstransporterna från kontinenten.
          </note>
          <note>
            Men vad är det för mening med att ha en lag som utestänger och
            försvårar för konsumenterna? Ska politiken skydda privatpersoner
            så till den milda grad att de utestängs från att köpa häst? Är
            det vad regeringen vill?
          </note>
          <note>
            Jag vill vara tydlig med att en säljare som handlat mot tro och
            heder ska bära ansvar. Den säljaren sätts åt även i köplagen.
            Det är inte tal om annat, fru talman.
          </note>
          <note>
            Jag vill fråga justitieminister Johansson om han vill att privatpersoner
            ska utestängas från hästhandel.
          </note>
          <note>
            Kritik finns om att konsumentköplagen bidrar till oskäligt höga
            skadestånd. Notering i utredning finns till ett skadeståndstak
            som kopplas till köpesumman. Vill justitieministern utveckla vad
            som är målet och vad som kan uppnås med detta tak? Vi vet att
            privatpersoner kan köpa en häst för 1 miljon kronor och att skadeståndet
            då blir 1 miljon kronor till. Det blir samma konsekvens, att en
            säljare går i personlig konkurs.
          </note>
          <note>
            Anf. 54 LARS BECKMAN (M):
          </note>
          <note>
            Fru talman! Jag vet inte om ministern verkligen menade det han
            sa. Men i mitt inlägg, fru talman, redogjorde jag för vad LRF,
            LRF Häst och Hästnäringens Nationella Stiftelse hade sagt. Detta
            ger utrymme att skapa en förändring som ger en efterfrågad balans
            på marknaden och större förståelse samt respekt för den här typen
            av komplicerade transaktioner.
          </note>
          <note>
            Då står ministern här och säger: Moderaterna vill ta bort konsumentskyddet!
            Är det den positionen ni har?
          </note>
          <note>
            (Justitie- och migrationsminister MORGAN JOHANSSON (S): Just
            det.)
          </note>
          <note>
            Så är det inte. Jag tycker att det är oförskämt mot LRF, mot
            LRF Konsult och mot Hästnäringens Nationella Stiftelse att anklaga
            seriösa organisationer för att vilja ta bort konsumentskyddet.
            Hela debatten handlar ju om att man ska förbättra konsumentskyddet
            så att det verkligen blir effektfullt. Det var det som jag läste
            upp här. Ministern kan naturligtvis gå in och läsa själv på LRF:s
            sida.
          </note>
          <note>
            Hela poängen är att dagens konsumentskydd inte funkar. Det är
            inte till gagn för konsumenten därför att det leder till att det
            helt enkelt inte görs affärer, som jag sa i mitt första inlägg.
            Det innebär att man i princip har ett obefintligt konsumentskydd.
            Man måste alltså ha ett relevant konsumentskydd.
          </note>
          <note>
            Jag skulle önska att ministern hade en lite mer ödmjuk attityd
            till LRF, LRF Konsult och hästnäringen. Det är ingen som vill
            försämra, utan hela denna interpellationsdebatt handlar om att
            man vill förbättra dagens situa ­ tion.
          </note>
          <note>
            Anf. 55 ALEXANDRA ANSTRELL (M):
          </note>
          <note>
            Fru talman! Jag tackar ministern för svaret. Självklart ska det
            finnas ett konsumentskydd. Jag har själv blivit lurad vid hästköp,
            så jag om någon vet att detta är viktigt.
          </note>
          <note>
            Ministern var inne på skador som visar sig efter två tre veckor.
            Jag kan också tycka att det är en rimlig tid. Men i Sverige är
            tiden väldigt mycket längre i dag. Tidigare fanns det en lagstiftning
            i Danmark som innebar 28 dagar. Det kan tyckas vara lite rimligare
            än att man ska ha flera månader på sig, just med tanke på det
            som jag sa tidigare om att många skador uppkommer i början och
            kanske till och med under det första året när man har köpt en
            ny häst.
          </note>
          <note>
            Det är vi människor som kan påverka lagstiftningen. Det är faktiskt
            vi här inne som har möjlighet att göra det. Hästarna kan inte
            påverka någon lagstiftning alls. Det är vi människor som behöver
            ta ansvar för de djur som vi äger. Vi har ett långtgående ansvar.
            Detta handlar om levande djur. Att reklamera ett kylskåp är faktiskt
            mycket enklare. Det står bara där det står. Vid en eventuell tvist
            fortsätter kylskåpet att stå där det står. Men om man ska reklamera
            en häst lever hästen vidare hela tiden. Och om du som säljare
            vill kontrollera hur hästen har det, eftersom du har ansvaret
            för den och kan behöva ta tillbaka den, får du alltså inte besöka
            den eller ta ansvar för det levande djuret. Det är i detta fall
            som hästarna kan komma i kläm.
          </note>
          <note>
            Ministern var inne på dessa två tre veckor. Då måste ministern
            också se att det är uppenbara skillnader mellan kylskåp och hästar.
            Det behöver vi ta ansvar för, så att det blir enklare för alla
            men fortfarande ett konsumentskydd när man ska köpa och sälja
            levande djur.
          </note>
          <note>
            Anf. 56 Justitie- och migrationsminister MORGAN JOHANSSON (S):
          </note>
          <note>
            Fru talman! Till att börja med kan jag konstatera att köplagen
            och konsumentköplagen är olika på det sättet att konsumenterna
            har en starkare ställning när det gäller handel inom ramen för
            konsumentköplagen än inom ramen för köplagen. Köplagen reglerar
            framför allt handel mellan näringsidkare och där de står på en
            mer jämbördig nivå i förhållande till varandra. På grund av det
            har man infört en konsumentköplag för att kunna se till att den
            svagare parten ibland i en sådan här relation får en starkare
            ställning än vad som gäller inom ramen för köplagen. Det innebär
            att om man lyfter ut dessa affärer helt och hållet från konsumentköplagen
            försvagas konsumentens ställning. Det är bara så. Sedan kan ni
            ha vilket tonläge som helst i debatten. Men det är bara så. Lyfter
            man ut detta från konsumentköplagen till köplagen försvagar man
            konsumentens intressen och konsumentens ställning.
          </note>
          <note>
            Sedan behöver ni i Moderaterna inte skämmas för att ni står för
            näringsintresset här, för det gör ni då. Det är hästhandlarintresset
            och näringsintresset som ni står för – okej – och det finns organisationer
            som driver dessa frågor.
          </note>
          <note>
            Men det som jag säger är att man inte kan gå så långt att man
            helt försvagar konsumentskyddet vid dessa affärer. Då måste det
            finnas någon som faktiskt balanserar detta, och det är det som
            jag står för. Den som blir lurad i en sådan affär måste helt enkelt
            ha en möjlighet att få rätt i den situationen. Går man hela vägen,
            som en del tydligen vill göra, försvagar man konsumentintresset
            väldigt kraftigt. Dit vill jag inte gå.
          </note>
          <note>
            Då finns det ett utredningsförslag som innebär en undersökningsplikt
            och en möjlighet att avtala bort den omvända bevisbördan som i
            dag gäller för de första sex månaderna. Det är detta förslag som
            vi arbetar med. Ingen av er har kommenterat – vi får kanske höra
            det i slutinlägget – vad ni tycker om denna kompromiss i så fall.
            Men jag tycker att den verkar vara väl avvägd. Då innebär det
            bland annat att man kan avtala bort denna kontroversiella del
            när det gäller den omvända bevisbördan eller utforma en egen regel
            i ett avtal mellan köpare och säljare för vad som ska gälla under
            exempelvis den första tiden. Det blir en annan situation då, och
            då tror jag att det blir lättare att komma överens. Det kanske
            kan lösa en del av dessa problem.
          </note>
          <note>
            Vi jobbar alltså med detta lagförslag, och tanken är att vi ska
            lämna en lagrådsremiss lite senare i vår och sedan en proposition
            till sommaren.
          </note>
          <note>
            Men det som jag har sagt här är att vi inte tänker gå hela vägen
            och så kraftigt försvaga konsumenternas rättigheter, som det verkar
            som att Moderaterna är ute efter.
          </note>
          <note>
            Anf. 57 SOFIA WESTERGREN (M):
          </note>
          <note>
            Fru talman! Jag blir lite förtvivlad när jag hör justitieministerns
            svar.
          </note>
          <note>
            Jag vill göra en liten sammanfattning. Vi vet att hästar far
            illa på grund av konsumentköplagen. Vi vet att privatpersoner
            utestängs från hästköp. Det stöd till privatpersoner som de så
            väl behöver utestängs på grund av konsumentköplagen. Hästföretagare
            lägger ned eller begränsar sin verksamhet till enbart sådant som
            omfattas av köplagen.
          </note>
          <note>
            Det finns heller inte möjlighet att slippa konsumentköplagen.
            Om jag som privatperson köper en häst kan jag inte få lov att
            slippa konsumentköplagen. Jag hör hästföretagare säga att de i
            stället för att sälja till en privatperson hellre säljer hästen
            för kanske 200 000 till, med köplagens regler. Vi hör hästjuristen
            Malin Wikström säga att hon gärna slipper alla rättsprocesser
            som har med konsumentköplagen att göra. Den är nämligen inte rättvis.
          </note>
          <note>
            Konsumentköplagen togs fram för döda ting. När man köper ett
            kylskåp av en stor vitvarukedja funkar konsumentköplagen utmärkt
            för att stärka köparens roll, men den som ska köpa en häst för
            kanske flera hundra tusen och behöver stöd och hjälp kan inte
            få inte det. Vi hörde Lisen Bratt Fredricson säga att hon inte
            kan hjälpa sin granne att köpa en häst, för då hamnar hon i kläm
            som mellanhand och får konsumentköplagen smetad på sig.
          </note>
          <note>
            Jag vill ytterligare en gång höra med justitieministern: Kan
            du se att konsumenterna – privatpersonerna – hamnar i kläm i konsumentköplagen?
          </note>
          <note>
            Anf. 58 Justitie- och migrationsminister MORGAN JOHANSSON (S):
          </note>
          <note>
            Fru talman! Jag skulle nog vilja säga att konsumenterna riskerar
            att hamna ännu mer i kläm om vi skulle göra som Moderaterna vill
            och helt undergräva deras rättigheter. Det skulle nämligen innebära
            att den som blir lurad vid ett köp får stå sitt kast, så att säga.
            Man skulle ha mycket mindre möjligheter att få upprättelse och
            få affären att gå tillbaka. Även om det var fel på hästen från
            början och säljaren visste om det kommer man som köpare att få
            stå sitt kast, helt enkelt, utan möjlighet alls att få upprättelse.
            Det är det som är problemet här.
          </note>
          <note>
            Sedan kan jag bara notera att ingen av dem som har debatterat
            detta – inte heller Sofia Westergren – egentligen har gått in
            på de förslag som finns i utredningen. Debattörerna ger heller
            inga signaler om huruvida de tycker att förslagen verkar rimliga.
            Jag tycker att de förslag som finns om att kunna avtala bort den
            omvända bevisbördan och om undersökningsplikt verkar vara en rimlig
            avvägning. Det verkar vara en kompromiss som ligger mittemellan
            de olika intressen vi har att hantera här. Det är det vi arbetar
            efter.
          </note>
          <note>
            Jag vill som sagt inte gå så långt som Moderaterna verkar vilja
            göra, det vill säga helt undergräva konsumenternas – köparnas
            – rättigheter här. Men vi jobbar vidare med detta, och vi kommer
            att gå till riksdagen senare under den här våren.
          </note>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellation 2020/21:559 om EU:s migrationspolitik
          </note>
          <note>
            Anf. 59 Justitie- och migrationsminister MORGAN JOHANSSON (S):
          </note>
          <note>
            Fru talman! Christina Höj Larsen har frågat mig om jag och regeringen
            står bakom den politik som EU för när det gäller möjligheter för
            människor på flykt att söka skydd i EU. Hon har också frågat mig
            vad den svenska regeringen tänker göra för att säkerställa att
            asylsökandes mänskliga rättigheter inte kränks vid EU:s gräns.
          </note>
          <note>
            I september förra året presenterade kommissionen ett meddelande
            om en ny migrations- och asylpakt. Pakten syftar till att skapa
            ett gemensamt ramverk som omfattar alla aspekter av asyl- och
            migrationspolitiken, såväl i den inre dimensionen som i förhållande
            till tredjeland.
          </note>
          <note>
            Regeringen har välkomnat kommissionens förslag och anser att
            det är positivt att pakten har en heltäckande ansats som inkluderar
            alla aspekter av migration, asyl, integration, gränshantering,
            återvändande, lagliga vä ­ gar och samarbete med tredjeland samt
            betonar att asylsystemet ska bygga på ansvarstagande och solidaritet
            mellan medlemsstaterna. Det är avgöran ­ de för ett gemensamt
            system att alla medlemsstater bidrar och att en med ­ lemsstat
            som utsätts för ett högt migrationstryck får stöd. Asylsystemet
            ska vara effektivt, rättssäkert, långsiktigt hållbart, humant
            och medge beslut av hög kvalitet som värnar asylrätten.
          </note>
          <note>
            Vidare anser regeringen att EU behöver fördjupa samarbetet med
            prio ­ riterade tredjeländer och att det ska göras genom partnerskap
            som är hel ­ täckande, skräddarsydda och ömsesidigt fördelaktiga.
            Det är också det som kommissionen föreslår i migrations- och asylpakten.
            En viktig uppgift är att stärka ursprungs- och transitländers
            egen kapacitet att hantera alla aspekter av migration. Vi behöver
            till exempel stärka partnerländers asyl ‑ och migrationssystem
            med hjälp av UNHCR och IOM. Det handlar också om stöd till mottagande,
            integration och ett väl fungerande system för återvändande mellan
            tredjeländer.
          </note>
          <note>
            Ett annat viktigt område är insatser för att stärka gränser och
            förebygga människosmuggling. Enligt EU-rätten har alla medlemsstater
            en skyldighet att kontrollera sina gränser. Passager ska ske vid
            gränsövergångar, och medlemsstaterna ska ha gränsövervakning för
            att förhindra att personer passerar gränsen på ett olagligt sätt.
            Olaglig gränspassage kan bestraffas.
          </note>
          <note>
            Vid tillämpningen av dessa regler ska medlemsstaterna handla
            i full överensstämmelse med internationell rätt, med EU:s stadga
            om grundläggande rättigheter och särskilt med principen om non-refoulement.
            Även Frontex ska säkerställa att deras insatser är fullt förenliga
            med internatio ­ nell rätt. Kommissionen har ett ansvar för att
            säkerställa att vår gemensamma lagstiftning och internationell
            rätt efterlevs.
          </note>
          <note>
            Sverige liksom EU följer löpande utvecklingen på MR-området världen
            över, så också i de länder som EU har specifikt samarbete med.
            Det sker bland annat genom internationella forum, exempelvis FN:s
            råd för mänskliga rättigheter och Europarådet.
          </note>
          <note>
            Anf. 60 CHRISTINA HÖJ LARSEN (V):
          </note>
          <note>
            Fru talman! Tack för svaret, statsrådet!
          </note>
          <note>
            EU:s yttre gräns är också Sveriges yttre gräns, fru talman. På
            samma sätt är EU:s flyktingpolitik också Sveriges flyktingpolitik.
            Min interpella ­ tion till statsrådet Morgan Johansson handlar
            om hur den svenska reger ­ ingen ser på det som sker vid EU:s
            yttre gräns. Jag beskriver i min interpellation en rad övergrepp
            och brott mot migranters mänskliga rättigheter som erkänt pågår
            vid EU:s yttre gräns, i anslutning till den eller i länder som
            samarbetar med EU.
          </note>
          <note>
            På FN:s internationella migrantdag den 18 december publicerades
            boken The Black Book of Pushbacks , som samlar 900 vittnesmål
            om ille ­ gala och våldsamma direktavvisningar vid EU:s gräns.
            Boken är finansi ­ e ­ rad av EU-parlamentets vänstergrupp, och
            Vänsterpartiets EU-parlamen ­ tariker Malin Björk och Miguel Urbán
            från spanska Podemos lämnade över boken till kommissionär Ylva
            Johansson samma dag som den publi ­ cerades. Jag har i dag med
            mig två tjocka volymer, som jag efter debatten gärna överlämnar
            till Morgan Johansson så att även han kan ta del av den skakande
            beskrivningen av vad som mött människor på flykt vid ankomst ­
            en till EU:s gräns – i Italien, Ungern, Balkan, Kroatien, Grekland
            och så vidare.
          </note>
          <note>
            Även Anna Roxvall och Johan Persson skildrar i sin bok Till varje
            pris de mänskliga konsekvenserna av EU:s migrationspolitik. De
            beskriver den utveckling som Vänsterpartiet länge kritiserat,
            nämligen att länder längs de afrikanska migrationsrutterna – Niger,
            Sudan, Egypten, Libyen – ska bevaka gränsen mot Europa och ta
            tillbaka medborgare som nekats asyl i EU i utbyte mot bistånd
            och investeringar, allt med Turkietavtalet som förlaga. De beskriver
            också hur EU-insatsen Operation Sophia, som bevakat vattnen utanför
            Libyens kust, syftar till att undvika direktkontakt med migranter
            i nöd – och därmed ansvaret för att rädda liv.
          </note>
          <note>
            Författarna lägger även fram bevis för att EU:s operationer från
            luften på ett konkret sätt har lett till att flyktingar har hamnat
            i tvångsarbete och rent slaveri. Under hösten 2017 avslöjade CNN
            att slavhandel var vanligt förekommande i libyska interneringsläger,
            och Roxvall och Persson konstaterar att det som har förändrats
            sedan dess är att slaveriet har underlättats och utvidgats.
          </note>
          <note>
            Fru talman! Allt detta kan inte tolkas på annat sätt än att det
            finns en tydlig ambition från EU:s sida att flytta ansvaret för
            människor på flykt till länder utanför EU:s gränser och därmed
            neka människor deras rätt att söka asyl. Det är så världens rikaste
            kontinent agerar i en tid med närmare 80 miljoner människor på
            flykt världen över.
          </note>
          <note>
            Migrationsministern och hans statssekreterare säger ofta att
            regeringen anser att EU:s migrationspolitik ska värna asylrätten
            och respektera principen om non-refoulement och de mänskliga rättigheterna.
            Det är viktiga ställningstaganden som jag verkligen ställer mig
            bakom, men om de ska vara annat än vackra ord på ett papper måste
            de följas av handling.
          </note>
          <note>
            Frågan för dagen, fru talman, är därför: Vad gör regeringen helt
            konkret när de ser att mänskliga rättigheter gång på gång kränks
            – i medlemsländerna och av samarbetsländer som Turkiet, Libyen
            och Sudan, vid den yttre gränsen?
          </note>
          <note>
            Anf. 61 Justitie- och migrationsminister MORGAN JOHANSSON (S):
          </note>
          <note>
            Fru talman! Det korta svaret på denna fråga är att vi tar upp
            det med de kontakter vi har, inte minst med EU:s ministerråd men
            också i kontakter med kommissionen. Vår uppfattning är att pushbacks
            är oacceptabla. Asylrätten ger alla människor rätt att söka asyl
            när de kommer till EU:s yttre gräns, och man har inte rätt att
            trycka tillbaka dem. När sådant sker tar vi upp det och försöker
            att se till att EU:s myndigheter agerar.
          </note>
          <note>
            Frontex har gjort en särskild utredning baserat på de uppgifter
            som fanns om att Frontex hade varit delaktiga i detta och har
            också skapat en särskild arbetsgrupp för det här. Vi fortsätter
            naturligtvis att noga följa detta arbete.
          </note>
          <note>
            Detta gör vi, och där gäller det att Sverige fortsätter att stå
            fast vid att asylrätten är okränkbar och gäller överallt.
          </note>
          <note>
            Om vi ska vidga diskussionen lite grann kan vi konstatera att
            det har hänt en hel del de senaste fyra fem åren när det gäller
            migrationen till EU. Den stora förändringen är att antalet asylsökande
            till EU totalt sett har minskat kraftigt – med nästan två tredjedelar
            – under de här åren. Det har också inneburit att antalet döda
            på Medelhavet faktiskt har minskat med nästan 80 procent sedan
            2015–2016. Detta beror på att överfarterna har minskat. Jag tycker
            att det i grunden är bra att det är på det sättet.
          </note>
          <note>
            Vi ser också att fördelningen av asylsökande har förändrats.
            De som kommer till EU nu skiljer sig i förhållande till hur det
            var 2015–2016. Då drev ju Syrienkriget väldigt många syrier till
            Europa, och här i Sverige hade de så gott som 100 procents beviljandegrad.
            Jag tror att Sverige sedan 2011, då kriget bröt ut i Syrien, har
            gett skydd åt 180 000 syrier. Beviljandegraden har som sagt varit
            så gott som 100 procent, och så har det väl varit i de flesta
            länder.
          </note>
          <note>
            Så ser det dock inte ut längre, utan nu är det andra grupper
            som kommer till EU. Detta innebär att beviljandegraden har sjunkit
            kraftigt – från att genomsnittet har legat på ungefär 70 procents
            beviljandegrad ligger det på ungefär 30 procents beviljandegrad.
            Det är nu färre flyktingar, eller människor som har skyddsbehov,
            som kommer till EU och fler som i stället har ekonomiska skäl
            för att komma till EU. Detta är bara ett faktum.
          </note>
          <note>
            Detta gör att vi måste se över hur själva systemet ska fungera
            på lite längre sikt. Det är bakgrunden till en del av de förslag
            som Ylva Johansson har presenterat om ett gränsförfarande kring
            EU:s yttre gräns där man i ett tidigt skede kan se vem som ska
            hanteras i ett snabbförfarande – för uppen ­ bart ogrundade asylansökningar
            – och vem som ska tas in i det normala förfarandet. Detta skulle
            göras för att kunna hantera en annan situation än vad vi hade
            2015–2016.
          </note>
          <note>
            Detta är kontroversiellt; det är en av de frågor som det råder
            stor dis ­ kussion om, inte minst inom EU-kretsen. Olika länder,
            framför allt de syd ­ europeiska länderna, vill inte ha det på
            det här sättet, för de tycker att de får ta hand om fler. Samtidigt
            är det själva poängen med detta – ska vi ha fri rörlighet inom
            Schengen och kunna lyfta de interna gränskontrollerna mellan EU-länderna
            måste vi ändå ha en gränsförvaltning som fungerar kring EU:s yttre
            gräns. Den gränsförvaltningen måste bygga på asylrätten. Den måste
            dock också fungera på ett sådant sätt att de sekundära förflytt
            ­ ningarna minskar och att det inte blir fri rörlighet även för
            dem som är asylsökande inom EU, för då hamnar vi i samma läge
            som 2015 igen.
          </note>
          <note>
            Anf. 62 CHRISTINA HÖJ LARSEN (V):
          </note>
          <note>
            Fru talman! Tack, statsrådet, för ytterligare svar! Vi kommer
            nu att gå in mer i detalj på exakt vad ni har gjort på olika områden.
          </note>
          <note>
            Statsrådet sa i sitt skriftliga svar att regeringen vill att
            EU fördjupar samarbetet med prioriterade tredjeländer ”genom partnerskap
            som är heltäckande, skräddarsydda och ömsesidigt fördelaktiga”.
            Det låter ju väldigt tjusigt. Frågan är hur man skapar ömsesidigt
            fördelaktiga partnerskap med diktaturer och skurkmiliser. Och
            vad är priset vi blundar för när ett avtal ska skräddarsys för
            att göra till exempel Erdoğan till gränsvakt eller libysk milis
            till lägervakt? Turkiet och Libyen är ju tveklöst EU:s två viktigaste
            samarbetspartner; detta är ju skälet till att det inte längre
            kommer lika många människor till EU och söker asyl.
          </note>
          <note>
            Vi ser alla hur Turkiet allt snabbare vänder sig bort från demokrati
            och mänskliga rättigheter. Landet har aldrig skrivit på den senare
            versionen av Genèvekonventionen och ger alltså inte skyddsbehövande
            verklig flyktingstatus. Oppositionen fängslas, partier förbjuds,
            kvinnors rättigheter vänds ryggen, flyktingar som försöker att
            ta sig från Syrien beskjuts och EU-medel används för att bygga
            stängsel. Allt detta är dokumenterat.
          </note>
          <note>
            Hur kan regeringen tro att det går att skapa ett ömsesidigt fördelaktigt
            avtal om något så känsligt som asylrätt med en sådan regim? Och
            vad har regeringen konkret gjort för att säkerställa rätten till
            skydd i det här fallet?
          </note>
          <note>
            Samma sak kan sägas om Libyen. EU har ett ömsesidigt fördelaktigt
            avtal med den libyska kustbevakningen, som i praktiken består
            av olika milisgrupper och krigsherrar varav några har FN-sanktioner
            riktade mot sig till följd av människosmuggling. Vidrigheterna
            som pågår i libyska interneringsläger är bortom ord. Såväl människorättsorganisationer
            som CNN beskriver slavhandel, sjukdomar, undernäring, våld och
            sexuella övergrepp.
          </note>
          <note>
            Frågan är återigen, fru talman, hur regeringen tror att man kan
            sluta ett ömsesidigt fördelaktigt avtal med denna typ av libysk
            milis, som tydligt visat att de på inget sätt respekterar människoliv
            eller mänskliga rättigheter. Hur har regeringen agerat för att
            se till att detta avtal verkligen följer de principer som regeringen
            tycker är viktiga?
          </note>
          <note>
            Statsrådet svarade på frågan om Frontex. Jag tycker att det är
            väldigt bra att man lyfter denna typ av frågor, men jag undrar
            om regeringen är beredd att pausa svenskt deltagande i Frontex
            aktiviteter tills detta verkligen är utrett av oberoende utredare
            och inte av Frontex själva.
          </note>
          <note>
            Slutligen undrar jag vad regeringen har gjort – helt konkret
            – för att svara när de italienska kollegorna medgett att italiensk
            gränspolis har fört asylsökande ut ur landet och från EU:s territorium.
            Och hur har man svarat på att grekisk kustbevakning på liknande
            sätt har fört tillbaka människor till Turkiet, liksom Ungern har
            gjort till Serbien?
          </note>
          <note>
            Som statsrådet konstaterar är det väldigt bra och viktigt att
            man följer MR-situationen i länder som EU samarbetar med kring
            gränserna, men frågan är vad regeringen gör när man ser att de
            mänskliga rättigheterna kränks och att det är skurkregimer som
            får detta känsliga och svåra ansvar.
          </note>
          <note>
            Anf. 63 Justitie- och migrationsminister MORGAN JOHANSSON (S):
          </note>
          <note>
            Fru talman! När vi får uppgifter om pushbacks eller sådant som
            inte är i överensstämmelse med internationell rätt tar vi upp
            det i alla de forum som vi har till vårt förfogande; det kan handla
            om FN-forum, EU-forum eller Europarådet. Jag skulle vilja påstå
            att vi agerar mer aktivt än vad de allra flesta länder gör. Är
            det någon som agerar för internationell rätt i dessa sammanhang
            är det Sverige. Vi påpekar alltid detta. När vi hör om detta måste
            det utredas ned till botten så att det inte kan fortsätta. Om
            det inte kommer någon reaktion mot denna typ av beteende kommer
            dessa länder att fortsätta bete sig på det här sättet, och det
            kan vi som sagt inte acceptera.
          </note>
          <note>
            Sedan är det så att vi inte lever i en värld där alla länder
            är demokratier och respekterar mänskliga rättigheter, utan tvärtom
            lever vi i en värld där många länder bryter mot de mänskliga rättigheterna
            och är odemokratiska. Trots detta behöver vi ibland samarbeta
            med dem; det är detta som är bekymret. I en perfekt värld hade
            vi inte haft det på detta sätt, men så är trots allt världen beskaffad.
          </note>
          <note>
            Låt oss ta Turkiet som ett exempel. I Turkiet uppehåller sig
            ungefär 4 miljoner flyktingar från krigen i Mellanöstern. Lösningen
            kan ju inte vara att 4 miljoner flyktingar ska åka till Grekland
            och söka asyl i EU; det blir en helt orimlig situation och en
            svår situation att över huvud taget klara av. Det var detta som
            hände när vi hade flyktingkrisen – människor därifrån rörde sig
            i mycket stora grupper mot Europa. Vi fick flyktingkrisen, men
            vi fick också ett stort antal dödsfall, framför allt bland dem
            som kom från Afrika. Det var tusentals människor som varje år
            gick under på Medelhavet.
          </note>
          <note>
            Man måste ändå försöka hantera den här situationen på ett pragmatiskt
            sätt, och det är bakgrunden till Turkietavtalet. EU går in och
            finansierar skolor, sjukvård och mycket annat för de flyktingar
            som uppehåller sig i Turkiet. Det är dit EU-pengarna ska gå och
            inte någon annanstans, inte till Erdo ğ an utan till verksamheter
            för de flyktingar som behöver dem.
          </note>
          <note>
            Vad är alternativet? Om vi river upp Turkietavtalet och i praktiken
            säger att nu ska alla dessa människor komma till Grekland hamnar
            vi i myck ­ et svåra bekymmer.
          </note>
          <note>
            Det är sak samma med Libyen. Vi är väl medvetna om hur situationen
            är i Libyen. Därför jobbar vi med UNHCR och IOM för att kunna
            underlätta för flyktingar på väg från Centralafrika och norrut.
            Men vi diskuterar också med dem som är på väg norrut, för det
            är faktiskt ingen bra idé att fastna i de här lägren i Libyen.
            Det är helt omänskliga förhållanden som man riskerar där.
          </note>
          <note>
            Det är klart att man då kan säga att här finns det ett samarbete
            med libysk kustbevakning och att Libyen är ett land som är svårt
            att samarbeta med. Å andra sidan innebar det att man bara förra
            året räddade 11 260 migranter ur vågorna som en följd av bland
            annat det samarbete som vi har utmed kusten i Libyen. Hade vi
            inte haft det hade risken varit mycket större för att människoliv
            faktiskt hade gått till spillo.
          </note>
          <note>
            Att reagera mycket kraftigt mot alla former av pushbacks men
            samtidigt samarbeta med länder som ligger i EU:s närområde är
            den pragmatiska vägen att försöka hantera situationen.
          </note>
          <note>
            Anf. 64 CHRISTINA HÖJ LARSEN (V):
          </note>
          <note>
            Fru talman! Att människor på flykt tillfångatas, beskjuts, säljs
            som slavar, utsätts för våldsamma direktavvisningar och därmed
            nekas rätten att söka asyl strider ju mot alla internationella
            konventioner , och det är vi helt överens om. Det kan aldrig rättfärdigas.
            Då spelar det ingen om roll om det är medlemsländerna själva som
            utför jobbet eller om man betalar andra för att göra det. Det
            är det som är saken just när det gäller Libyen och Turkiet. Det
            kommer inte lika många därför att de är fast i fruktansvärda läger
            och för att de säljs som slavar. Det kan väl ändå inte vara ett
            rimligt resultat.
          </note>
          <note>
            Det verkar anföras att de avtal och den politik som ligger till
            grund för de här övergreppen är nödvändiga, eftersom många människor
            annars skulle söka skydd i EU. Andra gånger handlar det om att
            de här smutsiga avtalen är berättigade för att stoppa så kallade
            ekonomiska migranter – som om kulorna från turkisk gränsbevakning
            vet vem som har asylskäl eller inte, som om milisen i Libyen vet
            vem som är skyddsbehövande och vem som söker ett annat liv och
            sedan bara ta hand om den ena gruppen och, framför allt, som om
            det skulle göra den här förhandlingen acceptabel.
          </note>
          <note>
            Sanningen är att så länge den svenska regeringen inte bryter
            den här typen av samarbeten kommer det här att fortsätta, och
            då är vi medskyldiga. Accepterar vi att människor behandlas på
            det här sättet urholkas ju inte bara den mänskliga rättigheten
            i sig, utan det gör det också möjligt att skapa bilden av att
            det här inte är människor som du och jag, att de inte omfattas
            av mänskliga rättigheter och att de som tagit sig hit därmed kan
            behandlas som just icke människor.
          </note>
          <note>
            Vi vet, både statsrådet och jag, att det finns starka krafter
            i Europa som har just den synen. Därför efterfrågar vi i Vänsterpartiet
            ett mycket tydligare agerande från regeringens sida mot fästning
            Europa och dess konsekvenser.
          </note>
          <note>
            Anf. 65 Justitie- och migrationsminister MORGAN JOHANSSON (S):
          </note>
          <note>
            Fru talman! Både jag och Christina Höj Larsen har arbetat med
            de här frågorna ganska länge nu. Och vi kommer ju ihåg – jag gör
            det i alla fall – hur det var före Turkietavtalet. Då hade vi
            en situation där kanske 20 000 människor i veckan tog båtarna
            från Turkiet över till Grekland och fastnade där. Många av de
            här människorna blev sedan fast i läger i Moria i Grekland, för
            de kom inte vidare. De trodde att de skulle kunna komma vidare
            till exempelvis Tyskland, till Holland eller till Sverige, men
            de fastnade där.
          </note>
          <note>
            Det är bakgrunden till Turkietavtalet som innebär att EU som
            sagt går in med pengar till skolor, sjukvård och annat stöd till
            de flyktingar som finns i Turkiet. Om vi inte hade haft avtalet
            hade risken varit att vi skulle ha fått precis samma situation
            igen. Det skulle ha gått ut över de här migranterna. Som sagt
            har antalet som dör i Medelhavet minskat med nästan 80 procent
            sedan 2015 och 2016. Det har minskat mer än antalet asylsökande
            till EU totalt sett.
          </note>
          <note>
            Det är svårt att se några andra sätt att jobba med detta just
            nu i alla fall. Sedan har vi andra samarbeten som vi inte har
            varit inne på så mycket. Men det handlar också om att de som får
            avslag på sin asylansökan i EU ska kunna återvända till sina hemländer
            igen. Det tror jag också är ganska viktigt för att kunna få ordning
            och reda i migrationspolitiken. Det minskar faktiskt också antalet
            som kommer till EU när man får klart för sig att om man inte har
            något skyddsbehov och får ett avslag riskerar man att skickas
            tillbaka igen. Det är en annan del av Ylva Johanssons paket som
            hon jobbar med. Vi kommer tillsammans i EU att jobba bilateralt
            med ett antal länder så att de ska börja ta emot sina egna medborgare
            igen.
          </note>
          <note>
            Sedan ska Sverige fortsätta att vara ett av de länder som bidrar
            mest till internationell rätt men också i internationella forum
            för att hjälpa flyktingar, vilket vi nu gör i IOM, UNHCR och så
            vidare.
          </note>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2020/21:515 om Försäkringskassans
            arbete med omvårdnadsbidraget
          </note>
          <note>
            Anf. 66 Statsrådet ARDALAN SHEKARABI (S):
          </note>
          <note>
            Fru talman! Bengt Eliasson har frågat mig vilka åtgärder jag
            avser att vidta för att säkerställa att de familjer som tidigare
            mottagit stöd för att kunna vårda ett barn med funktionsnedsättning
            få r den ersättning de har rätt till i enlighet med regeringens
            målsättning .
          </note>
          <note>
            Re formens syft e har inte varit att skärpa kraven eller att
            spara pengar utan i stället att skapa enklare och tydligare regler
            för ersättningar till barn och vuxna med funktionsnedsättning.
            Reformen avsåg att öka transparensen, förutsebarheten och likformigheten
            i besluten och att skapa bättre förutsättningar för uppföljning
            av den enskildes behov. Arbetet med reformen genomfördes i samarbete
            och nära dialog med funktionshindersrörelsen.
          </note>
          <note>
            Det fanns en bred politisk enighet om att stödet som gavs genom
            handi ­ kappersättningen och vårdbidraget behövde reformeras och
            moderniseras. Dessa förmåner hade i mångt och mycket varit oreformerade
            sedan 70 ‑ och 80-talen. Förslagen om de nya förmånerna omvårdnadsbidrag
            och mer ­ kostnadsersättning röstades också igenom i riksdagen
            med bred majoritet.
          </note>
          <note>
            Omvårdnadsbidraget ger numera rätt och möjlighet för båda föräldrarna
            att beviljas ersättning samt att fördela den sinsemellan. Kopplat
            till förmånen finns också en rätt att förkorta normal arbetstid
            även efter att barnet fyllt 8 år. Respektive förälder har rätt
            till en förkortning av arbetstiden med 25 procent, vilket underlättar
            för föräldrar som har barn med funktionsnedsättning att kombinera
            omvårdnaden av barnet med en anställning.
          </note>
          <note>
            Enligt uppgifter i bland annat medi er har föräldrar till barn
            med funk ­ tionsnedsättning fått sänkta eller indragna bidrag
            efter reformeringen av vårdbidraget och handikappersättningen
            till det nya omvårdnadsbidraget och merkostnadsersättningen.
          </note>
          <note>
            Eftersom det inte var intentionen att ersättningen skulle bli
            lägre, vare sig som en besparing eller hårdare krav, är regeringen
            angelägen om att förstå av vilka anledningar ersättningsnivåerna
            sänks. I november beslutade regeringen om ett uppdrag till Inspektionen
            för socialförsäkringen, ISF, att utvärdera reformen. För att snabbt
            kunna få en första bild av vad som kan vara bakomliggande skäl
            till signaler om sänkta nivåer vid övergång till omvårdnadsbidraget
            bad regeringen ISF om en delredovisning, den delredovisning som
            interpellanten hänvisar till i sina frågor.
          </note>
          <note>
            ISF har i sin förstudie granskat 34 ärenden. Resultaten är att
            betrakta som indikationer inför den fortsatta utvärderingen, som
            ska redovisas till regeringen den 30 november i år. R egeringen
            utesluter inte att vidta åtgärder om det visar sig att lagens
            intention inte uppfylls och förutsätter att vi har riksdagens
            stöd om åtgärder krävs.
          </note>
          <note>
            För att minska risken att hushåll står utan beslut eller utbetalning
            med anledning av långa handläggningstider gav regeringen Försäkringskassan,
            från och med den 1 juli 2020, möjlighet att förlänga vårdbidraget
            i väntan på beslut om omvårdnadsbidraget. För att stärka handläggningen
            och korta handläggningstiderna för omvårdnadsbidraget och merkostnadsersättning
            ­ en har vidare Försäkringskassan fått extra medel i budgetpropositio
            ­ nen för 2021 för dessa förmåner.
          </note>
          <note>
            Jag fortsätter att följa utvecklingen noga, då det för regeringen
            är särskilt viktigt att säkerställa att familjer med barn med
            funktionsnedsättning får det bidrag som de är berättigade till.
          </note>
          <note>
            Anf. 67 BENGT ELIASSON (L):
          </note>
          <note>
            Fru talman! Jag tackar statsrådet för svaret. Det mesta är vi
            helt eniga om, för det är en bra historiebeskrivning statsrådet
            ger.
          </note>
          <note>
            Att det finns en bred majoritet i kammaren för förändringarna
            och även vidare arbete om så behövs råder det inget tvivel om.
          </note>
          <note>
            Det här är en viktig fråga som tyvärr har blivit en följetong.
            Det är inte första gången som den debatteras i kammaren sedan
            ändringen trädde i kraft. Det har blivit en hinderbana av svårigheter
            för de familjer som detta gäller. Samma hinderbana gäller ärligt
            talat snart sagt alla delar inom funktionsrättspolitiken på olika
            sätt. Men just i dag handlar det om merkostnadsersättningen och
            framför allt omvårdnadsbidraget.
          </note>
          <note>
            Fru talman! Att handläggningen inom Försäkringskassan inte fungerar
            är ställt utom allt rimligt tvivel, åtminstone när det gäller
            handläggningen av detta bidrag. Men vad ligger egentligen i det
            interna uppdraget i För ­ säkringskassan, och vad ligger i brister
            i styrning och ledning från departementet? Här blir bilderna lite
            otydliga.
          </note>
          <note>
            För mig blir det tydligt när Försäkringskassans generaldirektör
            för socialförsäkringsutskottet uppger att myndigheten ser sig
            nödd och tvungen att dra ut sin handlingsplan ända till 2023 för
            att alla som ska över från det gamla systemet till det nya ska
            få en korrekt bedömning. Det är redan ganska länge sedan ändringen
            trädde i kraft. Under tiden förlängs, som statsrådet beskrev,
            det gamla systemet för att fånga upp de familjer som hamnar mitt
            emellan. Vid samma tillfälle uppger dock samme generaldirektör
            att förlängningen inte fungerar. Den träffar inte de personer
            som behöver stöd.
          </note>
          <note>
            Precis som jag påpekar i min interpellation är det stora problem
            med handläggningstider men också med olikheter i bedömningar och
            märkliga motiveringar. Myndigheten använder också den så kallade
            DFA-kedjan, diagnos, funktionsnedsättning och aktivitetsbegränsning,
            även i sina be ­ dömningar för omvårdnadsbidraget. Den checklistan
            är ju utformad för sjukförsäkringen och fungerar egentligen inte
            för något annat, varken omvårdnadsbidrag eller andra insatser.
          </note>
          <note>
            Fru talman! Att myndigheten använder DFA-kedjan innebär i praktiken
            att många får avslag och neddragningar på grund av inkorrekt skrivna
            läkarintyg där någon kod har missats, någon läkare inte varit
            tillräckligt tydlig och så vidare. Jag tror att statsrådet förstår
            precis vad jag menar. Det är mycket i Försäkringskassans tjänsteutövning
            här som blir ett bollande, och mitt emellan sitter individen.
          </note>
          <note>
            Hänvisningarna till föräldraansvar är en alldeles egen visa i
            detta och ligger inte i nivå med de bedömningar som finns i assistansen
            utan är på en helt annan nivå. I dialog med Försäkringskassan
            säger man att de domar man har grundat sina rättsliga ställningstaganden
            på för föräldraansvaret inte går att använda på omvårdnadsbidraget
            och merkostnadsersättningen.
          </note>
          <note>
            Min fråga till statsrådet är därför: Kan han tänka sig att ge
            Försäkringskassan i uppdrag att i sin handläggning se över vilka
            instrument och motiveringar man använder för sina beslut så att
            man använder det som är relevant för just omvårdnadsbidraget?
            Både statsrådet och jag är ju besjälade av en vilja att bidraget
            ska träffa rätt eftersom det är nödvändigt för dessa familjer.
          </note>
          <note>
            Anf. 68 Statsrådet ARDALAN SHEKARABI (S):
          </note>
          <note>
            Fru talman! Jag tackar Bengt Eliasson för en viktig interpellation
            som berör sårbara grupper i vårt samhälle som definitivt är i
            behov av att de system som finns inom ramen för Försäkringskassans
            verksamhet fungerar väl och att de beslut som fattas baseras på
            den lagstiftning som finns. Det handlar om respekt för de målsättningar
            lagstiftaren har satt upp, respekt för de syften som har legat
            bakom kammarens ställningstagande i lagändringen och respekt för
            medborgarnas rätt till god förvaltning och snabba handläggningstider.
          </note>
          <note>
            Mot bakgrund av den debatt som pågår och har pågått ganska länge
            om Försäkringskassans verksamhet och behovet av en tydligare och
            mer utvecklad styrning både av regeringen och internt inom Försäkringskassan
            pågår just nu flera processer såväl i Försäkringskassan som i
            regeringens styrning av myndigheten som är av största relevans.
          </note>
          <note>
            Regeringen är ansvarig inför riksdagen när det gäller styrningen
            av de myndigheter som lyder under regeringen, däribland Försäkringskassan.
            Vi tar detta ansvar på största allvar. Vi har ett samarbete med
            två samarbetspartier i budgetfrågor, vilket innebär att det också
            i de frågor då regleringsbrev hanteras finns ett samarbete mellan
            regeringen och samarbetspartierna.
          </note>
          <note>
            Det innebär att både regeringen och samarbetspartierna har ett
            mycket stort ansvar inför kammaren att hantera styrningen av Försäkringskassan
            så att de försäkrades behov och den goda förvaltningen sätts i
            fokus och att de styrsignaler som skickas från regeringen och
            samarbetspartierna inte strider mot de intentioner som finns i
            den lagstiftning som beslutats av kammaren.
          </note>
          <note>
            Låt mig understryka att det är ett stort ansvar som åvilar regeringen
            och samarbetspartierna i dessa frågor, och jag utgår från att
            alla parter tar detta ansvar på största allvar, visar respekt
            för den svenska förvaltningsmodel ­ len och vill ge våra förvaltningsmyndigheter
            goda förutsättningar.
          </note>
          <note>
            I denna fråga finns det misstanke om att Försäkringskassan i
            sin tillämpning av den nya lagstiftningen agerar på ett sätt som
            kan innebära att den blir mer restriktiv än den tidigare lagstiftningen,
            och det är varken regeringens eller riksdagen intention.
          </note>
          <note>
            Vi tar detta på största allvar. Så fort dessa uppgifter nådde
            regeringen satte vi igång en process. Inspektionen för socialförsäkringen
            följer nu noga Försäkringskassans tillämpning av lagstiftningen
            och rapporterar till regeringen hur lagstiftarens intentioner
            följs.
          </note>
          <note>
            Jag kan försäkra Bengt Eliasson och kammaren om att jag följer
            frågan noga. Vi har tillräckligt många utmaningar när det gäller
            socialförsäkringarna, och vi behöver inte även på detta område
            få en utveckling där lagstiftarens intention inte följs.
          </note>
          <note>
            Som jag nämnde har vi infört ett antal möjligheter att tillämpa
            den gamla lagstiftningen så att människor inte ska fara illa.
          </note>
          <note>
            Vi kommer att noga följa Inspektionen för socialförsäkringars
            utvärdering för att se om det behövs vidare åtgärder. Om det behövs
            lagändringar har vi meddelat att vi är beredda att vidta åtgärder,
            och jag utgår från att kammaren då kommer att samarbeta.
          </note>
          <note>
            Anf. 69 BENGT ELIASSON (L):
          </note>
          <note>
            Fru talman! Det gläder mig ytterligt att det pågår processer
            och att styrnings- och ledningsfunktionerna uppmärksammas ordentligt
            i Regeringskansliet och på departementet. Jag blir glad på riktigt
            för det.
          </note>
          <note>
            Jag blir givetvis också glad över att de samarbeten om regleringsbreven
            som sker inom januariavtalets ramar lyfts fram av ministern som
            betydelsefulla. Jag kan inte svara för alla parter, men Liberalernas
            intention är glasklar: Det ska vara enhetligt, tydligt och stödjande
            för varandra.
          </note>
          <note>
            Lyfter vi in assistansfrågan och Försäkringskassans hantering
            av den är det även här stor skillnad mellan regleringsbrevets
            text och Försäkringskassan funktion och handledning, och det behöver
            man också titta på. Men det är en bifråga och inte föremål för
            dagens debatt.
          </note>
          <note>
            Jag skulle vilja rikta fokus mot några andra delar i statsrådets
            svar. Jag tycker att det är viktigt att kammaren får resonera
            runt dessa viktiga saker – hur myndigheter faktiskt agerar ute
            i verkligheten. De är ju politikens förlängda arm.
          </note>
          <note>
            I sin avslutning använde statsrådet ett begrepp som jag väldigt
            ofta hör från statsrådet, och kanske framför allt från statsrådets
            kollega Lena Hallengren, nämligen säkerställa att, i det här fallet,
            familjer och barn med funktionsnedsättning får de bidrag de är
            berättigade till. Man kan ibland vända det till dem som är berättigade
            och så vidare. Frågan är: Vad betyder ordet berättigade egentligen?
          </note>
          <note>
            När det gäller konsekvenserna av den omläggning som skedde, som
            vi är överens om var bra, som medierna beskriver, som vi hör om
            från familjer och som vi debatterar politiskt: Vilka slutsatser
            drar ministern av alla indikatorer som kommer och som visar att
            det inte fungerar i verkligheten? ISF-uppdraget är en sådan, naturligtvis,
            men det kommer inte att presenteras förrän i november. Det finns
            ganska mycket tid däremellan som förlöper och där det bara fortsätter
            och fortsätter.
          </note>
          <note>
            Försäkringskassan fungerar inte alltid så bra i sina leveranser.
            Det är, precis som vi har sagt, inte första gången en myndighet
            har problem med att leverera. Vi återkommer ständigt till styrning
            och ledning när det gäller just denna myndighet, vilket är både
            tråkigt och lite farligt för tilliten till hela välfärdssystemet
            och även till de små men viktiga bidragsdelarna, såsom omvårdnadsbidraget
            och merkostnadsersättningen.
          </note>
          <note>
            Var går egentligen smärtgränsen, anser ministern, för familjerna?
            Förlängda vårdbidrag är uppenbarligen inte svaret på problemen
            och fungerar inte fullt ut. Vi har försökt göra justeringar och
            påpekanden, och socialförsäkringsutskottet skjuter på och ställer
            frågor och så vidare. Men någonstans behöver vi gemensamt, i alla
            fall från regeringspartiernas sida, sätta ned foten och säga att
            nu är det nog och att nu måste något ske därför att det finns
            ett antal familjer som hamnar utanför.
          </note>
          <note>
            Anf. 70 Statsrådet ARDALAN SHEKARABI (S):
          </note>
          <note>
            Fru talman! Tack återigen, Bengt Eliasson, för dessa viktiga
            anmärkningar!
          </note>
          <note>
            Vi har den förvaltningsmodell som vi har i enlighet med vår grundlag,
            vilket innebär att riksdagen stiftar lagarna. Myndigheterna är
            självständiga i sin tillämpning av lagarna, och där har inte regeringen
            och inte heller riksdagen några möjligheter att detaljstyra rättstillämpningen.
            Den metod vi har när det gäller möjligheten att påverka rättstillämpningen
            är att ändra lagstiftningen. Det är så vår konstitution reglerar
            relationerna mellan regering, riksdag och förvaltningsmyndigheter,
            och där har våra förvaltningsmyndigheter en långtgående självständighet
            i rättstillämpningsfrågor och hantering av enskilda fall.
          </note>
          <note>
            Detta innebär att riksdag och regering har ett mycket stort ansvar
            för att reglera de frågor som behöver regleras i detalj, om det
            finns en risk att rättstillämpningen strider mot de intentioner
            som finns i denna kammare. Jag menar att vi är beroende av den
            utvärdering som Inspektionen för soci ­ alförsäkringen genomför
            just nu. Sedan behöver Inspektionen för social ­ försäkringen
            naturligtvis få förutsättningar att göra en utvärdering som baseras
            på ett antal fall där rättstillämpningen kan granskas, vilket
            gör att vi kan få utvärderingen först under hösten. Vi har nu
            fått indikationer i en första delredovisning som ger oss en bild
            av hur granskningen kommer att gå till under de kommande månaderna.
          </note>
          <note>
            Det vi kan göra, fru talman, i väntan på eventuella justeringar
            av lagstiftningen, är att påverka övergångsbestämmelserna, vilket
            vi har gjort, för att möjliggöra att den tidigare förmånen förlängs,
            och säkerställa att Försäkringskassan har en tydlig målsättning:
            att handläggningstiderna ska ned. Denna målsättning har uttryckts,
            och Försäkringskassan har fått resurser för att korta handläggningstiderna.
            Jag kan försäkra riksdagen att jag i mina dialoger med Försäkringskassan
            har understrukit behovet av att korta ned handläggningstiderna
            och att de resurser som tilldelas Försäkringskassan ska användas
            till att korta handläggningstiderna så effektivt som möjligt.
          </note>
          <note>
            Det är en mycket allvarlig situation. Vi vet att de två förmånerna
            har skapats därför att de grupper som är beroende av förmånerna
            är sårbara och i behov av ekonomisk ersättning och kompensation
            för att kunna hantera situationen i familjen. Därför måste vi
            ta signalerna om en mer restriktiv tillämpning på största allvar.
          </note>
          <note>
            Jag avser att fortsätta den nära dialogen med socialförsäkringsutskottet
            och Bengt Eliasson på detta område och rapportera i utskottet
            om de signaler vi får i dialogen med myndigheten och med Inspektionen
            för social ­ försäkringen. Vi kommer framför allt att noga följa
            utvecklingen för handläggningstiderna inom Försäkringskassan eftersom
            myndigheten har fått uppdraget att jobba med handläggningstiderna
            och självfallet också har tilldelats resurser för att kunna få
            kapacitet att minska handläggningstiderna.
          </note>
          <note>
            Jag är övertygad om att detta är ett område där vi – regeringen
            och de övriga politiska partierna – har ett gemensamt intresse
            av att lägga undan partipolitiska meningsskiljaktigheter och samarbeta,
            så som vi gör, med socialförsäkringsutskottet. Jag uppskattar
            den täta dialogen, inte minst med Bengt Eliasson.
          </note>
          <note>
            Anf. 71 BENGT ELIASSON (L):
          </note>
          <note>
            Fru talman! Tack återigen för svaret, statsrådet!
          </note>
          <note>
            Jag tror att det egentligen finns en närmast total enighet i
            kammaren, men vi måste debattera och lyfta upp tillämpningen till
            ytan så att den inte glider undan och försvinner i den allmänna
            debatten.
          </note>
          <note>
            Vi ser fortfarande att många får sänkt bidrag och utebliven ersättning,
            och motiveringarna är ibland väldigt underliga. Bland annat tas
            inte hänsyn till bundenheten till hemmet och barnet, så som nämns
            i förarbetena. Man får inte fullt omvårdnadsbidrag om man inte
            har omfattande omsorg på natten. Det räcker inte att föräldrarna
            sover med ett halvt öga på natten och går upp och fixar något
            som behövs eller om barnet går upp och hittar på något på natten.
            Kassan använder alltså inte riktigt förarbetena så som vi skulle
            önska. Ytterst är det egentligen riksdagens beställning som inte
            utförs. Det är vi helt överens om.
          </note>
          <note>
            Jag skulle avslutningsvis vilja peka på verkligheten och återge
            vad en av många som har kontaktat mig säger: Vi kan inte åka bort
            på korttidshelgerna därför att vi måste kunna hämta med kort varsel.
            Bundenheten innebär att någon av oss måste vara hemma till och
            med när avlösaren är på plats därför att det är vi som måste krishantera
            om det blir bråk eller något annat.
          </note>
          <note>
            Jag tackar statsrådet för svaren och resonemangen. Jag fortsätter
            också att följa utvecklingen mycket noga, och jag förutsätter
            att det på riktigt är viktigt för regeringen att säkerställa att
            familjer med barn med funktions ­ nedsättning får de ersättningar
            och bidrag de är i behov av för att leva ett fungerande föräldraliv
            precis som alla andra föräldrar.
          </note>
          <note>
            Anf. 72 Statsrådet ARDALAN SHEKARABI (S):
          </note>
          <note>
            Fru talman! Tack, Bengt Eliasson, för debatten och interpellationen!
          </note>
          <note>
            Jag vill verkligen understryka att ett samhälles styrka ska värderas
            utifrån hur samhället behandlar de mest sårbara. Det är denna
            utgångspunkt som vi måste ha i debatten om våra sociala försäkringar,
            inte minst om de två förmåner som diskuterats i denna debatt.
            Hur behandlar vi de mest sårbara i vårt samhälle? Det som avgör
            om vårt samhälle är ett anständigt samhälle är graden av solidaritet
            med de människor som av olika anledningar behöver det gemensammas
            stöd för att hantera svårigheter i livet.
          </note>
          <note>
            Det svenska samhället har haft en mycket stolt och fin tradition
            under de senaste hundra åren när det gäller att bygga sociala
            försäkringar och solidariskt finansierade försäkringar som har
            till syfte att ge stöd till de människor som är i behov av det.
            Men det är uppenbart, fru talman, att några av våra sociala försäkringar
            har blivit utsatta för försämringar och försvagningar de senaste
            åren. Det är regeringens och riksdagens ansvar att återupprätta
            tryggheten för de människor som är beroende av de sociala försäkringarna,
            återupprätta samhällskontraktet och säkerställa att det svenska
            samhället sätter de mest sårbara gruppernas behov och trygghet
            i fokus.
          </note>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2020/21:527 om utredningsförslag
            om en trygg sjukförsäkring
          </note>
          <note>
            Anf. 73 Statsrådet ARDALAN SHEKARABI (S):
          </note>
          <note>
            Fru talman! Ida Gabrielsson har frågat mig när jag avser att
            lägga fram de förslag från Utredningen En trygg sjukförsäkring
            med människan i centrum som kvarstår.
          </note>
          <note>
            De allmänna socialförsäkringarna är en central del i den svenska
            välfärdsmodellen och har under lång tid bidragit till att skapa
            trygghet och motverka ekonomisk utsatthet.
          </note>
          <note>
            Brister i regelverket skadar tilltron till sjukförsäkringen.
            Att det finns brister i sjukförsäkringens regelverk har uppmärksammats
            av regeringen. Därför tillsattes Utredningen En trygg sjukförsäkring
            med människan i centrum. Utredningen har bland annat lämnat förslag
            om en mer flexibel rehabiliteringskedja och hur Försäkringskassans
            prövning av arbetsförmåga kan bli mer begriplig.
          </note>
          <note>
            Utifrån utredningens förslag har regeringen gjort viktiga ändringar
            i sjukförsäkringens regelverk. Ändringarna syftar till att åstadkomma
            en mer flexibel rehabiliteringskedja. Detta innebär att bedömningen
            av arbetsförmågan mot normalt förekommande arbete ska efter dag
            180 kunna skjutas upp om övervägande skäl talar för att den försäkrade
            kommer att återgå i arbete hos arbetsgivaren senast dag 365. Den
            som är sjukskriven får därigenom bättre förutsättningar att hinna
            genomgå vård, behandling och rehabilitering för att kunna återgå
            i arbete. Bestämmelserna trädde i kraft den 15 mars 2021.
          </note>
          <note>
            För att förhindra att människor förlorar sin sjukpenning på grund
            av brister i sjukförsäkringens regelverk i avvaktan på de nya
            reglerna införde regeringen ett tillfälligt stopp av bedömningarna
            mot normalt förekommande arbete efter dag 180. Stoppet gällde
            retroaktivt från och med den 21 december 2020.
          </note>
          <note>
            Till följd av den kritik som utredningen framförde gällande bristande
            utredningar och beslutsunderlag har regeringen gett ett uppdrag
            till Försäkringskassan om att förbättra kvaliteten i handläggningen
            av sjukpenningärenden. Uppdraget avser ärenden där sjukpenning
            nekas på grund av att den enskilde bedöms ha arbetsförmåga i ett
            normalt förekommande arbete. Beslut om avslag måste vara begripliga
            för den enskilde. Detta är avgörande för sjukförsäkringens legitimitet.
          </note>
          <note>
            Utredningen har också lämnat flera andra förslag, bland annat
            när bedömningen mot normalt förekommande arbete ska kunna skjutas
            upp efter dag 365 i sjukfallet samt förslag om att angivet normalt
            förekommande arbete ska ersätta det nuvarande begreppet normalt
            förekommande arbete. Regeringen arbetar aktivt med de övriga förslag
            en .
          </note>
          <note>
            M ä nniskor som drabbas av sjukdom ska kunna lita på sjukförsäkringen
            och samhällets stöd. Utgångspunkten är att sjukförsäkringen ska
            ge alla som har nedsatt arbetsförmåga på grund av sjukdom trygghet.
          </note>
          <note>
            Anf. 74 IDA GABRIELSSON (V):
          </note>
          <note>
            Fru talman! Tack, socialförsäkringsministern, för svaret!
          </note>
          <note>
            Det är nu över ett år sedan som delar av utredningen om att förbättra
            sjukförsäkringen kom med förslag. Socialförsäkringsministern sa
            då och även nu att det var viktiga och nödvändiga förslag om försäkringen
            ska fungera. Trots det har Vänsterpartiet tidigare men inte minst
            under det senaste året fått baxa regeringen och januaripartierna
            framför sig. Vänsterpartiet lägger bland annat fram förslag som
            finns färdigutredda i regeringens egen utredning. De röstas ned.
            Men på något nästan magiskt sätt återkommer regeringen och aviserar
            förslagen senare.
          </note>
          <note>
            Fru talman! Låt mig vara tydlig: Jag är inte den som är den.
            Det är bra att regeringen går från ord till handling. Socialdemokraterna
            och Miljöpartiet utgör trots allt en regering som tidigare har
            bidragit till de stora utförsäkringarna. Det är Alliansens lagstiftning,
            men som veckans Uppdrag granskning visade styrde Socialdemokraterna
            Försäkringskassan i denna riktning. Mycket behöver göras och det
            fort om inte ännu fler människor ska få sitt liv och sin försörjning
            sönderslagna.
          </note>
          <note>
            Fru talman! Vänsterpartiet vill egentligen gå mycket längre.
            Vi är av den enkla uppfattningen att är man sjuk så är man och
            kan man inte jobba så kan man inte det. Rehabilitering, när den
            är möjlig, är något bra och viktigt, men för att det ska fungera
            måste de stelbenta tidsgränserna tas bort. De som är varaktigt
            sjuka måste få rätt till ersättning. Svårare än så är det egentligen
            inte. Det kan ju till och med en barnunge förstå. Men för Försäkringskassan
            och övriga partier i riksdagen verkar det stört omöjligt att inse
            det här. Jag begriper inte detta.
          </note>
          <note>
            Det som däremot är fullständigt glasklart för mig är att dagens
            bedömningar, signerade Försäkringskassan, inte är gjorda utifrån
            verkliga personer. Ersättningsnivåerna är som att man kan leva
            på luft, och det hänvisas till rena hittepåjobb. Att människor
            som slitit och jobbat hela livet inte får vad de har rätt till
            när de blir sjuka är anskrämligt.
          </note>
          <note>
            Min egen pappa har cancersjukdomen myelom. Han har nyss genomgått
            en stamcellstransplantation och närmar sig dag 365. Han har nu
            fått ett förhandsbesked om att han kommer att utförsäkras. Han
            har jobbat sedan han var 15 år på tvätten i Ockelbo och i charken
            på Konsum och har sedan i många år drivit egen butik. I dag är
            han kommunalare och jobbar på behandlingshem.
          </note>
          <note>
            Det finns tusentals exempel på andra personer som har hamnat
            i den här situationen. Det sägs att ersättningen är ett bidrag,
            men ingenting kunde vara mer fel. Det är min pappa och alla de
            andra som har jobbat och slitit och avstått löneutrymme för att
            en trygghet ska finnas om så skulle behövas. Men när den behövs
            finns den inte.
          </note>
          <note>
            Mina frågor till socialförsäkringsministern är: Hur länge till
            ska vi få vänta? Kan socialförsäkringsministern garantera att
            de som har klivit in och stått i frontlinjen under pandemin –
            undersköterskor och sjuksköter ­ skor som lider av sviterna av
            covid-19 – inte utförsäkras när de når tidsgränsen vid dag 365?
            När kommer regeringen att gå fram med förslaget som kan förbättra
            sjukförsäkringen för alla , oavsett diagnos?
          </note>
          <note>
            Anf. 75 Statsrådet ARDALAN SHEKARABI (S):
          </note>
          <note>
            Fru talman! Tack, Ida Gabrielsson, för denna viktiga interpellation!
            Det är en fråga som berör en av de mest centrala delarna i den
            svenska samhällsmodellen som under många år ändå har inneburit
            en grund för gemenskap och solidaritet svenska medborgare emellan.
          </note>
          <note>
            Det är uppenbart, fru talman, att vi har allvarliga brister i
            den sjukförsäkring som här diskuteras. De rapporter som vi får
            om kommande utförsäkringar av personer som bland annat har drabbats
            av långtidscovid efter att de passerar bedömningen vid dag 365
            är en tillräckligt allvarlig signal som jag hoppas att alla riksdagens
            partier tar till sig. Det åvilar ett stort ansvar på samtliga
            riksdagspartier och regeringen. Vi har en skyldighet att säkerställa
            att våra medborgare får den ekonomiska trygghet som de förtjänar
            vid sjukdom. Så är inte fallet i dag.
          </note>
          <note>
            Reglerna för tidsgränsen inom sjukförsäkringen vid dag 365 är
            mycket restriktiva. Dessa regler kommer, om de inte ändras, att
            innebära att vi framför oss och under de kommande veckorna och
            månaderna får mass ­ utförsäkringar av människor. Denna situation
            kan inte försvaras av någon som ser som sin uppgift att verka
            för ekonomisk trygghet vid sjukdom för våra medborgare.
          </note>
          <note>
            Regeringen har i nära samverkan med flera av riksdagens partier
            och inte minst de samarbetspartier som ingår i budgetsamarbetet
            drivit igenom ändringar av regelverket för dag 180. Det är väldigt
            bra. Vi har nu ett starkare skydd för de sjuka vid prövningen
            dag 180, vilket innebär att många kommer att kunna behålla sin
            sjukpenning i väntan på att de får möjlighet att slutföra sin
            rehabilitering.
          </note>
          <note>
            Så länge man är sjuk och är beroende av att rehabiliteringen
            slutförs ska man ha en ekonomisk trygghet. Det är en rimlig utgångspunkt
            i sjukförsäkringen. Men den tryggheten finns inte efter dag 365
            för många. Det vet experter, forskare och de som följt debatten
            om sjukförsäkringen och följt de granskningar som gjorts av sjukförsäkringen
            de senaste åren.
          </note>
          <note>
            Det står på regeringens agenda att driva igenom de regeländringar
            som föreslås i den utredning som berörs av denna interpellation,
            även vad gäller dag 365. Vi gör bedömningen att det är en akut
            fråga. Det pågår samtal mellan regeringen och dess samarbetspartier
            om detta ämne. Jag kan konstatera att det hittills inte har funnits
            förutsättningar för att inom ramen för det samarbete vi har lägga
            fram de förslagen på riksdagens bord. Men min förhoppning är att
            alla partier, oberoende av ideologisk utgångspunkt, ser det allvarliga
            läge som vi har framför oss, med risk för massutförsäkringar under
            våren av inte minst långtidscovidpatienter, lägger undan ideologiska
            låsningar och samverkar för att lösa denna högst akuta fråga.
          </note>
          <note>
            Anf. 76 IDA GABRIELSSON (V):
          </note>
          <note>
            Fru talman! Jag tackar socialförsäkringsministern för de här
            orden.
          </note>
          <note>
            Sjukförsäkringen har länge varit ur funktion. Coronapandemin
            har satt detta i blixtbelysning, men det har drabbat människor
            under många år. Någonstans måste politiken ta ansvar för det.
            Folk har inte blivit fattiga. De har gjorts fattiga. Vi kan nu
            sätta stopp för att det här ska ske framöver. Bara i år genomförs
            skattesänkningar på 30 miljarder. Viktiga intäkter från arbetsgivaravgifterna
            går förlorade och rinner ur systemen. Finansminis ­ tern – socialförsäkringsministerns
            kollega – säger att nyliberalismen är död men fortsätter att köra
            rakt in i väggen med Centerpartiet som kart ­ läsare. Liberalerna
            verkar redan ha hoppat av i farten. Miljöpartiet har nog tagit
            ett friår.
          </note>
          <note>
            Fru talman! För mig är det obegripligt att inte Socialdemokraterna
            – om de vill se en bättre sjukförsäkring – kliver in och visar
            var skåpet ska stå. Att bli misstrodd och förnekad är bland det
            värsta som kan hända en människa. Det är vad som har hänt tusentals
            utförsäkrade. Förutom en ekonomisk katastrof blir man misstrodd.
          </note>
          <note>
            Fru talman! Oavsett regering har utförsäkringarna fortsatt. Otaliga
            är exemplen på personer som fått lida stort av det här. De som
            redan utförsäkrats och förlorat sin SGI måste få någon form av
            ekonomisk upprättelse. Det behövs en kriskommission som kan se
            över det här. Det måste till en oberoende granskning av Försäkringskassans
            styrning och arbetssätt, där forskare och de som själva drabbats
            får komma till tals. För mig är det obegripligt att regeringen
            inte tillsatt en sådan granskning utan låter kassan utreda sig
            själv.
          </note>
          <note>
            Fru talman! Ansvarigt statsråd, Ardalan Shekarabi, säger återkomman
            ­ de att han ser problemet, att regeringen har konkreta förändringsförslag
            på sitt bord och att han hoppas att alla partier kan släppa prestigen
            och ordna med lagändringarna. Det finns en majoritet. Varför händer
            inget?
          </note>
          <note>
            Fru talman! Det pågår inte längre en tävling om vilket parti
            som är bäst på att jaga sjuka, tvärtom. Vinden har nu helt vänt,
            och fler har insett att vi måste göra om och få en bättre sjukförsäkring.
            Det är bra. Det är ett resultat av många års slit i grupper som
            Solrosuppropet och Försäkringskassanupproret av dem som drabbats
            själva.
          </note>
          <note>
            Jag citerar: Det ligger ett förslag på regeringens bord. Jag
            är beredd att införa det närhelst det finns majoritet för det.
            Så sa socialförsäkringsministern själv om förslaget. Det finns
            en majoritet. Vänsterpartiet har gått före när det gäller dag
            180. Hur länge ska vi vänta innan Socialdemokraterna går från
            ord till handling? Vad är det som bromsar upp det hela? Är det
            samarbetspartierna, eller är det Socialdemokraterna själva som
            inte har satt den här frågan tillräckligt högt?
          </note>
          <note>
            Anf. 77 Statsrådet ARDALAN SHEKARABI (S):
          </note>
          <note>
            Fru talman! Om denna kammare ska kunna ta de beslut som krävs
            för att tryggheten vid sjukdom ska återupprättas krävs det att
            vi slutar skylla på varandra och slutar fastna i ideologiska låsningar.
            Det krävs att all form av politisk prestige läggs undan och att
            svenska medborgares behov av ekonomisk trygghet sätts i fokus.
            Det krävs att vi lyckas se bortom de ideologiska ramar och skygglappar
            som begränsar oss alla i vår förmåga att se världen och verkligheten
            som den är. Min förhoppning är, fru talman, att de insikter som
            växer fram under pandemin och de rapporter som nu kommer om de
            risker som vi ser vad gäller utförsäkringar får oss alla att inse
            allvaret och behovet av ett gemensamt agerande bortom partigränser
            och ideologiska låsningar.
          </note>
          <note>
            Regeringen avser att följa de spelregler som finns för ett budgetsamarbete.
            För vårt lands bästa måste självklart den formen av samarbeten
            respekteras. Men vår ambition är att göra det som krävs för att
            sjukförsäk ­ ringen ska förbättras. Jag är oerhört stolt över
            att vi tillsammans kunde lösa de problem som fanns vid prövningen
            dag 180. Det innebär att det under den här våren, under det här
            året och under alla kommande år finns en starkare ekonomisk trygghet
            för den som inte fått chansen att slutföra sin vård eller rehabilitering.
            Det är ett väldigt viktigt steg som har tagits, och det är glädjande
            att det beslutet har trätt i kraft och får effekt för våra svenska
            medborgare redan i dag.
          </note>
          <note>
            Självklart behövs det också liknande steg för dem som passerar
            dag 365 men inte fått möjlighet att bli friska och inte fått möjlighet
            att påbörja eller slutföra sin rehabilitering eller vårdinsats.
            Det är ett mycket allvarligt läge i sjukförsäkringen, för vi är
            mitt i en pandemi som drabbar våra medborgare och som har höga
            mänskliga kostnader. Nu måste vi göra det som krävs för att lagstiftningen
            för sjukförsäkringen ska anpassas till de behov som vi har i dagens
            verklighet – med vetskap om var bristerna finns.
          </note>
          <note>
            Fru talman! Ett samhälles styrka ska mätas utifrån hur det behandlar
            de mest sårbara. Vi lever i ett av världens rikaste länder, ett
            av världens mest utvecklade länder, ett av världens bäst organiserade
            länder, ett av de länder i världen som har högst grad av tillit
            mellan medborgare och offentliga institutioner och medborgare
            emellan. Det är en rimlig förväntan att detta samhälle, med sin
            ekonomiska styrka och sin goda förvaltning, också har kapaciteten
            och förmågan att lägga undan ideologiska låsningar och lösa den
            situation som svenska medborgare just nu går igenom i sjukförsäkringen.
            Jag uppmanar ödmjukast alla politiska partier att göra det som
            krävs för att vi ska se bortom partigränser och lösa den fråga
            som handlar om svenska medborgares trygghet vid sjukdom och funktionsnedsättning.
          </note>
          <note>
            Anf. 78 IDA GABRIELSSON (V):
          </note>
          <note>
            Fru talman! Att prestigen måste läggas undan håller jag fullständigt
            med om. Vänsterpartiet har ett eget förslag på ett sjukförsäkringssystem.
            Det går mycket längre än det förslag som regeringen har på bordet.
            Men det är vi beredda att släppa för att nå en kompromiss om ett
            system som åtminstone kan fånga upp det allra mest akuta. Detta
            har vi lagt fram vid flera tillfällen men ännu inte fått majoritet
            för.
          </note>
          <note>
            Jag förstår situationen med samarbetspartier, men ärligt talat
            måste den här frågan sättas högre i regeringen. Partier som inte
            är i närheten av Socialdemokraternas storlek och som inte sitter
            i regeringen kan inte få bestämma och avgöra de sjukas framtid
            och hur sjukförsäkringen ska se ut. Det kunde ha varit du, det
            har varit jag. Sjukdom kan drabba oss alla.
          </note>
          <note>
            Fru talman! Personer som är sjuka kastas i dag ut ur försäkringen
            och uppmanas att söka försörjningsstöd. Andra tar ut sin förtida
            pension eller använder semesterdagar, fastän de har ryckt in i
            pandemivården. Människor lever i bästa fall på sina anhöriga och
            i värsta fall inte alls. Självmord har för en del känts som den
            enda utvägen.
          </note>
          <note>
            Hur många fler ska drabbas för att politiker inte kan släppa
            prestigen och agera? Jag noterar att i den här debatten säger
            socialförsäkringsminis ­ tern många bekräftande ord. Men det behövs
            inte längre fina ord. Det behövs också handling.
          </note>
          <note>
            Anf. 79 Statsrådet ARDALAN SHEKARABI (S):
          </note>
          <note>
            Fru talman! Tack, Ida Gabrielsson, för interpellationen!
          </note>
          <note>
            Jag vill avslutningsvis lyfta fram alla de saker som har gjorts
            under det senaste året på sjukförsäkringens område för att hantera
            de utmaningar som vi har framför oss för våra medborgare.
          </note>
          <note>
            Regelverket för dag 180 har förändrats, vilket kraftigt ökar
            den ekonomiska tryggheten för sjuka vid prövningen dag 180 i sjukförsäkringen.
            Regeringen och samarbetspartierna har infört en karensersättning
            som innebär att människor får kompensation från och med den första
            sjukdagen och får förutsättningar att stanna hemma när de är sjuka.
            Också de som är ekonomiskt sårbara får möjlighet att stanna hemma
            när de är sjuka.
          </note>
          <note>
            Vi har anpassat flera regelverk i sjukförsäkringen till de akuta
            behov vi har just nu. Bland annat har kravet på läkarintyg skjutits
            upp. Vi har säkerställt att den som väntar på en inställd operation
            får möjlighet att behålla sin sjukpenning i väntan på operationen
            som har ställts in på grund av pandemin.
          </note>
          <note>
            Vi har gjort flera andra detaljerade justeringar av regelverket.
            Men vi kommer inte ifrån, fru talman, att det som lyfts fram i
            denna interpellation, regelverket för dag 365, är en akut fråga
            för väldigt många svenska medborgare som är sjuka just nu.
          </note>
          <note>
            Vi vet att många av våra medborgare har drabbats av långtidssymtom
            efter covidsjukdom. Vi vet att det finns många andra sjukdomar
            där det finns symtom som innebär att de inte får tillbaka sin
            arbetsförmåga under det första året, utan det krävs vidare behandling
            och rehabilitering.
          </note>
          <note>
            Just de människorna är beroende av att vi politiker, oberoende
            av parti, samarbetar och sätter svenska medborgares intressen
            främst i vår politiska gärning. Jag hoppas att vi snart kan konstatera
            att detta sker.
          </note>
          <note>
            Interpellationsdebatten var härmed avslutad.
          </note>
          <note>
            § 14 Svar på interpellation 2020/21:512 om självförsörjning kontra
            sysselsättning
          </note>
          <note>
            Anf. 80 Statsrådet MÄRTA STENEVI (MP):
          </note>
          <note>
            Fru talman! Tobias Andersson har frågat finansminister Magdalena
            Andersson om hon instämmer i problembilden rörande självförsörjningen
            bland invandrare, huvudsakligen från Afrika och Mellanöstern,
            om hon avser att vidta några åtgärder för att få bukt med detta
            samt om regeringen avser att vidta några åtgärder för att komplettera
            den officiella sysselsättningsstatistiken med statistik över självförsörjning
            och, med detta som utgångspunkt, även införa ett självförsörjningsmål
            för den ekonomiska politiken. Arbetet inom regeringen är så fördelat
            att det är jag som ska svara på interpellationen.
          </note>
          <note>
            Låt mig börja med att förtydliga att Tobias Andersson och jag
            har olika syn på migrations- och asylpolitik. Regeringens mål
            är att säkerställa en långsiktigt hållbar migrationspolitik som
            värnar asylrätten och som inom ramen för den reglerade invandringen
            underlättar rörlighet över gränser, främjar en behovsstyrd arbetskraftsinvandring,
            tillvaratar och beaktar mi ­ grationens utvecklingseffekter samt
            fördjupar det europeiska och interna ­ tionella samarbetet.
          </note>
          <note>
            Det är viktigt att vi fortsätter arbeta för att nyanlända snabbare
            ska komma in på arbetsmarknaden och i samhällslivet. Människor
            som startar på nytt i Sverige ska få så bra förutsättningar som
            möjligt för att etablera sig och bidra till vår gemensamma välfärd.
            Både kvinnor och män ska från samhällets sida mötas av samma förväntningar
            och krav samt ges rätt förutsättningar för att kunna försörja
            sig själva och stå på egna ben genom inträde på arbetsmarknaden.
            Arbetet för integration och nyanländas etablering i arbets- och
            samhällslivet är en grundläggande del av regeringens målsättning
            om ett samhälle som håller ihop och ger lika förutsättningar för
            alla.
          </note>
          <note>
            Att sakna arbete som ger egen försörjning begränsar en individs
            möjligheter att påverka sitt liv och göra egna val. Det är viktigt,
            inte minst ur ett jämställdhetsperspektiv. Vägen till egen försörjning
            går via arbete, och därför är sysselsättningsgraden ett högst
            relevant mått.
          </note>
          <note>
            Vi har under senare år sett att fler nyanlända kommer snabbare
            i arbete, och det är positivt. Av de nyanlända som togs emot 2014
            var 51 procent förvärvsarbetande 2018, det vill säga efter fyra
            år. Det kan jämföras med 29 procent efter fyra år för dem som
            mottogs 2010. Etableringen av nyanlända har alltså förbättrats
            avsevärt under senare år, samtidigt som Sverige har tagit emot
            ett stort antal skyddsbehövande på flykt undan krig och förföljelse.
          </note>
          <note>
            Statistik från Eurostat visar att sysselsättningsgraden för utrikes
            födda i Sverige är cirka 2 procentenheter högre än EU-genomsnittet.
            För utrikes födda kvinnor är sysselsättningsgraden cirka 4 procentenheter
            högre än i EU, medan den är marginellt lägre än genomsnittet i
            EU bland utrikes födda män. Att sysselsättningsgraden bland inrikes
            födda i Sverige är högst i EU bidrar till att sysselsättningsgapet
            mellan inrikes och utrikes födda är högre i Sverige än i andra
            EU-länder, både för kvinnor och män.
          </note>
          <note>
            Jag är inte nöjd med skillnaden i sysselsättning mellan inrikes
            och utrikes födda. Det behöver gå snabbare för nyanlända att komma
            in på arbetsmarknaden. Även om etableringen på arbetsmarknaden
            går snabbare för nyanlända i dag än för några år sedan krävs mer,
            och vi behöver höja ambitionsnivån ytterligare.
          </note>
          <note>
            Regeringen har därför vidtagit ett antal åtgärder för att förbättra
            nyanländas etablering i arbets- och samhällslivet, både under
            denna och föregående mandatperiod. Vi har också genomfört flera
            strukturellt viktiga förändringar . Låt mig till exempel nämna
            att v i har infört en utbildningsplikt för nyanlända med kort
            utbildningsbakgrund . F rån och med den 15 april 2021 ska nyanlända
            kvinnor och män ges möjlighet att delta i ett så kallat intensivår
            . För att särskilt stärka kvinnors möjlighet till arbete pågår
            satsningar för att nyanlända ska fortsätta att utveckla sina kunskaper
            i svenska även under föräldraledighet.
          </note>
          <note>
            Slutligen till frågan om den officiella arbetsmarknadsstatistiken.
            Regeringen beslutar om vilka ämnes- och statistikområden det ska
            finnas officiell statistik för, samt vilka myndigheter som ska
            vara statistikansvariga. Det är sedan myndigheterna själva som
            ansvarar för metod, kvalitet och vilka statistiska mått som ska
            användas. Jag avser i dagsläget inte att verka för förändringar
            i den officiella statistiken.
          </note>
          <note>
            Anf. 81 TOBIAS ANDERSSON (SD):
          </note>
          <note>
            Fru talman! Tack för svaret!
          </note>
          <note>
            Förr motiverade sjuklövern sin massinvandringspolitik med att
            det var lönsamt eller kanske till och med direkt nödvändigt för
            svensk ekonomi och välfärd. Argumentationen byggde i stort på
            anekdotisk bevisföring. De som motsatte sig det fick inte sällan
            absurda retoriska frågor som vem som skulle köra taxi, vårda våra
            äldre eller baka pizza om Sverige inte fortsatte med massinvandring.
          </note>
          <note>
            Titt som tätt lutade man även ståndpunkter mot att det minsann
            även fanns bevis på att invandringen lönade sig. Det var något
            som exemplifierades med de valloner som kom till Sverige under
            1600-talet eller rapporten om att kommunen Sandviken tjänade över
            en halv miljard på invandringen.
          </note>
          <note>
            Nu har Sandviken gjort miljonförlust. Tesen om att dagens invandring
            till Sverige, bestående av primärt lågkvalificerad asylinvandring
            från länder med väsensskild kultur, skulle utgöra en ekonomisk
            tillgång har övergetts av många.
          </note>
          <note>
            Argumentationen för stor invandring bygger nu mer på påståenden
            om att det är humant eller att det vore omöjligt att minska invandringen
            mer än vad regeringen uppger att man redan har gjort. Detta är
            naturligtvis helt fel i sak av flera skäl.
          </note>
          <note>
            För det första kan det inte anses vara humant att ta emot fler
            än vad man klarar av att assimilera. Genom att göra det försätter
            man människor i livslånga utanförskap präglade av otrygghet och
            generellt dålig levnadsstandard.
          </note>
          <note>
            För det andra kan det inte anses vara humant att som Sverige
            gjorde under asylkrisen ödsla pengar på integration i Sverige
            av de välbärgade och starka som har förmått att ta sig hit i stället
            för på dem som är kvar i närområdet.
          </note>
          <note>
            För det tredje kan det inte anses vara humant att frångå svensk
            asyllagstiftning för att premiera en grupp unga afghanska män
            utan asylskäl framför dem som faktiskt behöver hjälp.
          </note>
          <note>
            För det fjärde kan det inte anses vara humant att sätta tryggheten,
            tillhörigheten och välfärden på spel för alla svenskar genom att
            bedriva en naiv massinvandringspolitik.
          </note>
          <note>
            För det femte, fru talman, är det naturligtvis felaktigt att
            det vore svårt eller omöjligt att ytterligare begränsa migrationen
            till Sverige. Tvärtom vore det ganska enkelt om vi minimerade
            antalet pullfaktorer samtidigt som vi bedrev en aktiv återvandringspolitik.
          </note>
          <note>
            Med det sagt: Även om det skulle vara så att svensk migrationspolitik
            vore human, vilket den inte är, kvarstår de ekonomiska problemen
            i dess följd.
          </note>
          <note>
            Sverige har ett påtagligt ekonomiskt utanförskap, och integrationen,
            även den ekonomiska, av utrikes födda har varit ytterst bristfällig.
            Märta Stenevi försöker dock försköna bilden och talar i sitt svar
            återkommande om sysselsättningsgrad. Även om Sverige har bland
            de största gapen mellan inrikes och utrikes födda i hela EU är
            det med detta begrepp ändock missvisande.
          </note>
          <note>
            Menar Märta Stenevi att detta är ett rimligt mått för att mäta
            invandrares deltagande i arbetsmarknaden, samt anser hon att den
            ekonomiska integrationen har fungerat överlag?
          </note>
          <note>
            Anf. 82 Statsrådet MÄRTA STENEVI (MP):
          </note>
          <note>
            Fru talman! Jag tänkte prata lite om det som frågan gällde, nämligen
            sysselsättningsgrad kontra självförsörjningsgrad.
          </note>
          <note>
            Sysselsättningsgraden mellan inrikes och utrikes födda män i
            Sverige respektive Europa skiljer sig åt, och det här vet naturligtvis
            riksdagsledamoten väldigt väl. Det beror framför allt på att Sverige
            har en mycket hög sysselsättningsgrad jämfört med andra europeiska
            länder. Men det är jag övertygad om att riksdagsledamoten är mycket
            väl medveten om.
          </note>
          <note>
            Argumentationen kring självförsörjning bygger mycket på en rapport
            från Entreprenörskapsforum. Författarna till rapporten menar att
            sysselsättningsstatistiken är en otillräcklig indikator på arbetskraftens
            ekonomiska aktivitet och att den inte ger en heltäckande bild
            av hur hög andel av befolkningen som uppnår tillräckliga inkomster
            för att vara självförsörjande. Därför använder rapportförfattarna
            försörjningsgraden som ett kompletterande mått för att beskriva
            utrikes föddas etablering på arbetsmarknaden.
          </note>
          <note>
            För att betraktas som självförsörjande enligt rapportens definition
            ska en person ha en årslön före skatt som motsvarar minst fyra
            prisbasbelopp. År 2019 motsvarade det en bruttoårslön på 186 000
            kronor eller cirka 12 600 kronor per månad efter skatt.
          </note>
          <note>
            Rapportförfattarnas ambition uppfattas som att ta fram ett mått
            som inte bara visar om man arbetar eller inte utan som också indirekt
            via inkomstens storlek beaktar hur mycket man arbetar. Det här
            är relevant, och det tillför en dimension vid analyser av vilken
            utsträckning en person är etablerad på arbetsmarknaden. Som ett
            komplement till statistiken över sysselsättning kan ett mått på
            sysselsättningens omfattning vara användbart. En liknande ansats
            har också använts i andra sammanhang.
          </note>
          <note>
            Problemet uppstår när man också blandar in aspekten om tillräcklig
            inkomst och huruvida personer kan försörja sig själva, för där
            blir måttet väldigt otydligt. Som mått på i vilken utsträckning
            människor har tillräck ­ liga inkomster för att vara självförsörjande
            har detta vissa brister. Valet av benämningen självförsörjningsgrad
            är mot bakgrund av det missvisande.
          </note>
          <note>
            För det första är den inkomstgräns som används densamma för alla
            individer. Men behovet av inkomst kan se väldigt olika ut eftersom
            försörjningsbehovet kan se olika ut. Måttet beaktar till exempel
            inte att människor inte alltid enbart försörjer sig själva. Föräldrar
            har försörjningsansvar för sina barn, och gifta personer har försörjningsskyldighet
            gentemot varand ­ ra, vilket innebär att man kan bli försörjd
            av eller försörja sin partner. Sammanboende har också en fördel
            av att kunna dela på fasta utgifter, vilket innebär att de behöver
            mindre pengar för att uppnå samma ekonomiska standard som ensamstående.
          </note>
          <note>
            För det andra ingår enbart löneinkomst i beräkningen av självförsörjning,
            vilket inte är en självklar begränsning. Det kan framstå – i alla
            fall enligt mig – som orimligt att den som studerar med studiemedel
            ska betraktas som att den saknar försörjningsförmåga. Detsamma
            gäller den som är föräldraledig från sitt arbete. Det finns också
            personer som har möjlighet att försörja sig enbart på kapitalinkomster
            men som därmed inte kan anses inte kunna försörja sig själva.
          </note>
          <note>
            Det vore därför lämpligt att antingen inkludera fler typer av
            inkomster eller exkludera personer vars försörjning kommer från
            vissa andra inkoms ­ ter än lön vid beräkningen av ett mått på
            självförsörjning. Förutom stude ­ rande och föräldralediga från
            arbete kan det till exempel gälla pensio ­ närer eller, för den
            delen, värnpliktiga.
          </note>
          <note>
            Jag tror att vi är mer överens än vad ledamoten tror i frågan
            om just självförsörjning. Vi tycker båda två att självförsörjning
            är eftersträvansvärt, och det finns ingenting som hindrar våra
            myndigheter i dag från att mäta självförsörjning på olika sätt.
            Vilken metod som ska användas får däremot anses vara en fråga
            för just myndigheterna.
          </note>
          <note>
            Anf. 83 TOBIAS ANDERSSON (SD):
          </note>
          <note>
            Fru talman! Tack så mycket för svaret från Märta Stenevi!
          </note>
          <note>
            Delar av de problem sett till metod och så vidare som Märta Stenevi
            lyfter i sitt svar berör också artikelförfattarna i rapporten.
            Man påpekar just att till exempel inkomst av kapital skulle kunna
            vara rimligt att beräkna men säger att det hade gjort det svårare
            att genomföra studien.
          </note>
          <note>
            Man påpekar också att man tror att man på det stora hela snarare
            har överskattat än underskattat självförsörjningsgraden, vilket
            går i något motsatt riktning mot det svar som Märta Stenevi kommer
            med.
          </note>
          <note>
            Med det sagt ser jag positivt på om man utifrån de parametrar
            som Märta Stenevi lyfter skulle genomföra ytterligare undersökningar
            på området, men där sa ju Märta Stenevi nej i sitt initiala svar
            på interpellationen.
          </note>
          <note>
            Från regeringens håll förringar man någonstans det ekonomiska
            utanförskap som många invandrare befinner sig i när man återkommande
            talar om sysselsättning som en måttstock för den ekonomiska integrationen.
          </note>
          <note>
            För att tillhöra gruppen sysselsatta behöver man nämligen endast
            utföra något arbete minst en timme i veckan. Det räcker med andra
            ord att arbeta en timme i veckan på något skattesubventionerat
            hittepåjobb för att räknas som sysselsatt och därmed bidra till
            att höja sysselsättningsgraden. Det är knappast ett rättvisande
            mått.
          </note>
          <note>
            Detta framgår inte minst i den rapport som Märta Stenevi har
            berört och som jag nu ämnar beröra, vid namn När blir utrikes
            födda självförsör ­ jande? Jag har uppmärksammat att ministern
            har tagit del av rapporten, men jag skulle ändå vilja återge en
            del av sammanfattningen, som jag tycker konkluderar det hela väl:
            En majoritet av utrikes födda i arbetsför ålder har under perioden
            1990 till 2016 inte uppnått självförsörjning. År 2016 var drygt
            600 000 utrikes födda i arbetsför ålder inte självförsörjande.
            Högt räknat var 2 8 respektive 3 5 procent av individer med härkomst
            i Afrika respektive Mellanöstern självförsörjande 2016. Motsvarande
            uppskattningar för inrikes födda och individer från våra nordiska
            grannländer låg på 73 procent. Självförsörjningsgraden är betydligt
            lägre än sysselsättningsgraden.
          </note>
          <note>
            Detta kanske är föga förvånande för oss som från början sett
            problemen med den förda invandringspolitiken och avsaknaden av
            riktiga assimila ­ tionspolitiska åtgärder, men det är eventuellt
            en ögonöppnare för andra.
          </note>
          <note>
            I efterdyningarna av rapporten har Johan Eklund, författare till
            rapporten och professor vid BTH och Jönköpings International Business
            School uttryckt följande: ” För att komma till rätta med den låga
            självförsörjningsgraden och för att ge en rättvisande bild av
            det ekonomiska utanförskapet behöver Sverige både komplettera
            den officiella sysselsättningsstatistiken med statistik över självförsörjning
            samt, med detta som utgångspunkt, även införa ett självförsörjningsmål
            för den ekonomiska politiken. ”
          </note>
          <note>
            Fru talman! Det är tydligt, utifrån vad jag nu redogjort för,
            att en majoritet av utrikes födda i arbetsför ålder inte uppnått
            självförsörjning. Det är också tydligt att självförsörjningsgrad
            är den måttstock som är relevant att utgå ifrån för att utvärdera
            i vilken utsträckning invandrare de facto blivit en del av arbetsmarknaden.
            Sedan kan vi föra en diskussion om exakt vilka parametrar som
            ska tas in i begreppet. Men för att komma till rätta med problemet
            med kostnaden för oss övriga i samhället måste vi erkänna att
            problematiken finns.
          </note>
          <note>
            Därför undrar jag varför Märta Stenevi inte aktivt vill verka
            för ett självförsörjningsmål inom den ekonomiska politiken.
          </note>
          <note>
            Anf. 84 Statsrådet MÄRTA STENEVI (MP):
          </note>
          <note>
            Fru talman! Jag vill upprepa att självförsörjningsgrad, på det
            sätt som ledamoten beskriver det, är ett otydligt mätinstrument.
            Måttet används i väldigt få studier. Jag har nu ägnat mycket utrymme
            i mina inlägg åt att förklara de svårigheter vi ser med att mäta
            självförsörjningsgrad. Jag har också förklarat vilka alternativ
            det finns för att mäta det som ledamoten är ute efter. Till det
            kan läggas att ledamotens partikamrater vid olika tillfällen tidigare
            efterfrågat mätinstrument som går att jämföra internationellt
            för att bättre kunna bedöma Sveriges integrationsförmåga.
          </note>
          <note>
            Sysselsättning mäts enligt rekommendationer från ILO, International
            Labour Organization. Sysselsättningsmåttet har en hög internationell
            gångbarhet. Självförsörjningsgrad däremot går inte att jämföra
            mellan länder på samma sätt.
          </note>
          <note>
            Detta betyder dock inte att regeringen på något sätt är emot
            att människor som kommer hit ska kunna försörja sig själva, tvärtom.
            Våra etableringsinsatser syftar till att fler ska kunna stå på
            egna ben. Sysselsättning är också vägen till självförsörjning.
            Det som ledamoten hänvisar till som hittepåjobb kan till exempel
            vara extratjänster där man underlättar på förskolor eller stöttar
            upp i kommunala verksamheter. Jag tycker att det är ett mycket
            förminskande begrepp för någonting som är en väldigt viktig uppgift
            i vårt samhälle, även om det finansieras av oss gemensamt.
          </note>
          <note>
            Särskilt angeläget är sysselsättning för gruppen utrikes födda
            kvinnor. Sysselsättningsgapet mellan inrikes och utrikes födda
            kvinnor på 23 procent är alldeles för stort, och konsekvenserna
            av det är förödande. Utrikes födda kvinnor riskerar att bli fastlåsta
            i hemmet med ökad risk att utsätta andra och själva bli utsatta
            för hedersförtryck. Regeringen anlägger ett tydligt jämställdhetsperspektiv
            i alla etableringsinsatser och har ett antal riktade åtgärder
            som särskilt syftar till att få nyanlända kvinnor i arbete.
          </note>
          <note>
            Mitt i all enighet så här långt i debatten om vikten av att kunna
            försörja sig själv vill jag ändå vara tydlig med skillnaderna
            mellan regeringen och Sverigedemokraterna. Det är ingen hemlighet
            att Sverigedemokraterna vill stänga gränserna eller skapa ett
            tryck för återvandring. Det har i en lång rad debatter blivit
            tydligt att Sverigedemokraterna är helt ointresserade av att nya
            svenskar får god etablering och integration i Sverige. Nysvenskar
            och svenskar med utländsk bakgrund reduceras i Sverigedemokraternas
            ögon i stället till offentligfinansiella plus- eller minustecken.
            Frågan är vilken nästa grupp av svenskar det blir som utsätts
            för Sverigedemokraternas är-du-lönsam-lille-vän-kalkyler.
          </note>
          <note>
            För mig och för regeringen handlar självförsörjning i stället
            om att människor som flyr hit undan krig och förföljelse ska kunna
            leva på samma villkor som jag gör och som mina döttrar gör. De
            ska kunna stå på egna ben, ha sin frihet och sin självförsörjning,
            leva i ekonomisk trygghet, leva i frihet, slippa hedersförtryck
            och slippa bidragsberoende. Då är det viktigt att fler kommer
            i egenförsörjning, och vägen till egenförsörjning är genom sysselsättning.
          </note>
          <note>
            Anf. 85 TOBIAS ANDERSSON (SD):
          </note>
          <note>
            Fru talman! Tack åter för svaret från Märta Stenevi!
          </note>
          <note>
            Det är onekligen så att även Sverigedemokraterna verkar för ett
            Sverige fritt från hedersförtryck. Jag kan endast beklaga att
            hedersförtrycket har fått ett sådant krafttag över delar av det
            svenska civilsamhället under den tid som Stefan Löfven har varit
            statsminister i Sverige.
          </note>
          <note>
            Jag delar naturligtvis bilden att för att kunna bli självförsörjande
            måste man först bli sysselsatt. Men då är det också viktigt att
            hålla isär de här begreppen och värdera dem utifrån vad de faktiskt
            innebär. Kollar man på slutsatserna från rapporten ser man att
            för hälften av alla utrikes födda tog det i genomsnitt 4–5 år
            att uppnå sysselsättning under perioden 1990 − 2016. Samtidigt
            tog det i genomsnitt 12 − 13 år för hälften av alla utrikes födda
            att bli självförsörjande. Utifrån den statistiken tycker jag att
            det är mer relevant att bruka självförsörjningsgrad som en måttstock
            över den ekonomiska integrationen.
          </note>
          <note>
            Onekligen har kostnaden för invandring fortsatt att skena i Sverige,
            om inte för det direkta mottagandet så för de övriga kostnader
            som svenskarna åläggs att finansiera genom skattsedeln, inte sällan
            mot sin vilja. Entreprenörskapsforums rapport sätter fingret på
            dessa dolda kostnader genom att konstatera att endast 28 respektive
            35 procent, högt räknat, av individer med härkomst i Afrika respektive
            Mellanöstern var självförsörjande 2016. Det innebär i praktiken
            att vi behöver stå för de övrigas nota.
          </note>
          <note>
            Varför vill inte regeringen synliggöra detta i den officiella
            statistiken? Vi kan fastna i diskussioner om exakta parametrar
            i begreppen, men varför har det inte tagits några initiativ för
            att faktiskt utvärdera detta – ens på Märta Stenevis önskade sätt?
          </note>
          <note>
            Anf. 86 Statsrådet MÄRTA STENEVI (MP):
          </note>
          <note>
            Fru talman! Jag är oerhört trött på de konstanta antydningarna
            från Sverigedemokraterna om kulturella och ekonomiska belastningar,
            om människor som problem och om hur att stänga gränsen för kvinnor
            och flickor skulle innebära att de var mindre utsatta för hedersförtryck
            än om de fick komma hit.
          </note>
          <note>
            Det här är fantasier. Om Sverigedemokraterna lyfter näsan från
            sina dogmer kommer de att se verkligheten. Verkligheten är att
            runt omkring i Sverige hjälper svenskar med utländsk bakgrund
            våra äldre på äldreboenden, fostrar våra barn på förskolor och
            vårdar våra sjuka på sjukhus. Verkligheten är också att svenskar
            med utländsk bakgrund är de som drabbas hårdast av gängkriminaliteten
            å ena sidan och rasismen å andra sidan. Trots att den ekonomiska
            utsattheten har ökat, trots att marknadsskola och segregerad bostadsmarknad
            skapar sociala klyftor som drar isär Sverige, vaknar den överväldigande
            majoriteten av invandrare och invandrares barn varje morgon, går
            till jobbet, går till skolan, betalar skatt och är med och bygger
            vårt svenska samhälle och den välfärd som både Tobias Andersson
            och jag är en del av.
          </note>
          <note>
            Jag kommer aldrig att sluta arbeta för att knäcka segregationen,
            eller för den delen för att krossa rasismen. Vi kan förbättra
            integrationen. Vi kan lyfta både inrikes och utrikes födda ur
            ekonomisk utsatthet, både invandrare och infödda, både i glesbygd
            och i förorter – inte antingen eller utan både och.
          </note>
          <note>
            Jag tycker att Sverigedemokraterna borde be om ursäkt till alla
            de invandare som de i debatt efter debatt misstänkliggör för att
            inte bidra till den svenska välfärden, samtidigt som vi alla möter
            dem i vår vardag varje dag. De förtjänar bättre än att utmålas
            som en belastning i Sverigedemokraternas interpellationsdebatter.
          </note>
          <note>
            Interpellationsdebatten var härmed avslutad.
          </note>
          <note>
            § 15 Svar på interpellation 2020/21:519 om ungas möjlighet till
            en egenägd bostad
          </note>
          <note>
            Anf. 87 Statsrådet MÄRTA STENEVI (MP):
          </note>
          <note>
            Fru talman! Lars Beckman har frågat mig vilka åtgärder regeringen
            avser att vidta som gör det möjligt för unga att flytta till en
            egenägd bostad, vilka de enskilt viktigaste åtgärderna är som
            jag ser som angelägna att vidta på kort sikt under 2021 för att
            fler ska kunna flytta till en egenägd bostad och, med tanke på
            att bostadsbristen för många unga som vill bo i eget boende i
            storstäderna är akut, vilka åtgärder jag och regeringen avser
            att vidta under 2021 så att fler unga kan flytta hemifrån eller
            till jobb i våra storstäder.
          </note>
          <note>
            Jag vill börja med att säga att frågan om ungas inträde på bostadsmarknaden
            är prioriterad för regeringen, både när det gäller det ägda och
            det hyrda beståndet.
          </note>
          <note>
            Regeringen ser ett behov av åtgärder som riktar sig till just
            dem som för första gången ska köpa en bostad för att underlätta
            för dem att komma in på den ägda bostadsmarknaden. B ostadsbeståndet
            består i dag till stor del av ägda bostäder . Bostadsp riserna
            har samtidigt ökat snabbare än hushållens inkomster. Förstagångsköparna,
            som ofta är unga personer, har inte sällan ett förhållandevis
            litet eget kapital och lägre inkomst er än andra hushållsgrupper,
            vilket försvårar inträdet på den ägda bostadsmarknaden . Därför
            har regeringen ge tt en särskild utredare i uppdrag att lämna
            förslag för att underlätta för förstagångsköpare på bostadsmarknaden.
            Utredaren ska bland annat föreslå hur ett statligt startlån för
            förstagångsköpare bör utformas . Utredaren ska lämna sina förslag
            till regeringen senast den 1 november.
          </note>
          <note>
            I det här sammanhanget vill jag nämna att regeringen även har
            genomfört insatser som ska underlätta för unga vuxna som vill
            hyra en bostad att flytta till en egen bostad. Investeringss töd
            et för hyresbostäder och bostäder för studerande är ett viktigt
            verktyg för att skapa förutsättningar för byggande av hyresbostäder
            i hela landet med relativt lägre hyror som fler, däribland unga
            vuxna, kan efterfråga . I enlighet med januariavtalet har regeringen
            reformerat investeringsstödet. Var åttonde lägenhet som produceras
            med hjälp av investeringsstöd ska numera erbjudas den kommun där
            bostäderna byggs för för me dl ing till unga under 3 1 år eller
            för att användas för sociala kontrakt .
          </note>
          <note>
            Anf. 88 LARS BECKMAN (M):
          </note>
          <note>
            Fru talman! Tack för svaret, ministern! Jag vill också önska
            lycka till med ministerns viktigaste uppdrag: att vara bostadsminister.
            Det finns väldigt höga förväntningar på den här bostadsministern
            med tanke på vad som har gjorts tidigare, det vill säga väldigt
            lite.
          </note>
          <note>
            Fru talman! Boinstitutet har i en ungdomsbarometer frågat 2 989
            unga mellan 15 och 24 år hur de vill bo. På frågan hur de vill
            bo när de etablerar sig på arbetsmarknaden svarar de flesta, 40
            procent, att de vill bo i villa. 31 procent vill bo i bostadsrätt.
            Hyresrätten kommer på tredje plats med 17 procent. Nästan ingen
            vill bo i andra hand. Det vill bara 1 procent göra. Och 1 procent
            svarar att de vill dela lägenhet med en kompis.
          </note>
          <note>
            Fru talman! Det betyder att sju av tio vill äga sin bostad. Varför
            vill man göra det? Det var en av frågorna i samma undersökning.
            Jag blir glad av att läsa frisvaren. Man vill ha trevliga grannar,
            man ser det som en bättre investering och man vill ha en trädgård.
            Det betyder frihet och så vidare.
          </note>
          <note>
            Precis på det sättet var det när 40-talisterna fick sina barn.
            Då byggdes det fantastiskt många småhus runt om i Sverige. Personer
            med normala inkomster kunde köpa sitt första hus. Jag är själv
            uppvuxen i Boden. Min pappa jobbade inom militären, och min mamma
            jobbade på sjukhus. De kunde, i 25-årsåldern, bygga hus i Boden.
          </note>
          <note>
            Hur många 25-åringar kan bygga hus i dag? Där har politiken misslyckats.
            Det är därför jag har ställt den här interpellationen till ministern.
            Vad ska regeringen göra för att 40-talisternas barnbarn, som det
            i princip handlar om, ska kunna bygga hus? Hur ska man göra det
            möjligt för dem att flytta till eget hus, ha egen trädgård, ha
            en liten grönsaksodling och potatisodling. Hur ska man göra det
            möjligt för dem att gå ut på sin altan och sätta tårna på gräsmattan?
            Det är vad den här interpellationen handlar om.
          </note>
          <note>
            Det vi vet är att ministern hänvisar till en utredning som ska
            komma den 1 november. Men vi vet också att det ska införas ett
            amorteringskrav. En av regeringens myndigheter meddelade häromdagen
            att man kommer att återinföra det. Det innebär att det kommer
            att bli allt svårare för unga att köpa hus, eftersom kalkylerna
            inte går ihop.
          </note>
          <note>
            Vi vet också att ungdomsarbetslösheten skenar. I Gävle, min hemstad,
            har långtidsarbetslösheten bland unga ökat med 35 procent på ett
            år. Det första steget för att kunna äga en bostad är såklart att
            man har ett jobb. Annars kommer man inte att kunna köpa ett hus.
          </note>
          <note>
            Det är symtomatiskt att när jag säger att fler unga vill äga
            sin bostad och frågar ministern vad regeringen har för politik
            för det får vi ett svar: att det pågår en utredning. Men i slutet
            av sitt svar pratar ministern om hyresrätter. Det är alltså inte
            det interpellationen handlar. Det jag har frågat är hur unga ska
            få möjlighet att äga sin bostad och vad regeringen har för politik
            för det. Det vore bra om ministern skulle kunna tala om klart
            och tydligt, bortsett från utredningen som ska komma med sin redovisning
            den 1 november, vad regeringen har för politik och vilka ambitioner
            ministern har.
          </note>
          <note>
            Tänk att få Sveriges finaste uppdrag, att vara bostadsminister!
            Då måste man ha någonting mer i byrålådan än att en utredning
            ska redovisa sina förslag den 1 november. Jag tror att Sveriges
            unga är nyfikna på vilka verktyg ministern har i byrålådan för
            att fler unga ska kunna äga sitt första hus och ha sin egen grönsaksodling.
          </note>
          <note>
            Anf. 89 Statsrådet MÄRTA STENEVI (MP):
          </note>
          <note>
            Fru talman! Tack, riksdagsledamoten, för den här jätteintressanta
            diskussionen!
          </note>
          <note>
            Jag håller med Lars Beckman i hyllningarna av det statligt subventio
            ­ nerade byggandet under 50 ‑ , 60 ‑ och 70-talen och de statligt
            subventione ­ rade lån som lade grunden för 40-talisternas ägande
            på bostadsmarknaden. Om det var rätt nationell politik kan man
            kanske debattera i en annan debatt, tänker jag.
          </note>
          <note>
            När det gäller amorteringskravet är det uppenbart att vi förut
            hade en ganska unik situation i Sverige. Amorteringsfria lån spreds
            lite som en löpeld över den svenska kreditmarknaden. Vi hade en
            amorteringskultur som skiljde sig fullständigt från hur det såg
            ut i vår omvärld. Det var också en riskabel utveckling. Många
            bedömare har pekat på att det medförde risker för de enskilda
            hushållen men också för samhällsekonomin i stort.
          </note>
          <note>
            Om man som jag är gammal nog att minnas tidigare bostadskriser
            vet man hur det slår mot unga familjers ekonomi när skuldsättningen
            är så hög att de inte klarar en ränteökning. Genom de åtgärder
            som regeringen har vidtagit tillsammans med tillsynsmyndigheter
            och expertmyndigheter har vi i dag i stället en sundare amorteringskultur
            på plats. Det tror jag att vi ska vara glada för. Det är lätt
            att bygga upp en hög belåning.
          </note>
          <note>
            Jag kan oroas lite över Lars Beckmans ingång i debatten. Den
            verkar gå ut på att ju högre lån vi kan få, desto bättre. Det
            driver dessutom upp priserna och gör det ännu svårare för den
            som inte har ett startkapital för att ta sig in på bostadsmarknaden.
          </note>
          <note>
            Jag kommer att peka på den utredning som pågår. Den är central
            i frå ­ gan, just för att vi ska kunna brygga över det stora steg
            som det i dag inne ­ bär att ta sig in på den ägda bostadsmarknaden.
          </note>
          <note>
            Men jag vill också peka på att bostadsmarknaden är dynamisk.
            Dess delar hänger ihop. Det är jag övertygad om att riksdagsledamoten
            är väl medveten om. Förändringar inom ett segment påverkar andra
            segment på bostadsmarknaden. De är inte separata delar av bostadsmarknaden.
            De är inte heller icke-kommunicerande kärl. När man påverkar den
            ena delen av bostadsmarknaden påverkas även den andra. Om fler
            hyreslägenheter blir tillgängliga genom en aktiv bostadspolitik
            påverkar det också utbudet av och prisutvecklingen för det ägda
            beståndet.
          </note>
          <note>
            När Boverket gör enkäter bland kommunerna om hur bostadsbristen
            ser ut är det framför allt bristen på hyreslägenheter man pekar
            på. Det finns också stora problem på hyresmarknaden som behöver
            adresseras. Det finns en omvittnat stor brist på hyreslägenheter.
            Hela bostadsmarknaden påverkas nu när det i hög takt byggs lägenheter
            som ska ha rimliga hyror, genom att vi har ett investeringsstöd.
          </note>
          <note>
            För att fler unga ska kunna äga sitt boende, eller för den delen
            fler förstagångsköpare – det finns många situationer där man kan
            vara förstagångsköpare, inte bara när man är ung – ser vi ett
            behov av åtgärder som riktar sig till den gruppen. Priserna på
            bostäder har ökat mycket snabbare än hushållens inkomster. Att
            lösa det bara genom ökad belåning är inte en sund ekonomisk utveckling,
            och det skulle skapa stora risker för de enskil ­ da hushållen.
          </note>
          <note>
            Vi har tillsatt en utredning. Den kommer att lämna sina förslag
            på åtgärder för att underlätta för förstagångsköparna på bostadsmarknaden.
            En del i det kan vara ett statligt startlån. Det ska kanske inte
            vara precis som det lån Lars Beckman hyllar och som fanns när
            våra föräldrar skaffade hus. Men vi ska hitta en form för det.
            Vi får se vad utredningen kommer tillbaka med. Det kommer att
            bli väldigt konkreta åtgärder. Men vi ska avvakta utredningen
            och se vad som kommer ut av den.
          </note>
          <note>
            Anf. 90 LARS BECKMAN (M):
          </note>
          <note>
            Fru talman! Det blir intressant att se resultatet av utredningen.
          </note>
          <note>
            Jag frågade vad ministern själv anser, vilka egna idéer ministern
            själv har. Det får ministern komma tillbaka med i nästa inlägg.
          </note>
          <note>
            Jag känner igen resonemanget från företrädaren Per Bolund. Han
            resonerade ungefär likadant och hyllade det amorteringskrav som
            har gjort att väldigt få unga eller den som inte äger sin bostad
            har möjlighet att etablera sig på den ägda bostadsmarknaden.
          </note>
          <note>
            Vad blir konsekvenserna av det här? I en artikel i Svenska Dagbladet
            med rubriken ”Bostadsbrist hindrar ungas karriär” står det att
            ”b ostadsbrist gör att många unga tackar nej till studieplatser
            och arbetserbjudanden. Den hindrar dessutom unga från att ens
            söka utbildningar eller jobb ” . En boendeekonom på SBAB säger
            i artikeln: ” De som är i störst behov av en bostad, som planerar
            sin framtid – de slussas ut till andrahandsbostäder. Hur kan vi
            ha det så? ”
          </note>
          <note>
            ” 42 procent har inte sökt en utbildning på grund av bostadssituationen,
            39 procent har dragit sig från att söka jobb på annan ort, och
            37 procent har tackat nej till en utbildningsplats. ” Det är verkligheten
            i Sverige. Det här var 2019, och det har tyvärr inte blivit bättre
            i dag.
          </note>
          <note>
            När jag tittade på en undersökning som föreningen Svenskt Näringsliv
            hade gjort för Stockholm flaggade företagen för att de har behov
            av arbets ­ kraft, att det finns unga som vill ha jobben, men
            de unga kan inte flytta hit eftersom det inte finns bostäder.
          </note>
          <note>
            Detta är ett reellt, faktiskt problem som en ny bostadsminister
            naturligtvis borde ägna all sin vakna tid åt. Det är det som är
            så bra med interpellationsdebatter. Nu har ministern möjlighet
            att titta in i kameran i Sveriges riksdag, direkt till Sveriges
            unga, och säga att den här listan på tio punkter har hon med sig.
            Den här listan gjorde att hon tackade ja till uppdraget som bostadsminister.
            Ministern tog inte uppdraget för att göra det svårare för unga
            att skaffa sig en bostad, utan hon tog uppdraget för att göra
            det lättare för unga att skaffa sig en bostad.
          </note>
          <note>
            Det vore intressant att få se hur statsrådets tiopunktslista
            ser ut, det vill säga precis vad den här interpellationen handlar
            om. Vad har ministern i sin portfölj? Vad planerar regeringen
            att göra så att de unga kan få äga sin bostad, oavsett om det
            är en bostadsrätt eller villa? Majoriteten vill ha en villa. Det
            kan till och med vara så att de vill bo strandnära.
          </note>
          <note>
            Jag skulle vilja veta konkret, och Sveriges unga förtjänar ett
            svar på frågan, vad det var som gjorde att bostadsministern tackade
            ja till uppdraget. Vad är det som ministern tar med sig in i uppdraget
            med entusiasm så att unga kan få en bostad? Vad är det som görs
            så att inte så många måste tacka nej till jobb eller studier och
            inte kan flytta till storstäderna därför att det inte finns bostäder?
            Vilka idéer har ministern så att fler unga ska få äga sin bostad?
            Vi har redan hört om utredningen, så den behöver ministern inte
            ta upp igen. Vi vill höra något konkret.
          </note>
          <note>
            Anf. 91 Statsrådet MÄRTA STENEVI (MP):
          </note>
          <note>
            Fru talman! Jag tackar riksdagsledamoten, som gärna vill tala
            om för mig vad jag ska svara eller inte svara. Men jag tänker
            i stället svara på frågorna utifrån vad jag själv har för uppfattning,
            och om det är okej så gör jag så.
          </note>
          <note>
            Jag har tackat ja till uppdraget som jämställdhets- och bostadsminister
            inte minst därför att jag ser en stor ojämlikhet på bostadsmarknaden
            och en stor ojämlikhet i vem som får tillgång till bostadsmarknaden.
          </note>
          <note>
            När riksdagsledamoten pekar på till exempel studenter som tackar
            nej till studieplatser för att de inte hittar bostad, tror jag
            inte att svaret i första hand är att de ska skaffa stora lån.
            Jag tror att det är viktigt att vi fortsätter att bygga bostäder
            med rimligare hyror som de kan efterfråga i den fasen de är i
            livet med studier och studiemedel. De kan sedan senare i livet
            ta klivet in på bostadsmarknaden.
          </note>
          <note>
            I andra situationer, när man till exempel arbetar, finns det
            all rimlighet i att vilja köpa sin bostad. Där håller vi på att
            undersöka hur en sådan konstruktion skulle se ut för att underlätta
            ett köp.
          </note>
          <note>
            Vad jag däremot är hundra procent övertygad om är att ingen av
            dessa grupper är betjänt av en fortsatt stegrad prisutveckling
            på bostadsmarknaden som gör det ännu svårare för dem att med de
            inkomster de har betala för sitt boende. Jag tror inte heller
            att de på något sätt är betjänta av en amorteringskultur eller
            en lånekultur som innebär att de skuldsätter sig till så hög grad
            att de inte längre klarar en historiskt sett mer normal räntenivå
            än den vi ser i dag. Jag är övertygad om att Lars Beckman minns
            de tider när det var helt andra räntenivåer, och historiskt är
            det inte omöjligt att vi hamnar där igen. Då ska också de unga
            personerna klara att betala för sitt boende och inte behöva lämna
            det.
          </note>
          <note>
            Vi kommer att fortsätta att arbeta för att bygga fler hyresbostäder
            till rimliga hyror, så att det ska finnas fler bostäder på bostadsmarknaden
            och för att skapa en bättre balans på bostadsmarknaden med en
            jämnare prisutveckling och därmed större möjligheter för unga
            att ta klivet in även i det ägda boendet.
          </note>
          <note>
            Parallellt med detta fortsätter vi att vänta in utredningen,
            så att det ska bli väl genomarbetade och konstruerade förslag
            som gör att de unga kan få hjälp in på bostadsmarknaden. Det gäller
            för den delen även de kvinnor som skiljer sig. En stor andel har
            i dag inte möjlighet, till skillnad från sina makar, att ta ett
            kliv in på bostadsmarknaden. Det är varför jag med stor glädje
            har tackat ja till rollen som jämställdhets- och bostadsminister.
            Även om interpellationsdebatten till stor del handlar om unga
            finns en stor ojämställdhet i det ägda boendet, i vem som äger
            fastigheter, i vem som äger mark, strandnära eller inte, i vem
            som har tillgång till kapitalinkomster. Jag är naturligtvis besjälad
            av hela mitt uppdrag; att se till att det finns fler hyresrätter
            till rimliga hyror är en del i de kommunicerande kärlen på bostadsmarknaden,
            att hitta sätt att underlätta för förstagångsköpare att ta sig
            in på den ägda marknaden är en annan del.
          </note>
          <note>
            Jag är ledsen att jag gör riksdagsledamoten besviken, men jag
            kommer inte att i dag presentera en tiopunktslista. I så fall
            får han skriva en interpellation om en tiopunktslista, och så
            får han se vad han får för svar. Däremot ser jag fram emot att
            få tillbaka utredningen och att därefter lägga fram bra förslag
            på hur vi hjälper förstagångsköpare in på bostadsmarknaden.
          </note>
          <note>
            Anf. 92 LARS BECKMAN (M):
          </note>
          <note>
            Fru talman! Jag har som ledamot i Sveriges riksdag möjlighet
            att kalla hit statsråd. Jag har möjlighet att ställa de frågor
            som jag vill ha svar på, och det är precis vad jag har gjort.
          </note>
          <note>
            Vi noterar av interpellationsdebatten att ministern kom hit med
            en tom säck, det vill säga att vi inte fick svar på frågorna.
            Vilka åtgärder avser regeringen att vidta som gör det möjligt
            för unga att flytta till en egenägd bostad? Vilka är de enskilt
            viktigaste åtgärderna som statsrådet ser som angelägna att vidta
            på kort sikt under 2021 för att fler ska kunna flytta till en
            egenägd bostad? Med tanke på att bostadsbristen för många unga
            som vill bo i eget boende i storstäderna är akut, vilka åtgärder
            avser statsrådet och regeringen att vidta under 2021 så att fler
            unga kan flytta hemifrån eller till jobb i våra storstäder?
          </note>
          <note>
            Då får väl den som har sett debatten själv dra sina slutsatser
            om statsrådet – som hade svaret skriftligt i förväg, som har lämnat
            ett skriftligt svar – har svarat på frågorna. Eller så är det
            så beklagligt att det enda svaret på frågan om vad man tänker
            göra kortsiktigt 2021 var att avvakta en utredning som ska presenteras
            den 1 november. Det innebär att under mars, april, maj, juni,
            juli, augusti, september och oktober tänker statsrådet inte göra
            någonting. Statsrådet tänker vänta på en utredning som ska presenteras
            den 1 november.
          </note>
          <note>
            Kära ungdomar som ser den här debatten, nu eller i efterhand;
            så kan vi inte ha det. Vi måste ha en bostadsminister som jobbar
            dygnet runt för att ni ska få en bostad. Vi kan inte ha en minister
            som sitter på händerna och en regering som inte tänker göra någonting
            under hela 2021. Jag hoppas verkligen att det inte är svaret.
            Om statsrådet vill svara på någon av mina tre frågor skulle jag
            uppskatta det.
          </note>
          <note>
            Anf. 93 Statsrådet MÄRTA STENEVI (MP):
          </note>
          <note>
            Fru talman! På den första frågan var mitt svar att vi har tillsatt
            en utredning för att till exempel titta på ett startlån för att
            göra det lättare att komma in i egenägd bostad. Det är bra med
            utredningar därför att de innebär att vi kan få en bra och genomarbetad
            lagstiftning.
          </note>
          <note>
            På den andra frågan kan jag säga att det byggs medan vi står
            här i en interpellationsdebatt. Det är naturligtvis oerhört viktigt,
            men det byggs samtidigt ett stort antal bostäder till rimliga
            hyror med hjälp av det investeringsstöd som regeringen har infört.
          </note>
          <note>
            Sedan var det den tredje frågan om bostadsbristen och de som
            vill bo i eget boende. I storstadsregionerna är investeringsstödet
            väl utnyttjat, och det innebär att det hittills har tillförts
            21 000 bostäder och ytterligare 24 000 bostäder är under uppförande.
            Det är vad som pågår.
          </note>
          <note>
            Bostaden är en rättighet. När bostadspolitiken blir ytterligare
            ett offer för ideologiska skyttegravskrig är det de unga som hamnar
            i kläm. Det handlar inte om antingen hyresrätter eller bostadsrätter,
            utan det handlar om både och. Som bostadsminister verkar jag för
            att lyfta fram goda förslag, oavsett politisk anknytning, som
            främjar sänkta trösklar till både hyres- och bostadsrätter.
          </note>
          <note>
            Precis som det har framgått under interpellationsdebatten arbetar
            regeringen med ett antal verktyg för att fler unga ska komma in
            på bostadsmarknaden, fler unga ska ha förstahandskontrakt till
            rimliga priser och fler unga ska ha möjlighet att äga sitt boende.
            Detta är jag djupt besjälad av i mitt uppdrag som jämställdhets-
            och bostadsminister med ansvar för stadsutveckling och arbetet
            mot segregation och diskriminering .
          </note>
          <note>
            Interpellationsdebatten var härmed avslutad.
          </note>
          <note>
            § 16 Svar på interpellation 2020/21:520 om handläggningstider
            i förrättningsverksamheten
          </note>
          <note>
            Anf. 94 Statsrådet MÄRTA STENEVI (MP):
          </note>
          <note>
            Fru talman! Lars Beckman har frågat mig vad jag avser att vidta
            för åtgärder för att på kort sikt förkorta handläggningstiderna
            hos den statliga lantmäterimyndigheten och vilka åtgärder som
            är vidtagna i våra nordiska grannländer som regeringen och jag
            anser att man kan implementera i Sverige.
          </note>
          <note>
            Så sent som i november 2020 ställde Lars Beckman en liknande
            fråga till dåvarande ansvarigt statsråd. I svaret redogjordes
            för de åtgärder som regeringen och Lantmäteriet vidtagit för att
            komma till rätta med hand ­ läggningstiderna och vilka effekter
            dessa åtgärder haft. Handläggnings ­ tiderna utvecklas positivt
            i flera ärendekategorier, fler ärenden avslutas än vad som kommer
            in, tiden från inkommen till påbörjad handläggning har kortats
            och antalet äldre ärenden har minskat.
          </note>
          <note>
            I Lantmäteriets årsredovisning för 2020 redovisas en fortsatt
            god utveckling av fastighetsbildningsverksamheten. Det är glädjande
            att se att den genomsnittliga handläggningstiden i fem av sju
            ärendekategorier som verksamheten följs upp inom har fortsatt
            minska under 2020, trots den pågående coronapandemin. Det är också
            glädjande att det avslutas fler ärenden än vad som kommer in och
            att handläggningstiderna blir mer förutsägbara.
          </note>
          <note>
            Lantmäteriet har genomfört omfattande anpassningar på grund av
            pandemin för att fokusera på handläggningsmoment som kan genomföras
            på distans eller utan fysisk kundkontakt . Detta har lett till
            att verksamheten har fortsatt att leverera goda resultat trots
            pågående pandemi, men det innebär samtidigt att de genomsnittliga
            handläggningstiderna på kort sikt kommer att öka när ordinarie
            verksamhet återupptas .
          </note>
          <note>
            Lantmäteriet har ett omfattande internationellt arbete inom sina
            verksamhetsområden och har både nära och goda kontakter med sina
            motsvarigheter i våra grannländer. Den främsta orsaken till skillnaderna
            i pris, tid och process mellan länderna är den historiska och
            nationella bakgrunden till fastighetssystemen i de olika länderna.
            Den svenska fastighetsbildningsprocessen inkluderar moment som
            inte ingår i övriga länders motsvarigheter . Direkta jämförelser
            är därför svåra att göra, vilket även riksdagens utredningstjänst
            är noga med att påpeka. Samtidigt är det förstås viktigt att myndigheten
            i kontakterna med sina motsvarigheter i de nordiska länderna,
            liksom med andra relevanta aktörer, tar till sig eventuella lärdomar
            som kan bidra till att förbättra Lantmäteriets verksamhet.
          </note>
          <note>
            Jag är angelägen om att den positiva utvecklingen fortsätter
            och kommer att fortsätta följa utvecklingen av fastighetsbildningsverksamheten
            noga samt vidta lämpliga åtgärder när så krävs.
          </note>
          <note>
            Anf. 95 LARS BECKMAN (M):
          </note>
          <note>
            Fru talman! Staten har ett samhällskontrakt när den har en monopolverksamhet.
            När det inte finns någon annan aktör – när det finns en myndighet,
            Lantmäteriet, som man kan använda som aktör – är det viktigt att
            staten lever upp till sitt samhällskontrakt och levererar de samhällstjänster
            som behövs.
          </note>
          <note>
            I dag är Lantmäteriet en bromskloss för samhällsutvecklingen
            i Sverige.
          </note>
          <note>
            Vi kan till exempel titta på min valkrets, där en lantbrukare
            ska göra ett generationsskifte på en lantgård i Storvik. Det är
            ett vanligt genera ­ tionsskifte, egentligen inget märkvärdigt,
            men Lantmäteriet behöver två år på sig för att göra en avstyckning.
          </note>
          <note>
            Det finns ett annat exempel i Ljusdal, där en företagare ska
            bygga småhus. Vi har tidigare haft en debatt här om hur unga ska
            kunna köpa småhus. Ja, för det första ska husen naturligtvis byggas.
            Är det rimligt att det tar år att stycka av småhustomter? Nej,
            det tycker inte Moderaterna. Vi tycker att staten ska leverera.
          </note>
          <note>
            Det var därför jag bad riksdagens utredningstjänst att ta fram
            den här rapporten. Jag ville veta hur det ser ut i Sverige, Finland,
            Norge och Danmark. Vill man göra en enkel summering kan man konstatera
            att det i Sverige är dyrast och tar längst tid.
          </note>
          <note>
            Man hade önskat att ansvarigt statsråd skulle ha en lite mer
            ödmjuk attityd när hon kommer till kammaren och kan konstatera
            att staten inte levererar enligt samhällskontraktet. Staten är
            inte det kitt den måste vara när vi ska bygga bostäder eller göra
            andra saker. Staten är inte kittet för generationsskiftet för
            de barn som ska ta över lantbruket i Storvik.
          </note>
          <note>
            Vi hörde nu statsrådet berömma Lantmäteriet. Jag håller med –
            det finns otroligt många duktiga medarbetare på Lantmäteriet.
            De håller till i Gävle, som statsrådet vet, min valkrets och min
            stad.
          </note>
          <note>
            Men vad skriver de själva i sin årsredovisning? Det är rätt intressant
            läsning. Där skriver Lantmäteriet följande: ” Sett över hela förrättningsverksamheten
            och samtliga kundbehov bedömer vi att handläggningstid ­ erna
            överlag är otillräckliga och behöver förbättras. ” Det är vad
            Lantmäteriet säger om sin egen verksamhet.
          </note>
          <note>
            Fru talman! Jag håller med Lantmäteriet. Jag håller med om det
            som står i deras årsredovisning.
          </note>
          <note>
            År 2016 var handläggningstiden 30 veckor – inte 30 dagar, inte
            30 timmar utan 30 veckor – för privat bostadsbyggande. År 2020
            hade den ökat till 34 veckor – i genomsnitt. Något går naturligtvis
            fortare, och något går långsammare. Det betyder att staten inte
            lever upp till sitt samhällskontrakt.
          </note>
          <note>
            För samhällsservice var handläggningstiden 88 veckor 2016. I
            dag är den 122 veckor, enligt Lantmäteriets årsredovisning.
          </note>
          <note>
            Jag förstår att statsrådet är nöjd, till skillnad från andra,
            men jag måste ändå fråga om hon ser någon förbättringspotential.
            Delar statsrådet till exempel Lantmäteriets egen syn i sin egen
            årsredovisning att det är otillräckligt och att det behövs förbättringar?
          </note>
          <note>
            Anf. 96 Statsrådet MÄRTA STENEVI (MP):
          </note>
          <note>
            Fru talman! Att vara nöjd med en utveckling är inte samma sak
            som att vara nöjd med en ögonblicksbild. Därför tycker jag att
            det här är en viktig debatt att ha. Effektivitet inom förvaltningen
            är ju av största vikt.
          </note>
          <note>
            Jag ska gå in lite mer i detalj på vilka åtgärder Lantmäteriet
            har vidtagit för att åstadkomma ett effektivare nyttjande av sin
            personal och sin kompetens.
          </note>
          <note>
            Jag vill gärna trycka på att ärenden numera fördelas över hela
            landet för att utnyttja produktionskapaciteten på olika kontor,
            vilket har lett till en utjämning av handläggningstiderna över
            landet.
          </note>
          <note>
            Erfarna handläggare har organiserat sig i nätverk för ett bättre
            nyttjande av deras kompetens i hanteringen av svåra ärenden och
            för att stötta verksamheten i allmänhet och mindre erfarna handläggare
            i synnerhet.
          </note>
          <note>
            Arbetssätt har ändrats från en ordning där lantmätaren själv
            har genomfört majoriteten av alla arbetsmoment i ett ärende till
            en där lantmätarnas arbetsinsats koncentreras till moment som
            måste utföras av lantmätare och annan personal hanterar övriga
            uppgifter.
          </note>
          <note>
            Lantmäteriet arbetar kontinuerligt med bland annat riktade utbildningsinsatser
            för att åstadkomma en kulturförändring så att alla ärenden aktivt
            ska drivas mot avslut och handläggningen aldrig ska avstanna.
          </note>
          <note>
            Ett stort utvecklingsarbete pågår också just nu för att ta fram
            ett nytt handläggningsstöd, som ska ge ett effektivt och modernt
            stöd till handläggarna och mer information om verksamheten till
            myndighetsledningen.
          </note>
          <note>
            Tack vare skickliga lantmätare, handläggare och tjänstepersoner
            runt om i landet går det nu åt rätt håll. Det är jag väldigt glad
            över.
          </note>
          <note>
            I de sju ärendekategorier som verksamheten följs upp inom har
            handläggningstiderna kortats i fem. Ärendena hanteras snabbare,
            och framför allt blir fler ärenden lösta nu än vad som kommer
            in.
          </note>
          <note>
            Regeringen bejakar denna utveckling. Vi ser att man betar av
            de ärenden som haft väldigt långa handläggningstider, och vi kan
            konstatera att det är av yttersta vikt att den utvecklingen inte
            bara är igång utan också hålls i, stärks och påskyndas.
          </note>
          <note>
            Anf. 97 LARS BECKMAN (M):
          </note>
          <note>
            Fru talman! Rubrik i Gefle Dagblad: ” Rekordvinst för Lantmäteriet
            – efter avgiftshöjningar . Jag förstår att statsrådet inte läser
            Gefle Dagblad, men man kan läsa om det i årsredovisningen också:
            136 miljoner i vinst för Lantmäteriet efter en kraftig avgiftshöjning.
          </note>
          <note>
            Vad har då skattebetalarna fått för denna kraftiga avgiftshöjning?
            Jo, enligt Lantmäteriets årsredovisning har de fått längre handläggningstider.
          </note>
          <note>
            Om vi ska bygga mer i Sverige, vilket vi behöver göra om fler
            ska kunna bo i egenägd bostad, måste ju staten leverera på sitt
            samhällskontrakt. Men där har utvecklingen alltså gått åt rakt
            fel håll.
          </note>
          <note>
            Vi har i dag, 2020, 20 procent längre handläggningstid för privat
            bostadsbyggande än vi hade 2016. Detta är verkligheten, fru talman.
          </note>
          <note>
            Fru talman! Jag har mött ett antal företagare i Gävleborg som
            hade planerat att bygga ut sin verksamhet men som hindrats att
            göra det på grund av att staten inte levererar sin kärnverksamhet
            i en monopolsituation. Då måste vi, bostadsministern, ta varandra
            i armkrok och försöka hitta andra lösningar.
          </note>
          <note>
            Lämpligt vore naturligtvis att göra en bred, förutsättningslös
            översyn av Lantmäteriet, där man funderar på vad de har gjort
            i våra grannländer, som har snabbare handläggningstid till lägre
            kostnad. I denna översyn bör staten ta rollen som kitt i samhällsutvecklingen
            i stället för att, som i dag, förhindra och försvåra generationsskiften
            och förhindra och försvåra för företag som vill expandera och
            för dem som utvecklar bostäder eftersom staten inte levererar
            via Lantmäteriet.
          </note>
          <note>
            Det är inte rimligt med en handläggningstid på 122 veckor. År
            2016 var det, som jag sa, 88 veckor för samhällsservice. Man kan
            antingen inta positionen att Lantmäteriet gör allt de kan – det
            går jättebra och utveck ­ lingen går åt rätt håll. Eller så intar
            man positionen att staten ska vara kittet i samhällskontraktet
            och leverera i monopolverksamhet, så att vi kan byg ­ ga mer,
            bättre och snabbare runt om i Sverige, för vi har en akut bo ­
            stads ­ brist.
          </note>
          <note>
            Jag vet inte riktigt vilken position ministern har intagit och
            om minis ­ tern är nöjd och inte tänker vidta några åtgärder eller
            om ministern tänker agera, till exempel genom att tillsätta en
            förutsättningslös, bred utredning – vi hörde i en annan interpellationsdebatt
            hur viktigt det är med utredningar – som gör att vi faktiskt kommer
            till rätta med problemet.
          </note>
          <note>
            Det enda vi kan vara säkra på är att om vi fortsätter göra mer
            av samma sak får vi mer av samma resultat. Om ett år, när vi står
            här igen, är det inte otänkbart att vi har gått från 30 till 34
            till 36 veckor, för vi har ju haft en pandemi nu som har lamslagit
            vissa delar. Det framgår av Lantmäteriets årsredovisning att de
            har haft väsentligt färre inkomna ärenden på grund av pandemin,
            vilket det finns viss logik i. Men vad händer när vi ska sätta
            fart igen? Vad händer när antalet ärenden ökar igen, om det har
            varit en så här olycklig utveckling under en pandemi?
          </note>
          <note>
            Staten har ett ansvar att leverera, särskilt när man har en monopolverksamhet.
            Jag kan ju inte välja någon annan leverantör. Jag skulle vilja
            veta om ministern ser behovet av en bred översyn av Lantmäteriet,
            som gör att vi faktiskt kan vara garanter för samhällsutvecklingen
            i Sverige och kittet för samhällsbyggandet?
          </note>
          <note>
            Anf. 98 Statsrådet MÄRTA STENEVI (MP):
          </note>
          <note>
            Fru talman! Jag hoppas att om vi står här om ett år ska handläggningstiderna
            för privat mark- och fastighetsutveckling ha fortsatt nedåt. Jag
            hoppas att handläggningstiderna för kommersiell och offentlig
            mark- och fastighetsutveckling och jord- och skogsbruk, som riksdagsledamoten
            också var inne på, ska ha fortsatt nedåt. Och jag hoppas att även
            privat bostadsbyggande och samhällsservice ska ha en positiv trend
            utifrån det som är gjort.
          </note>
          <note>
            Det som är gjort är att i samband med tillsättandet av en ny
            generaldirektör förra mandatperioden genomfördes gemensamma sittningar
            med generaldirektören och den dåvarande politiska ledningen, där
            just myndighetens problem och förutsättningar gicks igenom och
            regeringens förväntningar klargjordes – det vill säga det jag
            uppfattar att riksdagsledamoten efterfrågar.
          </note>
          <note>
            En dimension som kommer tillbaka när det gäller många av de problem
            som beskrivs handlar om tillgången på utbildade lantmätare. Under
            förra mandatperioden tillfördes också medel för att öppna en ny
            lantmätarutbild ­ ning vid Uppsala universitet. Men det tar en
            tid att utbilda nya lantmätare, som vi vet.
          </note>
          <note>
            Regeringen har gett Lantmäteriet flera uppdrag som handlar om
            att för ­ bättra uppföljningen av verksamheten och ta fram analyser
            av verksam ­ hetens resultat. Ett omfattande arbete har inletts
            för att digitalisera hela sam ­ hällsbyggnadsprocessen, där även
            fastighetsbildningen ingår. Arbetet syftar bland annat till att
            fastighetsbildningen ska bli bättre på att nyttja digitaliseringens
            möjligheter inom den egna processen och på att stötta och integrera
            med den övriga samhällsbyggnadsprocessen, vilket ska ge en effektivare
            helhet och därmed också kortare handläggningstider.
          </note>
          <note>
            Jag vill återigen understryka att det inte är samma sak att vara
            nöjd med en utveckling och att vara nöjd med en ögonblicksbild.
            Men jag har goda förhoppningar om att den positiva utveckling
            vi ser när det gäller handläggningstiderna ska hålla i sig. Det
            är viktigt att så sker, och vi kommer att följa detta och att
            utvecklingen stärks och påskyndas, så att handläggningstiderna
            blir kortare och den positiva utvecklingen fortsätter.
          </note>
          <note>
            Anf. 99 LARS BECKMAN (M):
          </note>
          <note>
            Fru talman! Jag tror att det är viktigt att regeringen tar denna
            fråga på allvar. Jag tror att det vore viktigt och riktigt av
            regeringen att säga: Vi är inte nöjda och inte stolta. Vi ska
            vara kittet i samhällsutvecklingen och ta vårt ansvar.
          </note>
          <note>
            Vad skulle då regeringen kunna göra? Ja, det första man skulle
            kunna göra i befintlig organisation är såklart att ställa tydliga
            krav – inte allmänt om att korta handläggningstiderna utan väldigt
            tydligt. När man styr med målstyrning på det sättet säger man:
            I dag är det 34 veckor; vi förväntar oss att det ska vara 25 eller
            20 eller 18. Det kan vara vilken siffra som helst, men det krävs
            en tydlig målbild från regeringen som innebär att det går att
            följa upp.
          </note>
          <note>
            Jag tror att det vore väldigt välkommet och en tydlig signal
            till myndigheten om att man inte är nöjd om man sa: Vi gör en
            förutsättningslös utredning. Låt oss lära av våra grannländer!
            Hur kommer det sig att Sverige är dyrast och har längst handläggningstider?
            Det vore logiskt att man var dyrast om man hade kortast handläggningstider.
            Men i det här fallet är det alltså precis tvärtom.
          </note>
          <note>
            Jag kan försäkra ministern att jag, oavsett om vi ses en eller
            två gånger i månaden, kommer att följa denna fråga med lupp. Staten
            har nämligen ett oavkortat ansvar att leverera samhällsservice.
            Det är faktiskt ministerns och regeringens ansvar att se till
            att man inte är en bromskloss för samhällsutvecklingen i Gävleborg
            och andra län. Man ska naturligtvis i stället vara möjliggörare,
            och då måste staten leverera.
          </note>
          <note>
            Ska jag uppfatta ministerns svar som att hon inte vill ha en
            bred, förutsättningslös diskussion om Lantmäteriet och de tjänster
            som levereras i denna monopolverksamhet?
          </note>
          <note>
            Anf. 100 Statsrådet MÄRTA STENEVI (MP):
          </note>
          <note>
            Fru talman! Jag följer naturligtvis denna utveckling mycket noga.
            När det gäller jämförelsen med våra nordiska grannländer är det
            inte en jämförelse rakt över, vilket jag tror att riksdagsledamoten
            också vet eftersom RUT-utredningen är väldigt tydlig med detta.
            Man har helt enkelt olika uppgifter vid de olika myndigheterna
            i de olika länderna, vilket gör att det är svårt att jämföra rakt
            av. Detta är också anledningen till att man konstaterar: De redovisade
            uppgifterna ska dock jämföras med stor försiktighet eftersom de
            inte alltid är avgränsade på samma sätt och eftersom avstyckningsprocesserna
            har stora skillnader.
          </note>
          <note>
            Vi är på god väg att få ned handläggningstiderna i förrättningsverksamheterna
            till rimliga nivåer, även om vi inte är framme. Regeringen och
            Lantmäteriet arbetar fortsatt hårt med detta, vilket jag tror
            har framgått. Jag är övertygad om att alla hårt arbetande lantmätare,
            handläggare och tjänstepersoner runt om i landet kommer att fortsätta
            att sträva efter och vara framgångsrika i att korta ned handläggningstiderna.
          </note>
          <note>
            Interpellationsdebatten var härmed avslutad.
          </note>
          <note>
            § 17 Svar på interpellation 2020/21:522 om bullerregler som hindrar
            byggande
          </note>
          <note>
            Anf. 101 Statsrådet MÄRTA STENEVI (MP):
          </note>
          <note>
            Fru talman! Ola Johansson har frågat mig om jag håller med min
            företrädare om att förändrade regler underlättar för kommuner
            som vill bygga i trafiknära lägen och vad jag i så fall vill göra
            för att på ett bättre sätt ta till vara möjligheterna att förändra
            lokaler till bostäder samt omvandla industrimark till mark för
            bostäder i områden som i dag är utsatta för höga bullerriktvärden.
          </note>
          <note>
            Inledningsvis vill jag framhålla vikten av bra bostadsmiljöer
            och att skälet till att vi har bullerregler är att buller kan
            innebära konsekvenser för hälsan. Bostadsbyggnader ska också enligt
            plan- och bygglagen lokalise ­ ras till mark som är lämplig med
            hänsyn till människors hälsa och till möjligheterna att förebygga
            bullerstörningar. Jag anser att de förändringar som har genomförts
            av regelverken för omgivningsbuller har ökat möjligheterna att
            förtäta bebyggelsen i attraktiva, centralt belägna och kollektivtrafiknära
            men samtidigt mer bullriga lägen, liksom möjligheterna att bygga
            små lägenheter. Det har också inneburit en tydligare och mer förutsägbar
            tillämpning.
          </note>
          <note>
            Mycket av detta är positivt, och jag ser inte i dag att det finns
            något behov av att verka för ytterligare förändringar av regelverken
            för omgivningsbuller vid planering och byggande av bostäder.
          </note>
          <note>
            Anf. 102 OLA JOHANSSON (C):
          </note>
          <note>
            Fru talman! Man ska inte i onödan förlänga debatten, och med
            hänsyn till det skulle man kunna tycka att Märta Stenevis svar
            är föredömligt. Men nu står landets nytillträdda bostadsminister
            framför mig och har möjlighet att lägga ut texten för mig och
            andra om hur man med förändringar av bullerriktvärden och speciellt
            av metoden att mäta buller ytterligare skulle kunna förtäta och
            omvandla mark för industri och verksamheter till mark för attraktiva
            bostäder. Det kan för den delen handla om andra tänkbara regelförenklingar
            inom bostadsområdet.
          </note>
          <note>
            Fru talman! Bakgrunden är att 212 av landets 290 kommuner uppger
            att det finns bostadsbrist, att man ännu inte uppnår målet trots
            att det byggs mer än tidigare och att 462 000 hushåll enligt Boverket
            uppger att de är trångbodda.
          </note>
          <note>
            Bostadsministern ser ingen anledning att verka för ytterligare
            förändringar av regelverken för omgivningsbuller vid planering
            och byggande av bostäder – det framgår av hennes svar. Men hon
            borde känna till och säga detta om hennes egen myndighet Boverket:
            Förslaget till nya föreskrifter för skydd mot buller i byggnader
            och ändringar i Boverkets byggregler med anledning av dessa är
            ute på remiss. Inga revolutionerande förändringar föreslås, förutom
            att allmänna råd ska göras om till föreskrifter och att det ska
            ges ett ökat utrymme för mindre avvikelser om det finns särskilda
            skäl och det inte finns någon annan avsevärd olägenhet med detta.
          </note>
          <note>
            Fru talman! Min erfarenhet från politiskt arbete är att det är
            svårt att påverka hur regler ska tillämpas och att en politisk
            vilja att förenkla ofta leder till precis det motsatta – fler
            svårtolkade regler och större hinder än tidigare. Även om det
            utöver det remitterade förslaget från Boverket inte finns några
            planer på att förändra regelverket borde regeringen ha ett intresse
            av att löpande se över vilka ytterligare regler som kan förenklas.
          </note>
          <note>
            När riktvärdena senast förändrades skedde det faktiskt mot Miljöpartiets
            och Socialdemokraternas vilja. Men i dag säger Märta Stenevi att
            hon anser att de förändringar som genomförts av regelverken för
            omgivningsbuller har ökat möjligheterna att förtäta bebyggelsen
            i attraktiva, centralt belägna och kollektivtrafiknära men samtidigt
            bullriga lägen, liksom möjligheterna att bygga små lägenheter.
            Det är bra att man kan ändra sig, så som Peter Eriksson gjorde
            2017.
          </note>
          <note>
            Detta har givetvis skett till priset av att omgivningsbullret
            kring dessa bostäder är högre. Men vad gör det när lägenheterna
            är eftertraktade och angelägna att bygga och när man kan hålla
            bullret borta till exempel genom att stänga fönster och dörrar
            när det behövs?
          </note>
          <note>
            Fru talman! Det är dock skillnad på buller och ljud. Vi var nog
            många som drog en lättnadens suck då det slogs fast att ljud från
            barns och ungdomars idrottande inte är att likställa med buller
            från industrier. Hade besluten från miljö- och stadsbyggnadsnämnden
            i Nacka och länsstyrelsen och domen från mark- och miljödomstolen
            vid Nacka tingsrätt blivit prejudicerande skulle det fått återverkningar
            inte bara för föreningslivet och barnen som idrottar och leker
            vid Boovallen utan också för de flesta av landets idrottsplatser
            inom eller i närheten av bebyggelse.
          </note>
          <note>
            Fru talman! Jag tar upp det exemplet eftersom alltför stelbent
            tillämpning av Naturvårdsverkets riktvärde för industribuller
            på kvällar och helger, i det här fallet 45 decibel, kan få stora
            konsekvenser. Nu har Naturvårdsverket glädjande nog klarlagt att
            riktvärden för industribuller inte ska användas, och Boverket
            har tagit fram riktlinjer. Mark- och miljööverdomstolen slog fast
            att idrottande barn på Boovallen var en olägenhet för grannarna
            men att det inte behövdes bullerskydd vare sig där eller på andra
            platser där det förekommer idrott med högljudda och glada barn.
          </note>
          <note>
            Eftersom svaret jag fick av statsrådet Märta Stenevi var kort
            önskar jag nu höra statsrådets tankar kring ljud, buller, störning
            och hälsa. Och efter ­ som min fråga handlar om nytillkomna bostäder,
            inte befintliga, vill jag höra vad hon anser om min idé att i
            stället för att mäta vid fasad utgå från de ljudnivåer som uppstår
            inomhus när de uppmätta värdena förväntas överskrida riktvärdena.
          </note>
          <note>
            Anf. 103 Statsrådet MÄRTA STENEVI (MP):
          </note>
          <note>
            Fru talman! Under åren 2015–2017 har det gjorts flera förändringar
            av de bullerregler som gäller vid planering och byggande av bostäder.
            Syftet med ändringarna har sammanfattningsvis varit att underlätta
            planering och byggande av bostäder i bullerutsatta miljöer. De
            här bestämmelserna rör framför allt buller från vägtrafik.
          </note>
          <note>
            Enligt Boverket innebär förändringarna bland annat att trafikbuller
            inte längre utgör ett hinder för bostadsbyggande – och jag delar
            den bedömningen.
          </note>
          <note>
            Det är en särskild utmaning att minska bullerexponeringen vid
            förtätning i städer, där allt fler människor samlas på begränsade
            ytor och ska samsas med olika bullrande verksamheter. Det är viktigt
            att vi både utvecklar täta och levande städer och säkerställer
            en god ljudmiljö. Med genomtänkta plan- och bygglösningar och
            utformningar av bebyggelsen är det möjligt att åstadkomma bra
            ljudmiljö även i bullerutsatta områden.
          </note>
          <note>
            När det gäller möjligheten att förändra lokaler till bostäder
            har Boverket nyligen i en rapport inte pekat på att buller utgör
            ett specifikt hinder – här har jag formulerat mig väldigt konstigt.
            I fråga om industribuller har Boverket i en rapport från 2017
            bland annat konstaterat att nuvarande tillämpning av bullerregler
            och Boverkets vägledning i huvudsak fungerar bra.
          </note>
          <note>
            Boverket har under 2020 tagit fram allmänna råd och en uppdaterad
            vägledning för omgivningsbuller utomhus för industriell och annan
            verksamhet med liknande ljudkaraktär samt en rapport, som riksdagsledamoten
            pekade på, med vägledning om buller från idrottsplatser. Avsikten
            med detta är att det ska ge stöd vid planläggning och byggande
            av bostäder i områden som är utsatta för sådant buller.
          </note>
          <note>
            Jag ser inte att det i dag finns behov av att initiera några
            förändringar av regelverket eller riktvärdena för buller mot bakgrund
            av detta. Men jag vill understryka att avvägningen mellan en god
            boendemiljö, en god stadsmiljö och möjligheter att bygga bostäder
            är en av de viktigaste avvägningarna när det gäller stadsplanering
            och planering av goda och levande städer.
          </note>
          <note>
            Anf. 104 OLA JOHANSSON (C):
          </note>
          <note>
            Fru talman! Tack, statsrådet, för den fördjupade informationen
            om vad som händer inom bland annat Boverkets område!
          </note>
          <note>
            Tillgång till mark är det som avgör om det kan byggas. En fortsatt
            översyn av bullerriktvärdena, på det sätt som jag exempelvis föreslår,
            skulle sannolikt innebära att ytterligare mark skulle kunna göras
            tillgänglig för bostadsbyggande. Det är bra att vi har ögonen
            öppna. Som Peter Eriksson säger underlättar detta för kommuner
            som vill bygga bostäder i trafik ­ intensiva lägen.
          </note>
          <note>
            Under veckan gavs vi genom Hyresgästföreningen en redogörelse
            för bostadsbristen i nio större städer. Kännetecknande för den,
            förutom hårres ­ ande slutsatser om hyresutvecklingen på dessa
            orter, är att köerna är långa. Med undantag för Malmö är kötiderna
            tio år eller mer. Det ger oönskade effekter på bostadsmarknaden,
            som svarthandel och trångboddhet, och en debatt om behovet av
            att reformera hyresmarknaden som helhet.
          </note>
          <note>
            Regelförändringar i alla former behöver övervägas. Bostadsministern
            hade i inledningen en ovilja att lägga ut texten. Det förbättrades
            någor ­ lunda i det andra inlägget. Men att hon inte överväger
            möjligheten att mäta bullerriktvärden på andra sätt än vad som
            görs i dag är illavarslande. Jag tror att man ska ha ögonen öppna
            för detta.
          </note>
          <note>
            Jag tog i min fråga upp ett exempel: Frihamnen i Göteborg. Man
            har möjlighet att bygga en ny centrumnära stadsdel i ett hamnområde,
            på ett liknande sätt som har gjorts på andra delar av Norra Älvstranden
            i Göteborg. När det är kollektivtrafiknära medför det buller just
            från trafiken och närliggande verksamhet.
          </note>
          <note>
            I början av året nåddes vi av beskedet att det blir möjligt med
            1 900 lägenheter, en ny skola, nya förskolor och två parker i
            en så kallad blandstad i Högsbo industriområde, också det i Göteborg,
            eftersom doften av nybakat bröd från Pågen inte lägger hinder
            i vägen. Det är i det här fallet det stora bageriet som känner
            sig hotat av att de boende bland annat kommer att störa sig på
            buller från dess respektive verksamheter i området.
          </note>
          <note>
            Det här handlar om bullar och nybakat bröd men är också ytterligare
            ett exempel på när intressen kolliderar. Med flexiblare och frikostigare
            bullerriktvärden kan fler bostäder göras möjliga utan att man
            offrar jobben och att näringslivets intressen måste ge vika.
          </note>
          <note>
            I pandemins spår kanske vi ser mönstret att färre kontorsarbetsplatser
            behövs, eftersom fler jobbar hemma. Omvandlingen av gamla industri
            ­ områden i centrala lägen kommer sannolikt att fortsätta, och
            i kommuner ­ nas arbete måste det finnas utrymme för att utarbeta
            planer där intressen som dessa står emot varandra.
          </note>
          <note>
            Det är i alla fall tydligt att statsrådet med sitt inledande
            korta svar och sitt andra inlägg ändå inte tänker föra något vidare
            resonemang om buller ­ riktvärdenas nivåer, kravet på tyst sida
            och mätmetoder. Jag vill därför återkomma till min fråga huruvida
            det utifrån möjligheterna som finns i moderna bostäder att stänga
            och låsa dörrar, fönster och liknande hellre borde mäta s på den
            plats där den boende möjligen kan störas av bullret, nämligen
            inomhus och inte vid fasad där man i dag mäter bullerriktvärden.
          </note>
          <note>
            Anf. 105 Statsrådet MÄRTA STENEVI (MP):
          </note>
          <note>
            Fru talman! Jag konstaterar att jag skulle kunna hålla väldigt
            långa anföranden på temat förtätning av städer. Jag tycker att
            det är ett fantastiskt roligt ämne!
          </note>
          <note>
            Jag ska börja med att säga att bostadsbristen är ett problem
            som vi behöver beta av under lång tid framöver. Vi hade ju en
            period då vi byggde alldeles för lite, och även om vi nu bygger
            i nivå med eller strax över befolkningstillväxten har vi också
            en uppgift att komma ikapp med den bostadsskuld som vi har byggt
            upp.
          </note>
          <note>
            Ett effektivt sätt att bygga fler bostäder är att förtäta i våra
            städer och bygga kollektivtrafiknära. Det här är någonting som
            är oerhört viktigt.
          </note>
          <note>
            Vi ska också komma ihåg att när vi bygger bostäder bygger vi
            inte bara för det här året och för dem som söker bostad just nu,
            utan det här är bostäder som vi hoppas ska stå i kanske 70–100
            år. Det innebär att boendemiljöerna också behöver vara hälsofrämjande
            – miljöer där människor både vill bo och mår bra av att bo.
          </note>
          <note>
            Buller är ett stort problem som orsakar stora skador på människors
            hälsa och även stora samhällsekonomiska kostnader varje år. Jag
            är inte övertygad om att lägenheter där man inte kan öppna fönstren
            för frisk luft utan att bli utsatt för skadligt buller är vägen
            framåt. Det jag däremot är övertygad om är att det nästan alltid
            finns lösningar att hitta när man samverkar mellan olika aktörer
            kring en stadsförtätning.
          </note>
          <note>
            Eftersom riksdagsledamoten lyfte fram Pågen skulle jag bara vilja
            vända perspektivet en sekund. Vi har ju en annan utmaning när
            vi bygger nära bullerkällor i en tät stad, och det är att vi också
            förhindrar utveckling av verksamheter. Om vi bygger bostäder i
            bullerutsatta områden finns det också en risk för att verksamheter
            som sedan vill utvidga och utvecklas inte kan få miljötillstånd
            för dessa, eftersom det finns bostäder för nära. När vi förtätar
            och bygger inne i städer och nära bullerkällor behöver vi därför
            också hela tiden göra avvägningar kring företagens förutsättningar
            att utvidga och utveckla sina verksamheter, kring människors behov
            av goda boendemiljöer och i samband med det också en hög byggtakt.
            Det finns många dimensioner som behöver vägas in i dessa frågor.
          </note>
          <note>
            Jag tycker att det här är en oerhört spännande och viktig debatt.
            Vi är inte riktigt färdiga här än, men jag vill tacka så hemskt
            mycket för interpellationen och hoppas att vi får tillfälle att
            debattera frågan väldigt många gånger framöver.
          </note>
          <note>
            Anf. 106 OLA JOHANSSON (C):
          </note>
          <note>
            Fru talman! Det kommer vi alldeles säkert att göra, även i andra
            spörsmål.
          </note>
          <note>
            Just den fråga som statsrådet väcker rörande verksamheters möjligheter
            att utvecklas är någonting som är aktuellt också när det handlar
            om utveckling på landsbygden. Där kan näraliggande jordbruk många
            gånger få stora problem när staden väljer att utveckla. Problematiken
            som jag väckte gällande de glada, lekande barnen vid Boovallen
            är också ett sådant exempel. Grannar kan alltså ha synpunkter
            på verksamheter som har funnits där i alla tider och som ger upphov
            till både de lukter och ljud som de ska göra.
          </note>
          <note>
            Med detta sagt vill jag konstatera att bostadsbyggandet både
            i stad och på landsbygden är en oerhört viktig fråga. Nyckeln
            för att lyckas med detta är att få väl fungerande bostadsmarknader
            där människor har råd att bo och där det också finns en investeringsvilja
            hos byggföretagen att bygga. Den utmaningen ser vi inte först
            och främst i städerna utan snarare på landsbygden. Men när det
            gäller städer är det också viktigt, som statsrådet konstaterar,
            att vi har möjlighet att förtäta och utveckla. Att bygga kollektivtrafiknära
            och tillgängliggöra mer mark för detta är den stora utmaningen.
          </note>
          <note>
            Även om det naturligtvis är bra att kunna öppna fönstret emellanåt
            tror jag avslutningsvis att det är få som bor i moderna bostäder
            som väljer att sova med öppet fönster med de ventilationer som
            finns. Jag tror heller inte att det buller som skulle uppstå inne
            i lägenheten är någonting som stör, men i så fall vore det väl
            möjligt att stänga fönstret.
          </note>
          <note>
            Det här kan vi diskutera i all oändlighet. Jag är helt övertygad
            om att frågan om bullerriktvärden kommer att dyka upp, om inte
            annat så i debatter kring motioner från den allmänna motionstiden,
            som jag hoppas att statsrådet gärna kommer hit och debatterar
            med oss vid tillfälle.
          </note>
          <note>
            Anf. 107 Statsrådet MÄRTA STENEVI (MP):
          </note>
          <note>
            Fru talman! Jag vill avsluta debatten med att säga att jag är
            helt övertygad om att vi kan hitta rätt balans mellan buller och
            hälsa i städer och för den delen även i landsbygdsområden.
          </note>
          <note>
            Det är klart att det stundtals är en utmaning att både skapa
            utrymme för verksamheter och en levande kulturmiljö och se till
            att människor mår bra i sina bostäder. Men när vi gör det och
            tar den tiden och lägger den kraft som krävs på att verkligen
            arbeta igenom de planerna så blir de också ofta väldigt bra.
          </note>
          <note>
            Ytan är begränsad. Det är mycket som ska få plats. Vi vill inte
            ha en stad där vi förbjuder allt som låter, men vi vill inte heller
            ha en stad där människor inte kan sova eller får sämre hälsa på
            grund av buller. Med genomtänkta plan- och bygglösningar och utformning
            av bebyggelsen är det möjligt att åstadkomma bra ljudmiljö även
            i bullerutsatta områden, både i lägenheter och utanför.
          </note>
          <note>
            Förtätningar och effektivt utnyttjande av yta är positivt, och
            jag ser fram emot fler debatter om innovativa sätt att hitta balansen
            i detta.
          </note>
          <note>
            Interpellationsdebatten var härmed avslutad.
          </note>
          <note>
            § 18 Svar på interpellation 2020/21:557 om Boverket och vindkraftsutbyggnaden
            i Sverige
          </note>
          <note>
            Anf. 108 Statsrådet MÄRTA STENEVI (MP):
          </note>
          <note>
            Fru talman! Lars Beckman har frågat mig om jag avser att ge Boverket
            ett uppdrag att vägleda i hur en vindkraftsutbyggnad kan ske utan
            negativ påverkan avseende buller, psykosocial livsmiljö eller
            andra faktorer som har en negativ påverkan på de närboende. Lars
            Beckman har vidare frågat mig om jag anser att det inte krävs
            ett uppdrag för att vägleda kommunerna i hur en vindkraftsutbyggnad
            kan ske utan negativa konsekvenser för de närboende och om jag
            då avser att förändra fler delar i Boverkets uppdrag som har liknande
            frågeställningar. Slutligen har han frågat mig om jag och regeringen
            avser att vidta åtgärder för att förbättra den lokala demokratin
            , så att kommunernas inflytande och påverkan stärks rörande vindkrafts
            ­ utbyggnad i Sverige.
          </note>
          <note>
            Inledningsvis vill jag framhålla att jag är medveten om att vindkraftsutbyggnad
            kräver god planering för att minska risken för olägenheter och
            för att skapa bra bostadsmiljöer. Skälet till att vi har bullerregler
            är att buller kan innebära konsekvenser för hälsan. Jag avser
            att fortsatt följa vindkraftsfrågan noga.
          </note>
          <note>
            Lars Beckman ställde motsvarande frågor till min företrädare
            Per Bo ­ lund i januari 2021. Lars Beckman blev då också informerad
            om att Natur ­ vårdsverket i december 2020 har publicerat en vägledning
            om buller från vindkraftverk. I denna finns förutom en genomgång
            av den allmänna kun ­ skapen avseende buller från vindkraftverk
            och gällande riktvärden också en vägledning för åtgärder med syfte
            att minska bullret från vindkraftver ­ ken. I nuläget gör jag,
            i likhet med min företrädare, bedömningen att ytter ­ ligare vägledningar
            inte krävs.
          </note>
          <note>
            När det gäller frågan om jag avser att förändra fler delar i
            Boverkets uppdrag som har liknande frågeställningar ansvarar Boverket
            enligt sin instruktion för att vägleda kommuner och andra när
            det gäller hur hänsyn bör tas till buller och andra hälsofrågor
            vid planering för, och byggande av, bostäder enligt plan- och
            bygglagstiftningen.
          </note>
          <note>
            Angående vad jag avser att göra för att stärka den lokala demokratin
            när det gäller vindkraftsutbyggnad i Sverige har regeringen tillsatt
            en utredning om ökad förutsägbarhet vid miljöprövning av vindkraft.
            Utredningen berör den kommunala tillstyrkan av vindkraft enligt
            miljöbalken. I likhet med min företrädare vill jag inte föreg
            ripa utredningens slutsatser.
          </note>
          <note>
            Anf. 109 LARS BECKMAN (M):
          </note>
          <note>
            Fru talman! Det sker en kraftig utbyggnad av vindkraften i Sverige.
            Det sker en kraftig utbyggnad av vindkraften i Gävleborg. Det
            sker en kraftig utbyggnad av vindkraften utefter kusten i Gävleborg
            – havsbaserad vindkraft – i det område där det finns 10 ton kvicksilver
            på botten i 23 000 gifttunnor. Det kan bli en av Sveriges största
            naturkatastrofer om man bygger vindkraft där. Det sker en kraftig
            utbyggnad av vindkraften i Hälsinglands inland.
          </note>
          <note>
            Det är väldigt många som kontaktar mig och är upprörda och känner
            att deras livsmiljö är hotad. De har valt att bo till exempel
            nära skogen för att låta sina små barn växa upp där, för att få
            njuta av naturen, se träden röra sig, höra vinden susa i träden
            och på kvällen se mörkret över Hälsinglands fina skogar.
          </note>
          <note>
            I stället får de vindkraftsparker bredvid sig. När de är ute
            och går hör de ljudet från vindkraften. Jag är säker på att statsrådet
            har tagit del av de upprörda medieinslag som har varit i närtid,
            till exempel hur en man i Norrbotten som levde i tystnad helt
            plötsligt har fått se hela sin livsmiljö förstörd på grund av
            buller.
          </note>
          <note>
            Men det är inte bara buller, fru talman, utan det är också ljuset.
            Vi kan tänka oss att statsrådet ställer sig vid stranden, tittar
            ut över den vackra Östersjön där det i dag är ett mörker och man
            kan höra vågorna slå och höra ljudet från vinden. Tänk hur det
            är om tio år, om samma miljö är som Lisebergs tivoli. Det är en
            helt annan livsmiljö, som påverkar väldigt många människor.
          </note>
          <note>
            Det känns som att det är lite ombytta roller just nu, fru talman.
            Det känns som att Miljöpartiet, som när det startade värnade den
            lilla människan, nu helt plötsligt inte bryr sig om den lilla
            människan längre. Jag är inte emot vindkraft – tvärtom. Om kommunen
            och de närboende vill ha vindkraft, bygg då! Vi har en sådan diskussion
            i till exempel Bollnäs.
          </note>
          <note>
            Men när den psykosociala livsmiljön påverkas så dramatiskt som
            den gör vid en vindkraftsutbyggnad, menar jag att den som påverkas
            av det måste ha ett stort inflytande. Om jag väljer att bo i en
            storstad med allt vad det innebär har jag gjort ett livsval. Men
            om jag väljer att flytta ut till tyst ­ naden har jag gjort ett
            annat livsval. Det är därför som jag har frågat: Avser statsrådet
            att ge Boverket ett uppdrag att vägleda i hur en vindkrafts ­
            utbyggnad kan ske utan negativ påverkan avseende buller, psykosocial
            livsmiljö eller andra faktorer som har en negativ påverkan på
            de närbo ­ ende?
          </note>
          <note>
            För mig är det väldigt anmärkningsvärt att det kan ske en så
            kraftig utbyggnad av vindkraften utan att dessa hänsyn tas. Det
            var därför som jag ställde den frågan till generaldirektören för
            Boverket när han besökte civil ­ utskottet, nämligen om Boverket
            har ett sådant uppdrag. Svaret var glas ­ klart: Nej, vi har inget
            sådant uppdrag.
          </note>
          <note>
            Då är vi tillbaka på samhällskontraktet. När man får sin livsmiljö
            så kraftigt påverkad – många skulle säga förstörd – är det då
            inte rimligt att någon i alla fall tar fram en vägledning till
            kommunerna? Okej, hur ska vi planera? Hur ska vi tänka? Ska den
            här barnfamiljen få se sina barn växa upp i den gröna skogen och
            höra suset från träden, eller ska familjen få höra suset från
            en vindkraftspark?
          </note>
          <note>
            Anf. 110 Statsrådet MÄRTA STENEVI (MP):
          </note>
          <note>
            Fru talman! För att ge ett svar som allvaret i frågan förtjänar
            kan vi ta ett kliv tillbaka och sätta vindkraftsutbyggnaden i
            en kontext.
          </note>
          <note>
            Först och främst kan det konstateras att Sverige nu har haft
            ett elöverskott tio år i rad. Förra året nettoexporterade vi el
            varje vecka, även under vintern. Trenden har fortsatt också under
            detta år. Det är elöverskott med mycket låga växthusgasutsläpp
            som exporteras från Sverige och tränger undan kolkraft i våra
            grannländer.
          </note>
          <note>
            Vindkraften är också i dag den billigaste elproduktionsteknik
            som kan byggas i så stor omfattning som krävs för att på kort
            och medellång sikt kraftfullt kunna fortsätta bidra till omställningen
            till ett mer förnybart samhälle både internationellt och i Sverige.
          </note>
          <note>
            Det faktum att en så stor del av elproduktionen redan kommer
            från vat ­ tenkraft gör också Sverige särskilt lämpligt för en
            storskalig vindkrafts ­ utbyggnad, då vattenkraften kompletterar
            vindkraften som reglerkraft.
          </note>
          <note>
            Jag tror att ledamoten instämmer när det gäller de stora vinster
            som finns för Sverige och för klimatet, och därmed också för våra
            barn och barnbarn, med en storskalig vindkraftsutbyggnad. Men
            precis som ledamoten ser jag mycket tydligt att det finns problem
            förknippade med detta. Jag ser också att vindkraftsfrågan, som
            så många andra politiska frågor, handlar om en avvägning mellan
            olika värden.
          </note>
          <note>
            Då vill jag återigen understryka att Naturvårdsverket har tagit
            fram en vägledning med allmän kunskap om buller från vindkraftverk
            och med en specifik vägledning för åtgärder med syfte att minska
            bullret från vindkraftverken. Denna vägledning har precis tagits
            fram, och det är för tidigt att utvärdera vägledningens effekter.
            Den måste tillåtas få genomslag.
          </note>
          <note>
            Jag vill också än en gång peka på att den kommunala tillstyrkan
            av vindkraft enligt miljöbalken berörs av en pågående utredning
            som jag inte kommer att föregripa i dag. Det är min förhoppning
            och fasta tro att utred ­ ningens slutsatser kommer att leda till
            att den lokala demokratin och förut ­ sägbarheten i processen
            kommer att stärkas när det gäller vindkrafts ­ utbyggnad i Sverige.
          </note>
          <note>
            Sammanfattningsvis är detta en fråga som regeringen bevakar.
            Avvägningen när det gäller balansgången mellan vindkraftens nyttor
            och kostnader gör regeringen, och den behöver vi fortsätta bevaka.
          </note>
          <note>
            Som bostadsminister i en regering som är besjälad av att lösa
            klimatkrisen är det min avsikt att fortsätta följa utvecklingen
            av vindkraftsfrågan mycket noga.
          </note>
          <note>
            Anf. 111 LARS BECKMAN (M):
          </note>
          <note>
            Fru talman! Den här interpellationen handlar inte om huruvida
            man är för eller emot vindkraft. Vi är överens om att alla kraftslag
            behövs. Eller rättare sagt är vi moderater överens om det. Miljöpartiet
            har en annan inställning till exempelvis kärnkraft.
          </note>
          <note>
            Denna interpellation handlar om hur människan påverkas – hur
            de små barnen ska kunna leka i trädgården utan att se plåtschabrak,
            som en mamma ringde till mig och berättade.
          </note>
          <note>
            Jag är faktiskt förvånad över att Miljöpartiet inte ställer sig
            på barnens sida med tanke på hur man brukar uttrycka sig i andra
            sammanhang. Det handlar alltså om den psykosociala livsmiljön,
            där buller är en faktor. Där har vi sett att vindkraftverken nu
            har brutit mot regelverket. Vi har mannen i Norrbotten som sa:
            Om jag hade vetat vad jag vet i dag hade jag naturligtvis kämpat
            med livet för att detta inte skulle komma, för jag får sova med
            hörselkåpor. Men det handlar om myndighetsutövning, och vi får
            förutsätta att man tar hand om det.
          </note>
          <note>
            Men det handlar om den psykosociala livsmiljön. Det handlar om
            att man står där och antingen vill ha tystnaden, se mörkret och
            höra suset från träden i Hälsinglands skogar, eller vill se Lisebergs
            tivoli. Om man ville se Lisebergs tivoli hade man förmodligen
            flyttat till Göteborg och tittat på Lisebergs blinkande tivoli.
          </note>
          <note>
            Det handlar om att om jag bor i Söderhamns skärgård och går ned
            till stranden får se solen gå ned, det blir mörkt och vackert
            och jag hör svallvågorna, eller om jag ska se ett blinkande fyrverkeri
            – som en landningsbana på Arlanda. Det är detta det handlar om,
            alltså den psykosociala livsmiljön – den lilla människan, mamman
            med sina barn som har valt att bo nära skog och natur för att
            man vill bo där.
          </note>
          <note>
            Bostadsministern låter närmast som en storskalig industrialist,
            vilket är lite annorlunda.
          </note>
          <note>
            Hur skulle man då kunna lösa detta? Ett sätt för regeringen,
            om man tar denna fråga på allvar, är att ge Boverket ett uppdrag.
            Ge Boverket ett uppdrag att ta reda på hur denna kraftiga vindkraftsutbyggnad
            påverkar samhällsomvandlingen och de boendes livsmiljö. Det handlar
            om dem som bor i Norrbotten, Gävleborg, Jämtland och utefter kusten.
            Ja, det påverkar hela Sverige.
          </note>
          <note>
            Men det enda stället där det inte byggs vindkraft är Stockholms
            skärgård, vilket är lite märkligt. Det är nämligen här som elen
            behövs.
          </note>
          <note>
            Jag frågade Fortums vd varför det inte byggs någon vindkraft
            i Stockholms skärgård: Är det inte bra med korta överföringskapaciteter?
            Jo, det vore fantastiskt bra, sa företrädaren för energibolaget.
            Det är bara det att här i Stockholm vill man inte ha någon vindkraft
            i Stockholms skärgård.
          </note>
          <note>
            Det är alltså människorna längs kusten i Gävleborg som ska påverkas
            för att vi ska skicka el någon annanstans. Det må så vara, men
            det minsta man kan begära då är att regeringen och Miljöpartiet
            tar reda på och vägleder kommunerna i vad de ska ta för hänsyn
            så att barnen får växa upp i ett sus av björkar och inte i ett
            sus av vindkraft, med allt vad det innebär av ständigt buller
            – även om det är lågfrekvent ljud. Det är det den här interpellationen
            handlar om.
          </note>
          <note>
            Jag tog omedelbart ministern till kammaren, för jag tänkte: Kanske
            den här ministern ställer sig på barnens sida! Kanske den här
            ministern ställer sig på de boendes sida! Men det verkar inte
            så. Det verkar som att den här ministern låter som den tidigare
            storindustrialisten. Har jag uppfattat det rätt att ministern
            inte vill ge Boverket några uppdrag om psykosocial livsmiljö?
          </note>
          <note>
            Anf. 112 Statsrådet MÄRTA STENEVI (MP):
          </note>
          <note>
            Fru talman! I december tog Naturvårdsverket fram riktvärden på
            40 decibels ekvivalentnivå. Man gjorde en genomgång av forskningsläget
            när det gäller störningar från vindkraftsbuller och landade till
            slut i att 40 de ­ cibel är ett väl avvägt riktvärde. Förtydliganden
            har också nyss gjorts kring var riktvärdet ska tillämpas och under
            vilka driftsförhållanden det ska gälla.
          </note>
          <note>
            Detta ligger på Naturvårdsverkets bord. Boverket ansvarar enligt
            sin instruktion för att vägleda kommuner och andra när det gäller
            hur hänsyn bör tas till buller och andra hälsofrågor vid planering
            för och byggande av bostäder enligt plan- och bygglagstiftningen.
            Det ligger på Boverkets bord. Naturvårdsverket har sina uppgifter,
            och Boverket har sina uppgifter. Myndigheter kan kommunicera med
            varandra – och gör det. Boverket tar del av Naturvårdsverkets
            analyser.
          </note>
          <note>
            Bara för att just Boverket inte ges ett specifikt uppdrag att
            uppnå ett specifikt mål betyder det inte att ingen annan har fått
            det. Naturvårdsverket har just tagit fram en vägledning om buller
            från vindkraftverk, och det vore inte bra för möjligheten att
            tillgodose något värde att blanda ihop vad som ligger på respektive
            myndighets bord.
          </note>
          <note>
            Alla som bor i Sverige ska ha goda livsmiljöer; det är vi alla
            överens om. Den inriktning som Lars Beckman frågar mig om vore
            dock ett in ­ effektivt sätt att uppnå detta på.
          </note>
          <note>
            Anf. 113 LARS BECKMAN (M):
          </note>
          <note>
            Fru talman! Det är väl inte varje dag jag berömmer Socialdemokraterna,
            men eftersom fru talmannen råkar vara från min valkrets ska jag
            berömma Socialdemokraterna i Bollnäs.
          </note>
          <note>
            Socialdemokraterna i Bollnäs lyssnade in vad de som berörs av
            vindkraftsutbyggnaden sa, och man har nyligen sagt blankt nej
            till den – nu i veckan, faktiskt. Jag vet inte om det är rätt
            eller fel, men man använder som argument att de som berörs av
            detta inte vill ha vindkraft. Alltså säger man nej. Vad mitt eget
            parti säger vet jag inte än, så det är möjligt att jag nu kommer
            att berömma Socialdemokraterna medan Moderaterna säger ja. Men
            då får jag väl leva med det!
          </note>
          <note>
            Jag är lite förvånad, fru talman. Miljöpartiet brukar ha söta
            kaniner och glassar, och det brukar vara barnen som står i främsta
            rummet. Men i den här frågan vill man inte låta barnen stå i främsta
            rummet. I den här frågan ställer man sig inte på barnfamiljens
            sida. I den här frågan ställer man sig inte på mammans sida i
            den barnfamilj som har valt att flytta till skogarna utanför Bollnäs
            och som vill höra suset av skogen, inte suset av vindkraften.
            Jag är förvånad över det.
          </note>
          <note>
            Jag är också förvånad över att vi har en bostadsminister som
            inte vill ge ett tydligt uppdrag från regeringen. Det kan ju bara
            tolkas på ett enda sätt, nämligen att ministern inte anser att
            frågan kommer före vindkraftsutbyggnaden. Det är ju risken man
            tar, och det kanske är därför Miljöpartiet inte vill ge de här
            uppdragen. Det kanske är därför Miljöpartiet inte ställer sig
            på barnens sida i den barnfamilj som har valt att flytta till
            Söderhamn och som vill se den fantastiska utsikten över havet,
            inte tivolit från en vindkraftspark.
          </note>
          <note>
            Jag har som sagt ingenting emot vindkraft. Den får gärna byggas
            ut hur mycket som helst, men det ska ske med hänsyn till människorna
            som bor i närheten. Det borde vara varje anständig riksdagsledamots,
            och minis ­ terns, uppfattning att vi ställer oss på den lilla
            människans sida.
          </note>
          <note>
            Anf. 114 Statsrådet MÄRTA STENEVI (MP):
          </note>
          <note>
            Fru talman! Jag börjar med att säga att regeringen har gett det
            här uppdraget.
          </note>
          <note>
            Debatten verkar dock inte handla om vare sig klimat eller vindkraft.
            Den verkar inte handla om livsmiljöer, psykosociala miljöer eller
            bostäder, och den verkar definitivt inte handla om barnen – eller
            kaniner och glassar, för den delen. Jag är osäker på hur de kom
            in i detta. Inte ens den mänskliga rättigheten till vackra utsikter
            verkar den här debatten handla om.
          </note>
          <note>
            I grund och botten verkar den här debatten och Lars Beckmans
            fråga i stället handla om införandet av en ny förvaltningsmodell
            där myndigheter ska jobba dubbelt och parallellt med samma uppdrag
            i två olika verk trots att uppdraget redan är givet. Jag tycker
            att det låter väldigt ineffektivt, och regeringen kommer inte
            att gå vidare med att ge någon myndighet ett uppdrag som redan
            har getts en annan myndighet.
          </note>
          <note>
            Däremot kan jag konstatera att det finns många vägar framåt där
            vindkraften byggs ut samtidigt som människor ges goda livsmiljöer.
            Jag bor nära en vindkraftspark. I Öresund finns en vindkraftspark,
            som inte stör. Vi kan bygga havsbaserad vindkraft som kan byggas
            ut rejält. Vi arbetar för detta i dag, och då pratar vi inte kustnära
            och inte inne i skärgården utan om riktig, havsbaserad, storskalig
            vindkraft.
          </note>
          <note>
            Vi vet att teknikutvecklingen effektiviserar vindkraftverken
            hela tiden. Det betyder att vi kommer att kunna bygga ut kapaciteten
            utan att ha stora stålskogar av vindkraftverk. På så sätt kan
            vi både bygga en energiförsörjning som gynnar våra barns och barnbarns
            framtid och säkra deras rätt till goda boendemiljöer här och nu.
            Det uppdraget har givits av regeringen – bara inte på exakt det
            sätt som Lars Beckman har frågat efter.
          </note>
          <note>
            Interpellationsdebatten var härmed avslutad.
          </note>
          <note>
            § 19 Svar på interpellation 2020/21:562 om omvandling från lokaler
            till bostäder
          </note>
          <note>
            Anf. 115 Statsrådet MÄRTA STENEVI (MP):
          </note>
          <note>
            Fru talman! David Josefsson har frågat mig hur jag avser att
            arbeta för att göra det mer lönsamt att omvandla lokaler till
            bostäder.
          </note>
          <note>
            Den rapport från Boverket som David Josefsson refererar till
            i sin inter ­ pellation överlämnades till Regeringskansliet den
            24 februari. Rapporten utgör svaret på ett uppdrag att identifiera
            hinder för att omvandla lokaler till bostäder. Bakgrunden är att
            regeringen vill ha ett underlag för den hän ­ delse att pandemin
            leder till en mer permanent minskning av lokalanvänd ­ ningen
            i samhället. Det kan då bli aktuellt att i större omfattning än
            vad som redan sker i dag använda lokaler för nya ändamål, däribland
            bostäder.
          </note>
          <note>
            Som framgår av Boverkets rapport sker redan i dag en relativt
            omfattande ombyggnad av lokaler till bostäder – mer än 10 procent
            av de bostä ­ der i flerbostadshus som tillkommit de senaste 20
            åren finns just i ombyggda lokaler. Regeringen har för närvarande
            ingen avsikt att vidta åtgärder för att påskynda den här utvecklingen
            ytterligare. Ekonomin – och därmed behovet av verksamhetslokaler
            – förväntas växa igen allteftersom befolkningen vaccineras och
            samhället åter kan öppnas. Om det visar sig att lokalanvändningen
            inte ökar igen kommer regeringen att överväga vad som behöver
            göras.
          </note>
          <note>
            Anf. 116 DAVID JOSEFSSON (M):
          </note>
          <note>
            Fru talman! Tack för svaret, bostadsministern! Jag ska dock erkänna
            att det gjorde mig lite förvånad.
          </note>
          <note>
            Jag skulle vilja börja med att sätta frågan i ett sammanhang,
            fru talman. Det senaste decenniet, eller till och med de senaste
            decennierna, har vi sett en samhällsutveckling som har satt djupa
            spår i våra stadskärnor. Det är en samhällsutveckling som blivit
            accentuerad av pandemin men inte orsakats av densamma. Egentligen
            handlar det om två parallella rörelser. Dels handlar det om handelns
            utveckling mot alltmer e-handel, med butiksdöd som följd, dels
            handlar det om ett nytt sätt att organisera arbetsplatser, vilket
            har lett till mer flexibla och yteffektiva kontor.
          </note>
          <note>
            Konsekvenserna av den första rörelsen är inte särskilt önskvärd.
            Våra innerstäder har upplevt en ökande butiksdöd i takt med att
            e-handeln vinner ny mark. Vill vi ha levande stadskärnor och hållbara
            städer måste politiken möjliggöra för de företagare, ofta mindre,
            som driver butiker att överleva trots konkurrens från globala
            butikskedjor och e-handelsjättar. I spåren av pandemin behöver
            vi dessutom kraftfullare åtgärder från reger ­ ingen för att rädda
            de restauranger som tvingas ta smällen för att stoppa smittspridningen,
            men det är för all del en lite annan fråga än den vi debatterar
            i dag, fru talman.
          </note>
          <note>
            Den andra delen är det lite lättare att se fram emot med tillförsikt.
            Smartare arkitektur och flexibla lösningar har lett till ett minskat
            behov vad gäller antalet kvadratmeter kontor per anställd. Därutöver
            har pandemin skyndat på utvecklingen mot mer distansarbete och
            hemarbete.
          </note>
          <note>
            Fru talman! Statsrådets företrädare på posten som bostadsminister
            kan knappast anklagas för att ha överöst riksdagen med förslag
            på hur bostadsmarknaden ska reformeras, hur byggregler kan förenklas
            eller hur bostadsbristen ska elimineras. Den kanske mest uppmärksammade
            reform som genomförts hittills under mandatperioden är att mildra
            bygglovskraven för altaner. Det är i sak ett bra förslag, men
            som någon konstaterade kan man inte bo på en altan.
          </note>
          <note>
            Innan den förre bostadsministern fick lämna sitt uppdrag gav
            han dock förutseende nog Boverket i uppdrag att se över hur man
            kan underlätta omvandlingen av tomma lokaler till bostäder.
          </note>
          <note>
            Att få ett bättre utnyttjande av det befintliga lokalbeståndet
            är viktigt av flera skäl. Bland annat är det viktigt ur ett hållbarhetsperspektiv,
            precis som påpekats i det utredningsuppdrag som vi i dag debatterar.
            Det skulle kunna innebära att nya centralt belägna bostäder skapas,
            och därmed motverkas också en utveckling där stadskärnorna blir
            alltmer öde. Detta skulle i sin tur skapa förutsättningar för
            kvarvarande service och handel att finnas kvar och utvecklas.
          </note>
          <note>
            Fru talman! Boverket presenterade sina slutsatser i februari.
            Man konstaterade bland annat att såväl momsregler som hyressättning
            är stora hin ­ der för konvertering. Trots det säger nu bostadsminister
            Märta Stenevi att hon inte tänker vidta några åtgärder i frågan.
            Svaret både förbryllar mig och väcker nya frågor hos mig.
          </note>
          <note>
            I utredningsdirektivet som regeringen skrev till Boverket står
            det att det är angeläget att det befintliga fastighetsbeståndet
            utnyttjas på bästa sätt och att användningen för en och samma
            byggnad ska kunna vara flexibel och möjliggöra återbruk, inte
            minst ur ett hållbarhetsperspektiv. Ska jag nu tolka statsrådets
            svar som att hon inte delar den bedömning regeringen gjorde i
            november om att detta är viktigt?
          </note>
          <note>
            Anf. 117 Statsrådet MÄRTA STENEVI (MP):
          </note>
          <note>
            Fru talman! Det här är en väldigt intressant fråga som regeringen
            nära följer utvecklingen av.
          </note>
          <note>
            Det återstår nu att se – om pandemin leder till en mer permanent
            minskning av lokalanvändningen i samhället kan det absolut bli
            aktuellt att i större omfattning än vad som redan sker i dag använda
            lokaler för nya ändamål, däribland bostäder.
          </note>
          <note>
            När det gäller momsfrågan är uthyrning av bostäder alltid moms
            ­ befriad, medan moms på lokalhyra kan tas ut om den som hyr lokalen
            be ­ driver momspliktig verksamhet. För fastighetsägare uppstår
            en möjlighet att dra av ingående moms när moms tas ut på hyran.
            Reglerna gör det till exempel svårare för en ideell förening att
            hyra lokaler, eftersom man är mindre attraktiv som hyresgäst om
            man inte betalar moms eller själv måste betala moms i brist på
            intäkter att dra av momskostnaden mot. Jag tar upp detta därför
            att det är en av de problematiker som lyfts fram när det gäller
            omvandlingen.
          </note>
          <note>
            Om vi går in lite närmare och kikar på detta problem ser vi att
            Boverket beskriver två olika problem med detta.
          </note>
          <note>
            Det ena handlar om att tidigare beviljade momsavdrag måste återföras
            när byggnadens användning förändras. Denna retroaktivitet sträcker
            sig tio år bakåt, och det blir därmed sällan aktuellt att återbetala
            avdrag beviljade i samband med att huset byggdes.
          </note>
          <note>
            Det andra handlar om att själva momskostnaden för ombyggnaden
            inte blir avdragsgill, vilket den blir vid en upprustning med
            fortsatt användning som lokal. Detta är samma skillnad som den
            som nyuppför en byggnad står inför. Bygger man bostäder kommer
            man inte att få in momsintäkter och kan därmed inte dra av omkostnader.
          </note>
          <note>
            Om möjligheterna att gå mellan olika användningsområden ska stå
            i centrum måste antingen momsplikt på bostadshyror eller ett förbud
            mot att ta ut moms på lokalhyror införas. Det som framför allt
            har varit uppe i debatten är moms på bostadshyror, och eftersom
            det inte är önskvärt att höja hyrorna genom ett politiskt beslut
            måste dessa sänkas samtidigt som moms införs. Det rör sig om en
            stor reform som dessutom behöver ha lång hållbarhet. Detta kräver
            noggrann beredning och kan inte behandlas separat från andra skattefrågor.
          </note>
          <note>
            Regeringen ser i dagsläget en rad andra verktyg som är bevisat
            verkningsfulla och som framstår som mer effektiva för att råda
            bot på bostadsbristen än den politiskt och skattemässigt ganska
            tungrodda inriktning som till exempel en förändring av dessa regler
            skulle innebära.
          </note>
          <note>
            Anf. 118 DAVID JOSEFSSON (M):
          </note>
          <note>
            Fru talman! När man lyssnar på bostadsministern låter det nästan
            som att momsreglerna är av Gud givna. Så är det ju inte; det är
            vi i riksdagen och regeringen som bestämmer reglerna. Det var
            också detta som jag uppfattade som syftet med den här utredningen
            – att identifiera hinder och sedan fundera på om man kan göra
            någonting åt dem.
          </note>
          <note>
            Jag trodde faktiskt att jag i den här debatten skulle ges möjlighet
            att ge beröm till regeringen. Detta är ju ett av få initiativ
            som har tagits det senaste året för att utreda hinder som finns
            för att skapa nya bostäder. Jag tyckte att det var ett framsynt
            initiativ som förtjänade att lyftas upp. Nu sablas det dock ned
            av bostadsministern själv, som hänvisar till att momsreglerna
            är för krångliga.
          </note>
          <note>
            Man ska säga, fru talman, att pandemin inte är orsaken till att
            behovet av kontorsyta minskar, men pandemin har accentuerat utvecklingen.
            Såväl medieenkäter bland större arbetsgivare i både Sverige och
            utlandet som forskning visar på samma sak. Hemarbetet tros komma
            att ligga på en betydligt högre nivå efter pandemin än före, och
            behovet av lokaler kommer att se helt annorlunda ut i framtiden.
            Lägg därtill en ökad användning av distansmötestjänster som kan
            antas minska behovet av både möteslokaler och exempelvis hotellrum
            för affärsresenärer.
          </note>
          <note>
            Exakt hur denna utveckling kommer att se ut är svårt att sia
            om, men jag tror att vi beslutsfattare redan nu bör fundera på
            hur vi kan se över och ändra regelverk för att möjliggöra ett
            mer flexibelt användande.
          </note>
          <note>
            Jag vill lyfta fram detta av två skäl, fru talman. Det ena handlar
            om hållbarhet och det andra om stadsutveckling. Detta är två frågor
            som jag tidigare har uppfattat varit bärande också i Miljöpartiets
            syn på bostads ­ politiken.
          </note>
          <note>
            Ett mer effektivt utnyttjande av kontorsyta är ju inte mer miljömässigt
            hållbart om man inte samtidigt kan använda den effektiviserade
            ytan till något annat ändamål. Därtill är konvertering en lågt
            hängande frukt för att kunna förtäta i våra stadskärnor och ge
            ett större underlag till central handel och service att leva på.
          </note>
          <note>
            Under den andra halvan av 1900-talet var filosofin inom svensk
            stadsplanering att riva eller kontorisera bostadshus i centrala
            lägen och bygga kontorskomplex och köpcentrum. Samtidigt flyttades
            bostäderna ut till våra ytterområden. Dokumentären När Domus kom
            till stan av Anders Wahlgren från 2004 visar hur tidigare levande
            stadskärnor runt om i Sverige utraderades för att ersättas av
            den tidens stadsbyggnadsideal. Vi har nu en historisk chans att
            återbostadisera våra stadskärnor, men detta kommer att kräva politisk
            handlingskraft.
          </note>
          <note>
            Alternativet är inte status quo. Gör vi ingenting pekar utvecklingen
            i stället mot övergivna stadskärnor med tomma kontorslokaler och
            ytterligare butiksdöd. Det är en utveckling som vi redan ser i
            Nordamerika.
          </note>
          <note>
            Jag vill återkomma till bostadsministerns tvärvändning i synen
            på att undanröja hinder för att omvandla tomma lokaler till bostäder.
          </note>
          <note>
            Uppdraget skickades i november och återrapporterades i januari.
            Det är fyra månader sedan, och nu säger bostadsministern att det
            inte är aktuellt att vidta några åtgärder. Jag tycker mig kunna
            höra att problemet nog snarare handlar om att åtgärderna som föreslogs
            var fel åtgärder och att det inte passar med regeringens politiska
            agenda att reformera krångliga momsregler eller reformera hyresregleringen.
            Är det därför man väljer att inte lyfta denna fråga vidare?
          </note>
          <note>
            Anf. 119 Statsrådet MÄRTA STENEVI (MP):
          </note>
          <note>
            Fru talman! Jag får väl börja där riksdagsledamoten slutade och
            understryka att jag i mitt svar var ganska tydlig med att vi kommer
            att bevaka denna fråga. Om vi ser ett ökande behov av en omvandling
            är vi beredda att se på vad som skulle krävas för det.
          </note>
          <note>
            Samtidigt konstaterar jag att de förslag som lyfts fram just
            vad gäller momsreglerna framstår som både politiskt och skattemässigt
            tungrodda och inte är den inriktning som vi i dagsläget ser som
            mest framkomlig.
          </note>
          <note>
            Däremot framgår det också i rapporten från Boverket att det redan
            i dag sker en relativt omfattande ombyggnad av lokaler till bostäder.
            Mer än 10 procent av de bostäder i flerbostadshus som tillkommit
            de senaste 20 åren finns i ombyggda lokaler, som jag redan har
            nämnt.
          </note>
          <note>
            Det investeringsstöd som finns för hyresbostäder och bostäder
            för studerande kan också beviljas för ombyggnader av lokaler som
            inte har varit bostäder de senaste åtta åren. Denna möjlighet
            finns alltså också.
          </note>
          <note>
            Jag vill passa på att haka i något som riksdagsledamoten tog
            upp och som egentligen inte omfattas av den fråga som ställdes
            men däremot av rörelsen mot butiksdöd i centralorter och i tätorter.
            Detta är en väldigt tråkig utveckling som vi har sett under lång
            tid. Den har dock framför allt och under lång tid drivits av externhandeln
            och av det stora bilberoende som har byggts in i våra städer när
            värdefull yta där vi hade kunnat bygga bostäder, plantera träd
            och parker och bygga lekplatser för våra barn i stället har ödelagts
            till förmån för 80–100 meter breda infartsleder och som därmed
            också orsakar både klimatanpassningsproblem och en högre klimatbelastning.
          </note>
          <note>
            Det är intressant att följa den utveckling av handeln som sker
            inte minst i Nordamerika, där cirkeln lite grann börjar slutas
            och e-handeln slår hår ­ dast mot externhandeln, vilket ger cityhandeln
            en möjlighet att med hjälp av upplevelser, en utvecklad stadsplanering
            och en mer attraktiv stadskärna börja få tillbaka kunderna. Vi
            ser också en utveckling där företag, till exempel Ikea, går ifrån
            stora köplador utanför städerna till att använda lokaler inne
            i stadskärnor för att just använda sig av den upplevelsemiljö
            som finns där.
          </note>
          <note>
            Det här är en väldigt positiv utveckling. Som ansvarig för stadsutveck
            ­ lingsfrågor tycker jag att detta är mycket intressant att följa
            och väldigt värdefullt.
          </note>
          <note>
            En utveckling där till exempel serviceutbudet i tätorternas kärnor
            stärks och kompletteras med e-handel på bekostnad av externhandeln
            skulle i mina ögon ge möjlighet att skapa fler platser i landet
            där det går att bo och leva, inte bara i våra städer utan också
            i våra mindre orter som då skulle kunna få ett mycket bredare
            utbud av service. Det skulle dess ­ utom ge möjlighet att låta
            våra större städer växa på redan ianspråktagen mark.
          </note>
          <note>
            Jag ser väldigt mycket fram emot att vi ska kunna föra en diskussion
            om hur vi kan stötta en sådan utveckling. Men som jag sa i mitt
            interpella ­ tionssvar ser jag just nu inget behov av att påskynda
            just omvandlingen av lokaler till bostäder ytterligare i det här
            skedet. Vi tror och hoppas att eko ­ nomin ska växa igen. Vi vet
            inte än hur det kommer att ha påverkat just kontorslokalerna,
            men när vi kommer ut ur den här fasen och vet hur be ­ hovet av
            lokaler ser ut då är vi beredd att titta vidare på den här frågan.
            Under tiden debatterar jag gärna förtätning och stadsutveckling
            med riks ­ dagsledamoten när som helst.
          </note>
          <note>
            Anf. 120 DAVID JOSEFSSON (M):
          </note>
          <note>
            Fru talman! Tack för svaret, bostadsministern! Jag debatterar
            också jättegärna, men jag skulle ännu hellre se konkreta åtgärder
            från regeringen.
          </note>
          <note>
            Jag tror knappast att jag behöver berätta för bostadsministern
            eller för någon annan som lyssnar på den här debatten hur allvarlig
            situationen är på Sveriges bostadsmarknad. Bostadsbristen är tillsammans
            med otrygghet och segregation ett av Sveriges mest akuta samhällsproblem.
            Den är också ett av regeringens största misslyckanden, fru talman.
          </note>
          <note>
            Enligt Boverkets bostadsmarknadsenkät bor nio av tio svenskar
            i en kommun med bostadsbrist. Störst är problemen i storstadsregionerna.
            I min hemstad Göteborg uppskattar kommunen att det behövs 4 000–5
            000 nya bostäder årligen för att komma till rätta med bostadsbristen.
          </note>
          <note>
            Bostadsbristen är ett fundamentalt politiskt misslyckande som
            drabbar många olika grupper i samhället. Den drabbar unga som
            vill etablera sig på bostadsmarknaden. Den gör att barnfamiljer
            får bo trångt när de inte har råd eller möjlighet att flytta till
            något större. Den låser fast äldre i stora villor, trots att de
            egentligen vill flytta till lägenhet.
          </note>
          <note>
            Det finns ingen enkel lösning på de här problemen, fru talman,
            utan det kräver en rad åtgärder och handlingskraft för att öka
            funktionen på bostadsmarknaden.
          </note>
          <note>
            Att omvandla tomma lokaler till bostäder kommer inte att lösa
            alla problem, tvärtom. Men det skulle kunna vara en insats åt
            rätt håll.
          </note>
          <note>
            För att få en fungerande bostadsmarknad i Sverige krävs en regering
            som agerar och driver en reformagenda – något som inte har skett
            de senaste åren, fru talman.
          </note>
          <note>
            Jag tycker att de här debatterna är väldigt belysande på det
            sättet, för bostadsministerns svar här i dag sammanfattar också
            regeringens bostadspolitik: Regeringen följer utvecklingen men
            har för närvarande ingen avsikt att vidta några åtgärder.
          </note>
          <note>
            Anf. 121 Statsrådet MÄRTA STENEVI (MP):
          </note>
          <note>
            Fru talman! Jag tycker att debatten var väldigt belysande också
            för den moderata bostadspolitiken, med tanke på att vi de senaste
            två mandatperio ­ derna har ökat bostadsbyggandet dramatiskt,
            vilket naturligtvis riksdags ­ ledamoten också är väl medveten
            om.
          </note>
          <note>
            Vi bygger i dag drygt det som är behovet utifrån befolkningstillväxten,
            men vi har fortfarande en bostadsskuld från tidigare mandatperioder
            att bygga i kapp.
          </note>
          <note>
            Intressant i sammanhanget är att påminna oss om servettskissen,
            som strök investeringsstödet som syftar till ett byggande av fler
            bostäder till rimliga hyror. Det är något som vi återinförde och
            som nu har som effekt att vi snart har fått 5 000 nya bostäder
            på plats. Det har också hållit bygg ­ takten uppe under pandemin
            med det tryck som har varit mot ekonomin.
          </note>
          <note>
            Det är mycket intressant att Moderaternas kontring mot detta
            är att vi ska omvandla eventuellt överblivna kontorslokaler till
            bostäder. Samtidigt vill man inte ha utvecklingen mot hyresbostäder
            till rimliga hyror för att bryta segregationen och skapa möjlighet
            för fler att ta sig in på bostadsmarknaden, till exempel unga
            under 31 år eller de som behöver ett socialt kontrakt, vilket
            investeringsstödet möjliggör.
          </note>
          <note>
            Det här var mycket belysande av skillnaderna mellan moderat bostadspolitik
            och den rödgröna regeringens bostadspolitik, skillnaden mellan
            att vilja skruva lite i det befintliga och att vilja tillföra
            ett stort antal nya bostäder på den svenska bostadsmarknaden.
          </note>
          <note>
            Interpellationsdebatten var härmed avslutad.
          </note>
          <note>
            § 20 Svar på interpellation 2020/21:567 om ett ökat bostadsbyggande
          </note>
          <note>
            Anf. 122 Statsrådet MÄRTA STENEVI (MP):
          </note>
          <note>
            Fru talman! Carl-Oskar Bohlin har frågat mig hur jag avser att
            öka bostadsbyggandet. Det är en mycket viktig fråga som ställs,
            och jag är glad över möjligheten att besvara den.
          </note>
          <note>
            Jag vill inledningsvis förtydliga att Boverket inte sätter upp
            mål för bostadsbyggandet, men de tittar på prognoser för befolkningsutvecklingen
            och räknar ut hur många bostäder som behöver byggas för att möta
            den. Den senaste beräkningen visar att det behövs 41 000–43 000
            bostäder per år fram till och med 2029 för att klara detta. Alla
            bostäder som byggs ut ­ över det minskar det underskott som finns
            och som vuxit under tidigare regeringar. Preliminär statistik
            från SCB och Boverket för 2020 visar att både färdigställda och
            påbörjade bostäder överstiger det antal som Bover ­ ket bedömer
            behövs för att möta befolkningsutvecklingen.
          </note>
          <note>
            En anledning till att det byggs mycket i Sverige är det statliga
            invester ­ ingsstödet, som Moderaterna och Kristdemokraterna med
            stöd av Sverige ­ demokraterna försökte avveckla. Till och med
            den sista februari i år har stöd beviljats för anordnande av 45
            000 nya bostäder, varav 21 000 redan finns på plats. Det är bostäder
            med en lägre hyra än andra nyproducerade hyresbostäder och med
            villkor som gör att fler hushåll kan efterfråga dem. Investeringsstödet
            har varit och är ett viktigt verktyg för att upprätthålla en hög
            byggtakt, särskilt i en lågkonjunktur , och jag avser att fortsätta
            använ ­ da det för att öka bostadsbyggandet.
          </note>
          <note>
            Regeringen arbetar på flera fronter för att skapa bättre förutsättningar
            för bostadsbyggande. R egeringen överlämnade så sent som den 23
            mars i år proposition en Privat initiativrätt till riksdagen som
            syftar till att möjliggöra snabbare detaljplaneprocesser . Regeringen
            har även uppdragit åt flera myndigheter att göra en översyn av
            sina anspråk på områden av riksintresse som syftar till en kraftig
            minskning av såväl antalet anspråk som deras samlade areella utbredning.
          </note>
          <note>
            Avslutningsvis vill jag även nämna Sverigeförhandlingen, som
            tillsattes av en borgerlig regering, och de överenskommelser som
            kommuner, regioner och andra aktörer gjort om åtgärder för att
            bland annat öka bo ­ stadsbyggandet. Drygt 190 000 nya bostäder
            förhandlades fram under Sverigeförhandlingen. Men när regeringen
            efterlyste en bred politisk diskussion om finansieringen av de
            statliga delarna av Sverigeförhandlingen tackade Moderaterna och
            Kristdemokraterna nej till att delta – detta trots en bred uppslutning
            från kommuner, regioner och en stor del av näringslivet.
          </note>
          <note>
            Anf. 123 CARL-OSKAR BOHLIN (M):
          </note>
          <note>
            Fru talman! Tack, bostadsministern, för svaret!
          </note>
          <note>
            För den som bara äger en hammare ser alla problem ut som en spik,
            och för den som bara tror att bidrag löser problemen kommer alltid
            svaret på en fråga vara ett nytt bidrag. Och det är precis det
            svar som jag får från bostadsministern i dag. Jag ställde en bred
            fråga för att ge möjlighet till ett brett svar. Men bostadsministern
            landar, som i tidigare debatter här i dag, i att svaret på frågan
            är att vi bara behöver subventionerna bostadsbyggandet lite mer.
          </note>
          <note>
            Faktum är, fru talman, att det gigantiska stöd som regeringen
            har sjösatt för bostadsbyggande, 11 miljarder kronor, i huvudsak
            har gått till bostäder som ändå hade byggts. Och det har ofta
            gått till människor som har en högre inkomst än den genomsnittliga
            på orten.
          </note>
          <note>
            Om man ska, så att säga, benchmarka stödet mot var bristen anses
            vara som störst är det ju märkligt att Stockholm, där nog alla
            är överens om att bostadsbristen är störst, bara hamnar på 14:e
            plats bland de städer som har fått tilldelade stöd i Sverige.
          </note>
          <note>
            Det som är så tråkigt, fru talman, är att vi alltid hamnar i
            en diskussion om nya och fler bidrag när det bevisligen inte löser
            problemet på svensk bostadsmarknad.
          </note>
          <note>
            Om prisregleringar och bidrag hade varit lösningen på en bostadsmarknads
            problem hade Sverige haft den mest välfungerande bostadsmarkna
            ­ den i världen. Men vi vet alla att så inte är fallet. Nej, Sverige
            är närmast unikt i det att vi har något som heter bostadskö. I
            de flesta andra länder vet man inte vad en bostadskö är för något.
          </note>
          <note>
            Låt mig upprepa min fråga: Vad vill bostadsministern konkret
            göra för att det ska enklare och billigare att bygga i Sverige?
            Jag pratar inte billigare att bygga med skattebetalarnas pengar,
            för dessa pengar har givetvis ett alternativ t användningsområde.
            De hade kunnat få stanna i människors fickor. De hade kunnat gå
            till att upprätthålla några andra centrala välfärds ­ områden.
            Men i stället väljer regeringen att lägga 11 miljarder kronor
            på byggnader som ändå hade byggts.
          </note>
          <note>
            Låt mig bli lite mer konkret i mina frågeställningar för att
            försöka leda bostadsministern rätt i denna diskussion. Är ni beredda
            att se över det alltför krångliga detaljplanekravet? Är ni beredda
            att införa mer översiktliga byggplaner i stället? Är ni beredda
            att göra en generell regelrevision med syfte att se över de över
            3 000 regler som i dag utgör Boverkets byggregler och som på 20
            år bara genom sina utformningskrav har gjort det nästan en halv
            miljon kronor dyrare att uppföra en vanlig villa i Sverige? Enbart
            nya myndighetskrav har alltså skapat denna fördyring.
          </note>
          <note>
            Kan det vara intressant att begränsa kretsen av sakägare för
            att vi inte ska ha en ordning som i dag där saker överklagas in
            absurdum av människor och parter som i grunden inte ens är berörda
            av byggprojektet i fråga och som gör att det ofta tar tio år från
            idé till dess att en byggnad står där?
          </note>
          <note>
            Fru talman! Detta skapar fördyringar och gör det svårare att
            bygga i Sverige. Delar bostadsministern denna bild?
          </note>
          <note>
            Anf. 124 FÖRSTE VICE TALMANNEN:
          </note>
          <note>
            Låt mig påminna ledamoten om att vi talar genom talmannen och
            inte använder ni eller du.
          </note>
          <note>
            Anf. 125 Statsrådet MÄRTA STENEVI (MP):
          </note>
          <note>
            Fru talman! Jag börjar i änden att det är oerhört intressant
            att i ena stunden debattera med moderater som är oroliga för demokratifrågan
            i detaljplaneprocessen för att i nästa stund debattera med moderater
            som tycker att vi ska luckra upp demokratidimensionen i planarbetet.
            Att vi har möjlighet att tycka till om vad som byggs i våra kommuner
            och bostadsområden är en viktig del av den demokratiska processen
            när vi planerar våra gemensamma städer och orter.
          </note>
          <note>
            Jag vill också påminna ledamoten om skillnaden mellan Stockholms
            stad och Stockholmsregionen. Mycket av investeringsstödet har
            riktats mot Stockholmsregionen, och väldigt många bostäder har
            byggts med hjälp av investeringsstödet i Stockholmsregionen. Stockholmsregionen
            är en funktionell arbetsmarknad, och det är därmed väldigt relevant
            att titta på hela den arbetsmarknaden och inte bara på en av de
            27 ingående kommunerna. Investeringsstöd har gått till denna region,
            och många nya bostäder har byggts.
          </note>
          <note>
            När man frågar kommuner och regioner vad det är som saknas på
            bostadsmarknaden är det inte jämnt fördelat på alla typer av bostäder.
            Det man saknar är i stor utsträckning hyresrätter till rimliga
            hyror. Samtidigt är nyproduktion dyrare än befintligt bestånd.
            Så kommer det alltid att vara, och det är ganska naturligt. Lån
            är avbetalade och kostnader avskrivna. Man har en lägre kostnad
            för ett hus som har byggts tidigare än för ett nybyggt hus.
          </note>
          <note>
            Det vi har gjort med investeringsstödet och de förändringar som
            är gjorda innebär att en åttondel av de lägenheter som byggs går
            till antingen unga personer eller personer som står långt från
            bostadsmarknaden genom sociala kontrakt. Det öppnar med andra
            ord upp för dem som inte själva kan efterfråga en bostad i dag.
          </note>
          <note>
            Fru talman! Syftet med investeringsstödet har dock aldrig varit
            att skapa social housing-projekt. Det är inte regeringens politik
            att bygga särskilt för fattiga människor. Vi bygger enligt den
            generella bostadspolitiken bostäder som kan efterfrågas av alla,
            och sedan stöttar vi individer.
          </note>
          <note>
            Just nu har vi ett historiskt högt byggande i Sverige, inte minst
            till följd av det statliga investeringsstödet. Det kan man givetvis
            tycka är onödigt, men om vi jämför med mandatperioderna bakåt
            då det byggdes otroligt lite byggs det nu väldigt mycket mer.
            Jag är väldigt stolt över det, och det kommer vi att hålla i.
          </note>
          <note>
            Nästa steg blir att titta på den socialt hållbara bostadsförsörjningen
            och se hur fler kan komma att efterfråga en bostad på egna meriter.
            Vi kommer också att titta på hur fler förstagångsköpare kan ta
            steget in i det ägda be ­ ståndet genom statligt startlån, om
            utredningen kommer fram till det, eller andra möjliga vägar framåt
            i den änden av bostadsmarknaden.
          </note>
          <note>
            Bostadsmarknaden är sammanhängande. Det man gör i den ena änden
            påverkar i den andra änden.
          </note>
          <note>
            Det här är en viktig fråga, och jag välkomnar i och för sig debatten
            men vill påpeka att vi bygger fler bostäder i Sverige i dag än
            vad vi har gjort på mycket lång tid, inte minst till följd av
            det av riksdagsledamoten så bespottade investeringsstödet.
          </note>
          <note>
            Anf. 126 CARL-OSKAR BOHLIN (M):
          </note>
          <note>
            Fru talman! Jag tycker att statsrådet borde hålla sig för god
            för att dra in demokratibegreppet i detta sammanhang när det jag
            sa var att vi vill ha ett mindre detaljerat detaljplanekrav. Vad
            det över huvud taget har med något demokratibegrepp att göra är
            för mig en gåta. Men det är väl lite symtomatiskt för den tid
            vi lever i att när man har slut på argument drar man gärna till
            med den största släggan och börjar prata om att demokratin är
            äventyrad och i fara.
          </note>
          <note>
            Fru talman! Det jag sa var att vi behöver mer översiktliga byggplaner
            så att man inte, som så många gånger i dagens Sverige , när man
            vill bygga något som bara avviker lite grann från befintlig detaljplan
            hamnar i en situation där kommunen måste ta fram en ny detaljplan,
            och så dröjer det tio år utan att något händer. Inget blir byggt,
            allt drar ut på tiden och samhällsekonomin skadas. Det var min
            poäng.
          </note>
          <note>
            Därutöver konstaterade jag att vi kanske behöver en ordning där
            vi begränsar sakägarbegreppet till dem som faktiskt är berörda.
            Det kan naturligtvis variera beroende på vad frågan gäller. Fler
            är givetvis berörda av en vindkraftsetablering än av ett sökt
            bygglov för en enplansvilla. Detta utgår jag dock från att bostadsministern
            också är medveten om.
          </note>
          <note>
            Fru talman! Jag fick inget svar på min fråga om en generell regelrevi
            ­ sion. Är det något Miljöpartiet och bostadsministern är intresserade
            av? Är det rimligt att en vanlig enplansvilla har blivit nästan
            en halv miljon kronor dyrare bara på grund av utformningskrav?
            Är det rimligt att vi fortsätter i denna riktning?
          </note>
          <note>
            Är ett hus som byggdes för 20 år sedan så dåligt att det har
            varit nödvändigt att påföra alla dessa nya utformningskrav? Eller
            skulle det kunna vara aktuellt att ta ett steg tillbaka och ställa
            sig frågan om vi kanske har lite för många regler som krånglar
            till och fördyrar och som ytterst vältrar över slutnotan på den
            enskilda individen ?
          </note>
          <note>
            Det är kanske i den änden man borde börja rota för att hitta
            svaren på varför det byggs så få småhus i Sverige.
          </note>
          <note>
            Fru talman! Som jag konstaterade inledningsvis är det utrett
            att den absoluta merparten av alla de flerfamiljsbostäder som
            har byggts med hjälp av investeringsstödet hade byggts ändå. Den
            enda effekten av detta är att byggherren har kunnat få en lite
            bättre deal, och det är ju märkligt från ett parti som i många
            andra sammanhang uttrycker sig kritiskt till konceptet vinst i
            välfärd. Men när det kommer till byggsektorn är det plötsligt
            okej att ösa 11 miljarder skattekronor över diverse byggherrar
            utspridda över landet. Många av dem är säkert jätteglada, men
            vi ska komma ihåg att merparten av dessa hus hade byggts ändå.
          </note>
          <note>
            Då inställer sig frågan: Hade det inte funnits bättre användning
            i eller utanför statskassan för dessa pengar?
          </note>
          <note>
            Anf. 127 Statsrådet MÄRTA STENEVI (MP):
          </note>
          <note>
            Fru talman! Jag ska börja med att förklara vad jag menar med
            demo ­ kratiaspekten av detta. Det handlar inte minst om överklagandena.
            När man vill minska sakägarkretsen i till exempel en kommuns planering
            inne ­ bär det en inskränkning i den demokratiska processen i
            kommunen. När man vill göra undantag från de detaljplaner som
            är fastslagna innebär det också en förändring av den demokratiska
            processen.
          </note>
          <note>
            Vi har en översiktsplanering – en regional planering – som syftar
            till att man ska kunna ta ett större grepp om bostadsplaneringen
            i en region, inte minst för att kunna peka på var man ser att
            det kommer att byggas kollektivtrafik och var man kommer att kunna
            hitta kollektivtrafiknära lägen.
          </note>
          <note>
            Interpellationen tog sin grund i hur vi ska bygga fler bostäder.
            Om vi vill bygga fler bostäder är kollektivtrafik, inte minst
            fast kollektivtrafik i form av järnväg, oerhört central för att
            få mer bostadsbyggande. Något som verkligen satte fart på bostadsbyggandet
            – där vill jag verkligen ge beröm till alliansregeringen som satt
            2010–2014 – var det initiativ som togs till Sverigeförhandlingen.
            När den rödgröna regeringen sedan tog detta vidare skapade det
            planering för en stor mängd bostäder. Nästan 200 000 bostäder
            skakade man hand på i processen.
          </note>
          <note>
            Efter detta har Moderaterna och Kristdemokraterna backat om projektet,
            men vi har för avsikt att gå vidare. Det har varit en viktig del.
            Anledningen till detta är att vi får förstorade arbetsmarknadsregioner
            och att man får möjlighet att bo och arbeta på fler ställen i
            en region. Detta skapar efterfrågan på bostäder, och det skapar
            bostadsbyggande.
          </note>
          <note>
            De bostäder som har byggts med investeringsstödet hade inte kunnat
            byggas med sådana hyror utan detta stöd. De bostäder som har kommit
            fram hade inte i samma utsträckning gått till sociala kontrakt
            eller till unga personer om vi inte hade haft investeringsstödet.
            Den typen av handskakning och överenskommelser gör skillnad på
            bostadsmarknaden.
          </note>
          <note>
            Vi har gjort stora regelöversyner, och vi har gjort stora förenklingar
            under hela den förra mandatperioden och även senare, för att förenkla
            för byggandet. Det som behövs nu är investeringar från samhället
            i stark kollektivtrafik, i större arbetsmarknadsregioner och i
            bättre möjligheter till arbetspendling.
          </note>
          <note>
            Jag hade hoppats att Moderaterna skulle bejaka ett sådant initiativ
            och en sådan investering i vår gemensamma arbetsmarknad och vår
            gemensamma utveckling, snarare än att backa tillbaka och minska
            den demokratiska insynen i planeringsprocesser och vilja minska
            möjligheten till inflytande för de boende i en kommun när det
            gäller gemensamma ytor, och att de skulle lyfta blicken lite och
            titta på var vi vill vara i framtiden i planeringen av våra regioner,
            städer och bostäder.
          </note>
          <note>
            Anf. 128 CARL-OSKAR BOHLIN (M):
          </note>
          <note>
            Fru talman! Bostadsministern får gärna redogöra för vad den ”regelförenkling”
            som ägde rum under den förra mandatperioden har resulterat i.
            Jag tror inte att vi är så många som har märkt något av den. Det
            som jag redogjorde för precis är hur läget ser ut i dag. Om man
            efter ”regelförenklingen” är nöjd med att Boverket har 3 000 byggregler
            som på totalen har gjort det en halv miljon kronor dyrare att
            uppföra en vanlig villa i Sverige har man inte satt ribban jättehögt
            i sin ambitionsnivå, kan jag tycka.
          </note>
          <note>
            För att svara på bostadsministerns fråga: Anledningen till att
            vi inte tycker att Sverigeförhandlingens utfall fungerar är att
            vi har fått en presumtiv nota för att bygga höghastighetsjärnvägarna.
            Alla bedömningar gör gällande att det är samhällsekonomiskt olönsamt.
            Då måste man som politiker ställa sig frågan om man som en envis
            – jag vet inte vad – vill köra på i samma hjulspår utan att kunna
            omvärdera den positionen. Naturligtvis måste svaret vara nej.
          </note>
          <note>
            Om man får beskedet att varje satsad krona i ett sådant projekt
            ger 40 öre tillbaka i samhällsekonomiska vinster är man envis,
            för att inte säga naiv, om man ändå vill gå vidare med det. Det
            är där vi befinner oss nu. Det finns en alternativ kostnad för
            att göra denna satsning. De 300 miljarder eller kanske 700 miljarder
            som det kostar att bygga höghastighetsjärnväg kan naturligtvis
            användas för att rusta upp det befintliga infrastrukturnätet och
            därmed möjliggöra många fler bostäder på en lång rad ytterligare
            platser än vad de nya stambanorna skulle kunna medföra. Det är
            naturligtvis detta som vi ser och föreslår.
          </note>
          <note>
            Anf. 129 Statsrådet MÄRTA STENEVI (MP):
          </note>
          <note>
            Fru talman! När det gäller hur reglerna ser ut i dag och vad
            effekterna av det har blivit föreslår jag att riksdagsledamoten
            läser statistiken för bostadsbyggandet lite noggrannare och ser
            hur många fler bostäder som har byggts de senaste två mandatperioderna.
          </note>
          <note>
            När det gäller höghastighetsbanor skulle jag vilja påpeka att
            det en gång i tiden fanns en bild av att Moderaterna var ett företagsvänligt
            och marknadsliberalt parti. I dag ser jag bara konservatism. Vi
            vet att handels ­ kamrarna efterfrågar nya stambanor, vi vet att
            nya stambanor kan innebära en förstoring av våra arbetsmarknadsregioner
            och vi vet att vi kan få en bättre arbetsmarknad för fler, där
            fler kan komma i arbete och där fler före ­ tag kan hitta rätt
            kompetensförsörjning om de har effektivare kommunika ­ tioner
            mellan sina företag och medarbetarnas bostäder, och när vi vet
            att regionala nyttor kommer ut av detta, även om de inte ingår
            i ändpunkts ­ trafikberäkningarna, och när vi ser de 200 000 bostäder
            som man har skakat hand på därför att det kommer nya stambanor
            är det lite ledsamt att höra att Moderaterna inte lä n gre är
            intresserade av att investera i vårt samhälle 100–150 år framåt,
            som med våra tidigare stambanor.
          </note>
          <note>
            Det är fullt på våra stambanor. Det är fullständigt knökfullt.
            Det hjälper över huvud taget inte att lappa och laga, utan vi
            måste få in ny kapacitet och nya stambanor in i systemet. När
            vi gör detta kan vi bygga för snabba hastigheter så att vi får
            större arbetsmarknadsregioner och fler i arbete.
          </note>
          <note>
            Detta är ett sätt att öka bostadsbyggandet som jag och regeringen
            avser att gå fram med, tillsammans med investeringsstödet och
            bättre regler för förstagångsköpare. Jag kan bara hoppas att Moderaterna
            åter kommer att ställa sig bakom en utveckling och framtidstro
            för svensk bostadspolitik och arbetsmarknadspolitik.
          </note>
          <note>
            Interpellationsdebatten var härmed avslutad.
          </note>
          <note>
            § 21 Svar på interpellation 2020/21:569 om investeringsstöd till
            hyresbostäder
          </note>
          <note>
            Anf. 130 Statsrådet MÄRTA STENEVI (MP):
          </note>
          <note>
            Fru talman! Ida Drougge har frågat mig om jag tänker verka för
            att avveckla investeringsstöden och när det i så fall kan ske.
          </note>
          <note>
            Jag vill börja med att säga att det inte är aktuellt att avveckla
            investeringsstödet till hyresbostäder och bostäder för studerande.
            Ida Drougge anser att stödet är kostsamt och ineffektivt. Jag
            delar inte den uppfattningen.
          </note>
          <note>
            Vi behöver bygga mer hyresrätter i Sverige, och då är det här
            stödet viktigt. Det behövs för att få fram fler hyresrätter med
            rimliga hyror, framför allt i de regioner där det behövs mest.
          </note>
          <note>
            Stödet infördes i slutet av 2016 och har formellt sett funnits
            under fyra år. I praktiken har det dock varit något besvärligare
            än så eftersom riksdagen i december 2018 beslutade om en budget
            för staten som innebar att stödgivningen fick avslutas tvärt.
            Det blev inte möjligt att bevilja stöd till ansökningar som redan
            hade inkommit, detta trots att många företag lagt ned mycket tid
            och pengar för att projektera lämpliga projekt i förlitan på att
            staten hanterar sin stödgivning, inklusive eventuell avveckling,
            med respekt för de resurser som man har lagt ned. Stödet kunde
            dock återstartas inom ramen för januariavtalet, men det har tagit
            tid att få alla pusselbitar på plats.
          </note>
          <note>
            Trots detta finns tydliga indikationer på att stödet har varit
            framgångsrikt. Fram till och med den 28 februari i år har investeringsstöd
            beviljats till anordnande av 45 000 nya bostäder, varav 21 000
            bostäder redan finns på plats. Dessa bostäder har också en lägre
            hyra än andra nyproducerade hyresbostäder och villkor som gör
            att fler hushåll kan efterfråga dem.
          </note>
          <note>
            Investeringsstödet har varit och är ett viktigt verktyg för att
            upprätthålla en hög byggtakt, vilket är särskilt viktigt om vi
            går in i en lågkonjunktur.
          </note>
          <note>
            Anf. 131 IDA DROUGGE (M):
          </note>
          <note>
            Fru talman! Regeringen har lagt 11 miljarder på investeringsstödet
            till hyresrätter. Man säger att man gör det för att lindra konsekvenserna
            av marknadens systemfel. I stället sätter man dyra plåster på
            ett marknadsmisslyckande, ett systemfel, snarare än att försöka
            lösa systemfelets orsa ­ ker. Konsekvensen blir ett sådant ineffektivt
            stöd som investeringsstödet är.
          </note>
          <note>
            Under eftermiddagen har vi i flera tidigare interpellationsdebatter
            hört bostadsministern hänvisa till stödet som en anledning till
            att det byggs mycket och att byggandet har ökat, särskilt för
            unga och äldre. Men stöden har utvärderats ett flertal gånger.
            Bland annat har Riksrevisionen tittat på det. Nyligen kom en ny
            studie från Evidens, gjord på uppdrag av Fastighetsägarna och
            Byggindustrierna. Den visar återigen hur ineffektivt investeringsstödet
            är.
          </note>
          <note>
            Man kan fråga sig hur många utvärderingar av investeringsstödet
            som krävs för att bostadsministern och regeringen ska ta till
            sig av kritiken.
          </note>
          <note>
            Det framgår bland annat att Stockholm, som väldigt ofta beskrivs
            som den kommun som har landets största bostadsbrist, återfinns
            på plats 14 när det gäller antalet beviljade stöd. Det som Sveriges
            Kommuner och Regio ­ ner brukar benämna mindre städer får i högre
            utsträckning stöd beviljade.
          </note>
          <note>
            Om man tittar på antalet bostäder som det har lett till kan man
            inte se någon korrelation mellan stödet och att det byggs fler
            bostäder. Utan det går i stor utsträckning till bostäder som annars
            ändå hade byggts.
          </note>
          <note>
            Ytterligare något som framkommer i de många utvärderingarna är
            att resultatet, det vill säga bostäder som går till unga och äldre,
            är cirka 10 procent, om man går på Märta Stenevi s siffror, fru
            talman. Det blir ungefär 2 500 bostäder. Detta bör man särskilt
            ta till sig givet att man säger att det ska gå till målgruppen
            unga och äldre. Av de 21 000 som är byggda har övriga inte gått
            till denna målgrupp. Man kan tvärtom se att köerna till de bostäder
            som tagit emot investeringsstöd är längre än till andra lägenheter.
            De som bor i dem har generellt högre inkomster än vad andra personer
            har som bor i området.
          </note>
          <note>
            Med detta som bakgrund skulle jag vilja fråga bostadsministern
            …
          </note>
          <note>
            Anf. 132 Statsrådet MÄRTA STENEVI (MP):
          </note>
          <note>
            Fru talman! I detta finns många frågor, och jag kan ana mig till
            ungefär vilka riksdagsledamoten var ute efter.
          </note>
          <note>
            Först vill jag säga att stödet i sin nuvarande form inte är utvärderat
            annat än i en beställd rapport utförd av Evidens. Stödet har omformats
            för att det ska få just en högre träffsäkerhet. Det är riksdagsledamoten
            säkert medveten om, så jag behöver inte fördjupa mig i det.
          </note>
          <note>
            När det gäller hur effektivt stödet har varit och hur det har
            uppnått målen vill jag, med all respekt för Evidens som har tagit
            fram rapporten och för dess beställare, påpeka att de utvärderar
            mot mål som inte har funnits. Det har aldrig varit ett uttalat
            mål att just Stockholms stad skulle få fler bostäder. Vad vi vill
            ha är fler bostäder i en funktionell region. Det har investeringsstödet
            däremot gått till.
          </note>
          <note>
            När riksdagsledamoten pekar på mindre städer ingår bland dem
            kranskommuner till Stockholms stad. När man tittar på den funktionella
            arbetsmarknadsregionen, vilke n jag utgår från att också Moderaterna
            är besjälade av att det ska finnas bostäder i, går investeringsstödet
            dit där det är tänkt.
          </note>
          <note>
            Vad investeringsstödet heller aldrig var tänkt att vara var ett
            social housing-projekt. Det här är nyproducerade bostäder. Jag
            är övertygad om, fru talman, att riksdagsledamoten är hundra procent
            medveten om att nyproduktion är dyrare än befintligt bestånd.
            Att jämföra kötiderna i en ny ­ producerad fastighet med kötiderna
            i hela det befintliga beståndet blir inte att jämföra äpplen och
            äpplen, utan man jämför äpplen och päron.
          </note>
          <note>
            Vi ser däremot att vi har skapat möjligheten att vika en åttondel
            av bostäderna i varje projekt till antingen unga eller till personer
            som står långt ifrån bostadsmarknaden, till exempel genom sociala
            kontrakt. Efter ­ som vi kan göra sådana uppgörelser tillför det
            här ett väldigt värdefullt tillskott av bostäder.
          </note>
          <note>
            Det här handlar dock fortfarande om nya bostäder. Nya bostäder
            lättar däremot på trycket i det befintliga beståndet, det vill
            säga om man kan tillföra många nya bostäder frigörs också billigare
            bostäder i det befintliga beståndet. Det här är en grundläggande
            mekanism på bostadsmarknaden, och jag tror att riksdagsledamoten
            också är väl medveten om detta så jag ska inte föreläsa om det.
            Jag tror att vi är överens om det här.
          </note>
          <note>
            Investeringsstödet infördes som sagt i slutet av 2016. Det har
            förändrats sedan dess. Vi har inte samma bild av att det är ineffektivt.
            Tvärtom visar alla signaler vi får nu att det ger nya bostäder.
            Framför allt ger det en typ av bostäder som fler kan efterfråga
            än i den normala nyproduktionen. Innan vi hade investeringsstödet
            på plats såg vi hur nyproduktionen visserligen tillförde nya bostäder,
            inte minst genom Sverigeförhandlingen som vi har pratat om tidigare,
            men de var oerhört dyra.
          </note>
          <note>
            Investeringsstödet skapar en ny typ av bostäder in i nyproduktionen
            som har rimligare hyror. De är inte lika billiga som i det befintliga
            beståndet – så kommer det aldrig att vara – men de tillför en
            ny typ av bostäder, och det är ett väldigt viktigt tillskott.
            Dessutom håller det byggtakten uppe i en tid när vi har ett oerhört
            stort behov av att inte tappa fart i bostadsbyggandet.
          </note>
          <note>
            Jag skulle säga att investeringsstöden har varit mycket effektiva,
            och jag avser inte att avveckla dem.
          </note>
          <note>
            Anf. 133 IDA DROUGGE (M):
          </note>
          <note>
            Fru talman! Investeringsstöd och marknader som regleras nästan
            in absurdum blir lätt väldigt komplicerade, och det får konsekvenser
            i många fler led än bara direkt.
          </note>
          <note>
            Om man jämför statistiken kan man se att en konsekvens av investeringsstödet
            är att det bor färre unga i nyproducerade hyresrätter som har
            fått stödet än i nyproducerade hyresrätter som inte har fått stödet.
            Jag använder begreppet unga för jag har förstått på bostadsministern
            att de är en av de grupper som man vill främja med stödet. Det
            är alltså färre unga som bor i hyresrätt med stöd än unga som
            bor i nya hyresrätter utan stöd.
          </note>
          <note>
            Det här beror på att det finns ett kösystem även till de hyresrätter
            som har fått stöd. Kösystemet, som inte finns som ett stort problem
            i särskilt många andra länder, skapar ett extra högt tryck på
            de bostäder som tar emot stöd eftersom hyran är lägre. Det är
            fler som köar dit. Det säger sig självt att en ung person i 19-årsåldern
            har sämre möjlighet att ha byggt upp en lång kötid än vad en äldre
            person har. Återigen får stödet inte den effekt för exempelvis
            unga som man är ute efter.
          </note>
          <note>
            Det är också lite naivt att bortse från de andra problem som
            kvarstår på hyresmarknaden.
          </note>
          <note>
            Det här systemet döljer också något. Bostadsministern har rätt
            i att det byggs mycket bostäder nu. Vi har också väldigt låga
            räntor nu, så det är för tillfället väldigt gynnsamt att bygga
            bostäder. När konjunkturen går ned kommer de allvarligare konsekvenserna
            av den icke-fungerande hyresmarknad som vi har att synas ännu
            tydligare än vad de gör nu. Det här vet vi. Så har det varit förut,
            så det är egentligen inga nyheter. Så länge man inte tar tag i
            detta utan försöker sätta plåster på såren med hjälp av dyra investeringsstöd
            kommer inte det grundläggande problemet att bli löst. Jag undrar
            därför hur bostadsministern ser på att det bor färre unga i nyproducerade
            hyresrätter som har fått det här stödet än i andra nyproducerade
            hyresrätter.
          </note>
          <note>
            Anf. 134 Statsrådet MÄRTA STENEVI (MP):
          </note>
          <note>
            Fru talman! Jag ser inget stort problem med det. Investeringsstödet
            är fortfarande inte tänkt för att bygga särskilda bostäder för
            särskilda grupper, utan vi har en generell bostadspolitik i Sverige.
            Investeringsstödet tillför bostäder och möjliggör för fastighetsägarna
            att avdela en åttondel av lä ­ genheterna. Det är inte minst viktigt
            för de sociala kontrakten för dem som inte kommer in på bostadsmarknaden
            över huvud taget.
          </note>
          <note>
            Men om de här bostäderna når en annan grupp, så att de frigör
            billigare bostäder i det befintliga beståndet, ser jag inte riktigt
            problemet med det. Det är ju i så fall bra. Det är positivt att
            vi får in nya bostäder på bostadsmarknaden. De som har höga inkomster
            kan efterfråga dessa bostäder, och då kan de som är yngre med
            lägre inkomster i större utsträckning efterfråga de lägenheter
            som finns i det befintliga beståndet.
          </note>
          <note>
            Det här är anledningen till att vi jagar efter byggtakten. Vi
            vill ha en hög byggtakt därför att man under mandatperioderna
            före de senaste två byggde alldeles för lite under lång tid. Vi
            har en boskuld. Vi behöver fler bostäder, och vi behöver jaga
            i kapp för att vi ska få en bättre fungerande bostadsmarknad,
            både i det hyrda och i det ägda.
          </note>
          <note>
            Det är mycket riktigt så att räntorna är väldigt låga. Det har
            också inne ­ burit att bostadspriserna stuckit väldigt högt under
            de senaste åren. Det här innebär en enorm tröskel för unga personer
            – och för den delen för första ­ gångsköpare som inte är unga
            – att ta sig in i det ägda boendet. Det är anledningen till att
            regeringen nu försöker hitta sätt att överbrygga detta, men också
            anledningen till att amorteringskraven är viktiga, något som jag
            debatterat med riksdagsledamotens kollega tidigare i dag. Vi kan
            hamna i en situation där räntorna går upp, något som uppenbarligen
            även riksdags ­ ledamoten ser en risk för. Om de går upp till
            2 procent har vi en dubblering av räntekostnaderna, och då kommer
            det att finnas familjer vars ekonomi slås sönder om de inte har
            tillräckliga marginaler.
          </note>
          <note>
            Därför är de bostäder som tillförs i och med investeringsstödet
            och som har lägre hyror viktiga för bostadsmarknaden, för bostadsmarknaden
            häng ­ er ihop. Vi ska inte bygga bostäder och säga att bara en
            viss grupp får bo där. Bostadsmarknaden är kommunicerande kärl.
            När vi tillför bostäder med rimliga hyror i en ände frigörs också
            möjligheter i andra änden.
          </note>
          <note>
            Vi ska kunna hjälpa förstagångsköpare att ta sig in på den ägda
            bostadsmarknaden utan att skuldsätta sig så högt att de riskerar
            att få sin framtida ekonomi sönderslagen av en räntehöjning, vilket
            jag är gammal nog att minnas effekterna av på 90-talet. Vi måste
            ta möjligheterna att få människor att kunna efterfråga ägt boende
            utan de konsekvenserna.
          </note>
          <note>
            Vi måste göra det möjligt för unga att ta sig in på bostadsmarknaden
            och ha någonstans att bo. De ska kunna tacka ja till en studieplats
            eller tacka ja till ett jobb utan att skuldsätta sig. I stället
            ska det finnas tillgäng ­ liga billigare och enklare boenden att
            få tag i. Om det då är en bostad i det befintliga beståndet eller
            en bostad byggd med investeringsstödet är inte det centrala. Det
            centrala är att det kommer in tillräckligt mycket nya bostäder
            på bostadsmarknaden för att det ska finnas bostäder för alla.
            Det har investeringsstödet bidragit till. Det har gjort att vi
            har hållit uppe det här.
          </note>
          <note>
            Investeringsstödet har också gjort att det tillförs hyresrätter.
            Under åren före investeringsstödet byggdes det mycket, men det
            som byggdes var dyra bostadsrätter och dyra hyresrätter. Nu får
            vi en bättre mix i nyproduktionen och därmed också en bättre tillgänglighet
            även i det befintliga beståndet.
          </note>
          <note>
            Anf. 135 IDA DROUGGE (M):
          </note>
          <note>
            Fru talman! Jag måste tacka för att bostadsministern tar upp
            en sak i detta regelverk som jag ännu inte hade hunnit gå in på
            och som jag faktiskt i ärlighetens namn hade glömt bort lite.
            Det är i alla fall en intressant iakttagelse som jag tycker att
            man ska ha med sig. Som investeringsstödet är utformat byggs den
            typ av hyresrätter som tar emot det här stödet i områden som redan
            har en snarlik hyresnivå. Man får alltså inte, fru talman, den
            mix som jag uppfattar att bostadsministern är ute efter. Det är
            inte lönsamt och inte möjligt för producenterna av bostäder att
            bygga dem i ett område där värdet på bostäderna ligger betydligt
            högre, för man måste kvala in till den lägre hyresnivån. Man kan
            inte få så mycket stöd per bostad att man kan bygga bostäderna
            i ett område med väldigt eftertraktade lägen, utan man måste anpassa
            sig till ett område som är kvalificerat för den hyresnivån. Det
            är också en av de faktorer som gör att Stockholms stad, med högre
            bostadspriser och högre priser på mark, hamnar på plats nummer
            14.
          </note>
          <note>
            Med det sagt kan jag konstatera att den här debatten visar att
            Moderaterna uppenbarligen står väldigt långt ifrån Miljöpartiet
            och regeringen i synen på investeringsstöd och huruvida det är
            en effektiv åtgärd för att få till stånd bostäder efter behov.
          </note>
          <note>
            Anf. 136 Statsrådet MÄRTA STENEVI (MP):
          </note>
          <note>
            Fru talman! Vi har 290 kommuner i Sverige. Om Stockholms stad
            är på plats 14 av dem som fått investeringsstöd tycker jag att
            det ändå låter rätt rimligt. Vad vi kan vara väldigt säkra på
            är att investeringsstödsnivåerna, kraven som ställs på hyrorna
            och markpriserna tillsammans innebär att bostäderna inte kommer
            att byggas på Hötorget, på Södermalm eller över huvud taget i
            Stockholms innerstad. Markpriserna är för höga. Men Stockholm
            är en betydligt större arbetsmarknadsregion än så. I de kommuner
            som ingår i arbetsmarknadsregionen byggs det däremot. Nära 90
            procent av de bostäder som har fått stöd finns i de regioner och
            kommuner där de största behoven finns. Investeringsstödet har
            alltså träffat de regionerna. Det har träffat Stockholmsregionen
            för dem som studerar på Stockholms universitet, studerar inom
            regionen eller arbetar inom regionen. Regionen är större än bara
            Stockholms stad.
          </note>
          <note>
            Det här är viktigt i kristider, eftersom det på en svag marknad
            är hyresrätter som driver byggtakten. Det ser vi väldigt tydligt
            just nu. Regeringen har ansvar för att hålla uppe byggandet i
            dåliga tider. Investeringsstödet har varit och är ett viktigt
            verktyg för att upprätthålla en hög byggtakt, särskilt i lågkonjunktur.
            Jag avser att fortsätta använda det för ett ökat bostadsbyggande,
            för det behövs mer hyresrätter i Sverige. Stödet behövs för att
            få fram fler hyresrätter med rimliga hyror, framför allt i de
            regioner där de behövs mest. Där har också investeringsstödet
            träffat. 90 procent av de bostäder som har fått stöd finns i de
            här regionerna och kommunerna.
          </note>
          <note>
            Interpellationsdebatten var härmed avslutad.
          </note>
          <note>
            § 22 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 25 mars
          </note>
          <note>
            2020/21:599 Frigivning av armeniska krigsfångar
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:600 Tillväxt och ökad operativ militär förmåga
          </note>
          <note>
            av Jörgen Berglund (M)
          </note>
          <note>
            till försvarsminister Peter Hultqvist (S)
          </note>
          <note>
            2020/21:601 Konsekvenserna av reduktionsplikt i drivmedel
          </note>
          <note>
            av Jörgen Berglund (M)
          </note>
          <note>
            till statsrådet Anders Ygeman (S)
          </note>
          <note>
            § 23 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 25 mars
          </note>
          <note>
            2020/21:2314 Kontrollstation för vattenkraften
          </note>
          <note>
            av Camilla Brodin (KD)
          </note>
          <note>
            till statsrådet Anders Ygeman (S)
          </note>
          <note>
            2020/21:2315 Handlingsutrymmet för extremistiska rörelser
          </note>
          <note>
            av Marléne Lund Kopparklint (M)
          </note>
          <note>
            till statsrådet Mikael Damberg (S)
          </note>
          <note>
            2020/21:2316 Den växande hundsmugglingen
          </note>
          <note>
            av Marléne Lund Kopparklint (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:2317 En god djursjukvård för husdjur under sommarhalvåret
          </note>
          <note>
            av Marléne Lund Kopparklint (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:2318 Bristen på veterinärer
          </note>
          <note>
            av Marléne Lund Kopparklint (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:2319 Åtgärder inom EU för att stoppa djursmugglingen
          </note>
          <note>
            av Marléne Lund Kopparklint (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:2320 Utbildning av besiktningsveterinärer inom Livsmedelsverket
          </note>
          <note>
            av Marléne Lund Kopparklint (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:2321 Sveriges skydd av säkerhetskänsliga verksamheter
          </note>
          <note>
            av Marléne Lund Kopparklint (M)
          </note>
          <note>
            till statsrådet Mikael Damberg (S)
          </note>
          <note>
            2020/21:2322 En stärkt Sverigebild
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2323 Tullverkets befogenheter att beslagta insmugglade
            hundar och andra djur
          </note>
          <note>
            av Marléne Lund Kopparklint (M)
          </note>
          <note>
            till finansminister Magdalena Andersson (S)
          </note>
          <note>
            2020/21:2324 Drivmedel till rimlig kostnad
          </note>
          <note>
            av Thomas Morell (SD)
          </note>
          <note>
            till statsrådet Anders Ygeman (S)
          </note>
          <note>
            2020/21:2325 Sverigebilden i Norden
          </note>
          <note>
            av Ann-Christine From Utterstedt (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2326 Frigivning av armeniska krigsfångar
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2327 Ansvarsutkrävande för arbetsförhållandena i Qatar
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:2328 Uteblivna svar från Pensionsmyndigheten
          </note>
          <note>
            av Sten Bergheden (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:2329 Varor från Xinjiang
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:2330 En ökad spridning av rabies till följd av insmugglade
            hundar
          </note>
          <note>
            av Marléne Lund Kopparklint (M)
          </note>
          <note>
            till socialminister Lena Hallengren (S)
          </note>
          <note>
            2020/21:2331 EU:s investeringsavtal med Folkrepubliken Kina
          </note>
          <note>
            av Hans Wallmark (M)
          </note>
          <note>
            till statsrådet Anna Hallberg (S)
          </note>
          <note>
            2020/21:2332 Förstärkta vård- och stödinsatser för utsatta barn
            under pandemin
          </note>
          <note>
            av Marléne Lund Kopparklint (M)
          </note>
          <note>
            till socialminister Lena Hallengren (S)
          </note>
          <note>
            2020/21:2333 Utländsk finansiering av islamistiska organisationer
            i Sverige
          </note>
          <note>
            av Marléne Lund Kopparklint (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:2334 Förstärkta vård- och stödinsatser för utsatta barn
            under pandemin
          </note>
          <note>
            av Marléne Lund Kopparklint (M)
          </note>
          <note>
            till socialminister Lena Hallengren (S)
          </note>
          <note>
            2020/21:2335 Demokrati och jämställdhet inom religiösa samfund
            i Sverige
          </note>
          <note>
            av Marléne Lund Kopparklint (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:2336 Klimatomställningen och human rights due diligence
          </note>
          <note>
            av Mattias Vepsä (S)
          </note>
          <note>
            till statsrådet Anna Hallberg (S)
          </note>
          <note>
            2020/21:2337 En konsekvensanalys av vargföryngring i renskötselområdet
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:2338 Fotbolls-VM i Qatar
          </note>
          <note>
            av Markus Wiechel (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:2339 Vargföryngring i renskötselområdet
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:2340 Analys av antalet sjukskrivningar
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:2341 Ökad otrygghet bland kvinnor
          </note>
          <note>
            av Angelica Lundberg (SD)
          </note>
          <note>
            till statsrådet Märta Stenevi (MP)
          </note>
          <note>
            2020/21:2342 Bedömningen av symtombaserade diagnoser
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            § 24 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 25 mars
          </note>
          <note>
            2020/21:2189 Livsmedelsfusk
          </note>
          <note>
            av Angelica Lundberg (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:2181 Följder av Girjasdomen
          </note>
          <note>
            av Kjell-Arne Ottosson (KD)
          </note>
          <note>
            till statsrådet Jennie Nilsson (S)
          </note>
          <note>
            2020/21:2243 Illegal införsel av sällskapsdjur
          </note>
          <note>
            av Magnus Oscarsson (KD)
          </note>
          <note>
            till statsrådet Jennie Nilsson (S)
          </note>
          <note>
            2020/21:2229 Östersjöcentrums rekommendation om utflyttning av
            trålgränsen
          </note>
          <note>
            av Betty Malmberg (M)
          </note>
          <note>
            till statsrådet Jennie Nilsson (S)
          </note>
          <note>
            § 25 Kammaren åtskildes kl. 16 . 09 .
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 8 anf.
            35 (delvis) ,
          </note>
          <note>
            av förste vice talmannen därefter till och med § 12 anf. 72 (delvis)
            ,
          </note>
          <note>
            av tredje vice talmannen därefter till och med § 18 anf. 111
            (delvis) och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om fördröjt svar på interpellation
          </note>
          <note>
            § 3 Anmälan om granskningsrapport
          </note>
          <note>
            § 4 Ärenden för hänvisning till utskott
          </note>
          <note>
            § 5 Svar på interpellationerna 2020/21:500, 501 och 513 om EU:s
            blyförbud och definitionen av våtmark
          </note>
          <note>
            Anf. 1 Miljö- och klimatminister PER BOLUND (MP)
          </note>
          <note>
            Anf. 2 MARLÉNE LUND KOPPARKLINT (M)
          </note>
          <note>
            Anf. 3 STEN BERGHEDEN (M)
          </note>
          <note>
            Anf. 4 ALEXANDRA ANSTRELL (M)
          </note>
          <note>
            Anf. 5 Miljö- och klimatminister PER BOLUND (MP)
          </note>
          <note>
            Anf. 6 MARLÉNE LUND KOPPARKLINT (M)
          </note>
          <note>
            Anf. 7 STEN BERGHEDEN (M)
          </note>
          <note>
            Anf. 8 ALEXANDRA ANSTRELL (M)
          </note>
          <note>
            Anf. 9 Miljö- och klimatminister PER BOLUND (MP)
          </note>
          <note>
            Anf. 10 MARLÉNE LUND KOPPARKLINT (M)
          </note>
          <note>
            Anf. 11 STEN BERGHEDEN (M)
          </note>
          <note>
            Anf. 12 ALEXANDRA ANSTRELL (M)
          </note>
          <note>
            Anf. 13 Miljö- och klimatminister PER BOLUND (MP)
          </note>
          <note>
            § 6 Svar på interpellation 2020/21:508 om regeringens bilpolitik
          </note>
          <note>
            Anf. 14 Miljö- och klimatminister PER BOLUND (MP)
          </note>
          <note>
            Anf. 15 THOMAS MORELL (SD)
          </note>
          <note>
            Anf. 16 LARS BECKMAN (M)
          </note>
          <note>
            Anf. 17 TREDJE VICE TALMANNEN
          </note>
          <note>
            Anf. 18 Miljö- och klimatminister PER BOLUND (MP)
          </note>
          <note>
            Anf. 19 THOMAS MORELL (SD)
          </note>
          <note>
            Anf. 20 LARS BECKMAN (M)
          </note>
          <note>
            Anf. 21 Miljö- och klimatminister PER BOLUND (MP)
          </note>
          <note>
            Anf. 22 THOMAS MORELL (SD)
          </note>
          <note>
            Anf. 23 Miljö- och klimatminister PER BOLUND (MP)
          </note>
          <note>
            § 7 Svar på interpellation 2020/21:570 om enskilda avlopp
          </note>
          <note>
            Anf. 24 Miljö- och klimatminister PER BOLUND (MP)
          </note>
          <note>
            Anf. 25 LARS BECKMAN (M)
          </note>
          <note>
            Anf. 26 SOFIA WESTERGREN (M)
          </note>
          <note>
            Anf. 27 Miljö- och klimatminister PER BOLUND (MP)
          </note>
          <note>
            Anf. 28 LARS BECKMAN (M)
          </note>
          <note>
            Anf. 29 SOFIA WESTERGREN (M)
          </note>
          <note>
            Anf. 30 Miljö- och klimatminister PER BOLUND (MP)
          </note>
          <note>
            Anf. 31 LARS BECKMAN (M)
          </note>
          <note>
            Anf. 32 Miljö- och klimatminister PER BOLUND (MP)
          </note>
          <note>
            § 8 Svar på interpellation 2020/21:517 om andelen invandrare
            bland de som begår våldtäkt
          </note>
          <note>
            Anf. 33 Justitie- och migrationsminister MORGAN JOHANSSON (S)
          </note>
          <note>
            Anf. 34 TOBIAS ANDERSSON (SD)
          </note>
          <note>
            Anf. 35 Justitie- och migrationsminister MORGAN JOHANSSON (S)
          </note>
          <note>
            Anf. 36 TOBIAS ANDERSSON (SD)
          </note>
          <note>
            Anf. 37 Justitie- och migrationsminister MORGAN JOHANSSON (S)
          </note>
          <note>
            Anf. 38 TOBIAS ANDERSSON (SD)
          </note>
          <note>
            Anf. 39 Justitie- och migrationsminister MORGAN JOHANSSON (S)
          </note>
          <note>
            § 9 Svar på interpellation 2020/21:526 om mängdrabatt vid flerfaldig
            brottslighet
          </note>
          <note>
            Anf. 40 Justitie- och migrationsminister MORGAN JOHANSSON (S)
          </note>
          <note>
            Anf. 41 ADAM MARTTINEN (SD)
          </note>
          <note>
            Anf. 42 Justitie- och migrationsminister MORGAN JOHANSSON (S)
          </note>
          <note>
            Anf. 43 ADAM MARTTINEN (SD)
          </note>
          <note>
            Anf. 44 Justitie- och migrationsminister MORGAN JOHANSSON (S)
          </note>
          <note>
            Anf. 45 FÖRSTE VICE TALMANNEN
          </note>
          <note>
            Anf. 46 ADAM MARTTINEN (SD)
          </note>
          <note>
            Anf. 47 Justitie- och migrationsminister MORGAN JOHANSSON (S)
          </note>
          <note>
            § 10 Svar på interpellation 2020/21:534 om handeln med hästar
          </note>
          <note>
            Anf. 48 Justitie- och migrationsminister MORGAN JOHANSSON (S)
          </note>
          <note>
            Anf. 49 SOFIA WESTERGREN (M)
          </note>
          <note>
            Anf. 50 LARS BECKMAN (M)
          </note>
          <note>
            Anf. 51 ALEXANDRA ANSTRELL (M)
          </note>
          <note>
            Anf. 52 Justitie- och migrationsminister MORGAN JOHANSSON (S)
          </note>
          <note>
            Anf. 53 SOFIA WESTERGREN (M)
          </note>
          <note>
            Anf. 54 LARS BECKMAN (M)
          </note>
          <note>
            Anf. 55 ALEXANDRA ANSTRELL (M)
          </note>
          <note>
            Anf. 56 Justitie- och migrationsminister MORGAN JOHANSSON (S)
          </note>
          <note>
            Anf. 57 SOFIA WESTERGREN (M)
          </note>
          <note>
            Anf. 58 Justitie- och migrationsminister MORGAN JOHANSSON (S)
          </note>
          <note>
            § 11 Svar på interpellation 2020/21:559 om EU:s migrationspolitik
          </note>
          <note>
            Anf. 59 Justitie- och migrationsminister MORGAN JOHANSSON (S)
          </note>
          <note>
            Anf. 60 CHRISTINA HÖJ LARSEN (V)
          </note>
          <note>
            Anf. 61 Justitie- och migrationsminister MORGAN JOHANSSON (S)
          </note>
          <note>
            Anf. 62 CHRISTINA HÖJ LARSEN (V)
          </note>
          <note>
            Anf. 63 Justitie- och migrationsminister MORGAN JOHANSSON (S)
          </note>
          <note>
            Anf. 64 CHRISTINA HÖJ LARSEN (V)
          </note>
          <note>
            Anf. 65 Justitie- och migrationsminister MORGAN JOHANSSON (S)
          </note>
          <note>
            § 12 Svar på interpellation 2020/21:515 om Försäkringskassans
            arbete med omvårdnadsbidraget
          </note>
          <note>
            Anf. 66 Statsrådet ARDALAN SHEKARABI (S)
          </note>
          <note>
            Anf. 67 BENGT ELIASSON (L)
          </note>
          <note>
            Anf. 68 Statsrådet ARDALAN SHEKARABI (S)
          </note>
          <note>
            Anf. 69 BENGT ELIASSON (L)
          </note>
          <note>
            Anf. 70 Statsrådet ARDALAN SHEKARABI (S)
          </note>
          <note>
            Anf. 71 BENGT ELIASSON (L)
          </note>
          <note>
            Anf. 72 Statsrådet ARDALAN SHEKARABI (S)
          </note>
          <note>
            § 13 Svar på interpellation 2020/21:527 om utredningsförslag
            om en trygg sjukförsäkring
          </note>
          <note>
            Anf. 73 Statsrådet ARDALAN SHEKARABI (S)
          </note>
          <note>
            Anf. 74 IDA GABRIELSSON (V)
          </note>
          <note>
            Anf. 75 Statsrådet ARDALAN SHEKARABI (S)
          </note>
          <note>
            Anf. 76 IDA GABRIELSSON (V)
          </note>
          <note>
            Anf. 77 Statsrådet ARDALAN SHEKARABI (S)
          </note>
          <note>
            Anf. 78 IDA GABRIELSSON (V)
          </note>
          <note>
            Anf. 79 Statsrådet ARDALAN SHEKARABI (S)
          </note>
          <note>
            § 14 Svar på interpellation 2020/21:512 om självförsörjning kontra
            sysselsättning
          </note>
          <note>
            Anf. 80 Statsrådet MÄRTA STENEVI (MP)
          </note>
          <note>
            Anf. 81 TOBIAS ANDERSSON (SD)
          </note>
          <note>
            Anf. 82 Statsrådet MÄRTA STENEVI (MP)
          </note>
          <note>
            Anf. 83 TOBIAS ANDERSSON (SD)
          </note>
          <note>
            Anf. 84 Statsrådet MÄRTA STENEVI (MP)
          </note>
          <note>
            Anf. 85 TOBIAS ANDERSSON (SD)
          </note>
          <note>
            Anf. 86 Statsrådet MÄRTA STENEVI (MP)
          </note>
          <note>
            § 15 Svar på interpellation 2020/21:519 om ungas möjlighet till
            en egenägd bostad
          </note>
          <note>
            Anf. 87 Statsrådet MÄRTA STENEVI (MP)
          </note>
          <note>
            Anf. 88 LARS BECKMAN (M)
          </note>
          <note>
            Anf. 89 Statsrådet MÄRTA STENEVI (MP)
          </note>
          <note>
            Anf. 90 LARS BECKMAN (M)
          </note>
          <note>
            Anf. 91 Statsrådet MÄRTA STENEVI (MP)
          </note>
          <note>
            Anf. 92 LARS BECKMAN (M)
          </note>
          <note>
            Anf. 93 Statsrådet MÄRTA STENEVI (MP)
          </note>
          <note>
            § 16 Svar på interpellation 2020/21:520 om handläggningstider
            i förrättningsverksamheten
          </note>
          <note>
            Anf. 94 Statsrådet MÄRTA STENEVI (MP)
          </note>
          <note>
            Anf. 95 LARS BECKMAN (M)
          </note>
          <note>
            Anf. 96 Statsrådet MÄRTA STENEVI (MP)
          </note>
          <note>
            Anf. 97 LARS BECKMAN (M)
          </note>
          <note>
            Anf. 98 Statsrådet MÄRTA STENEVI (MP)
          </note>
          <note>
            Anf. 99 LARS BECKMAN (M)
          </note>
          <note>
            Anf. 100 Statsrådet MÄRTA STENEVI (MP)
          </note>
          <note>
            § 17 Svar på interpellation 2020/21:522 om bullerregler som hindrar
            byggande
          </note>
          <note>
            Anf. 101 Statsrådet MÄRTA STENEVI (MP)
          </note>
          <note>
            Anf. 102 OLA JOHANSSON (C)
          </note>
          <note>
            Anf. 103 Statsrådet MÄRTA STENEVI (MP)
          </note>
          <note>
            Anf. 104 OLA JOHANSSON (C)
          </note>
          <note>
            Anf. 105 Statsrådet MÄRTA STENEVI (MP)
          </note>
          <note>
            Anf. 106 OLA JOHANSSON (C)
          </note>
          <note>
            Anf. 107 Statsrådet MÄRTA STENEVI (MP)
          </note>
          <note>
            § 18 Svar på interpellation 2020/21:557 om Boverket och vindkraftsutbyggnaden
            i Sverige
          </note>
          <note>
            Anf. 108 Statsrådet MÄRTA STENEVI (MP)
          </note>
          <note>
            Anf. 109 LARS BECKMAN (M)
          </note>
          <note>
            Anf. 110 Statsrådet MÄRTA STENEVI (MP)
          </note>
          <note>
            Anf. 111 LARS BECKMAN (M)
          </note>
          <note>
            Anf. 112 Statsrådet MÄRTA STENEVI (MP)
          </note>
          <note>
            Anf. 113 LARS BECKMAN (M)
          </note>
          <note>
            Anf. 114 Statsrådet MÄRTA STENEVI (MP)
          </note>
          <note>
            § 19 Svar på interpellation 2020/21:562 om omvandling från lokaler
            till bostäder
          </note>
          <note>
            Anf. 115 Statsrådet MÄRTA STENEVI (MP)
          </note>
          <note>
            Anf. 116 DAVID JOSEFSSON (M)
          </note>
          <note>
            Anf. 117 Statsrådet MÄRTA STENEVI (MP)
          </note>
          <note>
            Anf. 118 DAVID JOSEFSSON (M)
          </note>
          <note>
            Anf. 119 Statsrådet MÄRTA STENEVI (MP)
          </note>
          <note>
            Anf. 120 DAVID JOSEFSSON (M)
          </note>
          <note>
            Anf. 121 Statsrådet MÄRTA STENEVI (MP)
          </note>
          <note>
            § 20 Svar på interpellation 2020/21:567 om ett ökat bostadsbyggande
          </note>
          <note>
            Anf. 122 Statsrådet MÄRTA STENEVI (MP)
          </note>
          <note>
            Anf. 123 CARL-OSKAR BOHLIN (M)
          </note>
          <note>
            Anf. 124 FÖRSTE VICE TALMANNEN
          </note>
          <note>
            Anf. 125 Statsrådet MÄRTA STENEVI (MP)
          </note>
          <note>
            Anf. 126 CARL-OSKAR BOHLIN (M)
          </note>
          <note>
            Anf. 127 Statsrådet MÄRTA STENEVI (MP)
          </note>
          <note>
            Anf. 128 CARL-OSKAR BOHLIN (M)
          </note>
          <note>
            Anf. 129 Statsrådet MÄRTA STENEVI (MP)
          </note>
          <note>
            § 21 Svar på interpellation 2020/21:569 om investeringsstöd till
            hyresbostäder
          </note>
          <note>
            Anf. 130 Statsrådet MÄRTA STENEVI (MP)
          </note>
          <note>
            Anf. 131 IDA DROUGGE (M)
          </note>
          <note>
            Anf. 132 Statsrådet MÄRTA STENEVI (MP)
          </note>
          <note>
            Anf. 133 IDA DROUGGE (M)
          </note>
          <note>
            Anf. 134 Statsrådet MÄRTA STENEVI (MP)
          </note>
          <note>
            Anf. 135 IDA DROUGGE (M)
          </note>
          <note>
            Anf. 136 Statsrådet MÄRTA STENEVI (MP)
          </note>
          <note>
            § 22 Anmälan om interpellationer
          </note>
          <note>
            § 23 Anmälan om frågor för skriftliga svar
          </note>
          <note>
            § 24 Anmälan om skriftliga svar på frågor
          </note>
          <note>
            § 25 Kammaren åtskildes kl. 16.09.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
