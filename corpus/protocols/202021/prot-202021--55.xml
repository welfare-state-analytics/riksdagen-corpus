<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--55</head>
          <docDate when="2020-12-16">2020-12-16</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 25 november justerades.
          </note>
          <note>
            § 2 Anmälan om återtagande av plats i riksdagen
          </note>
          <note>
            Tjänstgörande ålderspresidenten meddelade att Gustaf Lantz (
            S ) återta git sin plats i riksdagen som statsrådsersättare för
            statsrådet Ardalan Shekarabi (S) från och med den 16 december
            , varigenom uppdraget som statsråds ersättare upphört för Inga-Lill
            Sjöblom (S).
          </note>
          <note>
            § 3 Anmälan om granskningsrapport
          </note>
          <note>
            Tjänstgörande ålderspresidenten anmälde att följande granskningsrapport
            hade kommit in från Riksrevisionen och överlämnats till arbetsmarknadsutskottet
            :
          </note>
          <u>
            <seg>
              RiR 2020:27 Statens insatser mot exploatering av arbetskraft
              – regelverk, kontroller samt information och stöd till de drabbade
            </seg>
          </u>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelser
          </note>
          <note>
            2020/21:59 och 63 till justitieutskottet
          </note>
          <note>
            § 5 Ärende för bordläggning
          </note>
          <note>
            Följande dokument anmäldes och bordlades:
          </note>
          <note>
            Socialutskottets betänkande
          </note>
          <note>
            2020/21:SoU1 Utgiftsområde 9 Hälsovård, sjukvård och social omsorg
          </note>
          <note>
            § 6 Arbetsmarknad och arbetsliv och Arbetsmarknadspolitik och
            arbetslöshetsförsäkringen
          </note>
          <note>
            Arbetsmarknadsutskottets betänkande 2020/21:AU2
          </note>
          <note>
            Utgiftsområde 14 Arbetsmarknad och arbetsliv (prop. 2020/21:1
            delvis) och
          </note>
          <note>
            Arbetsmarknadsutskottets betänkande 2020/21:AU5
          </note>
          <note>
            Arbetsmarknadspolitik och arbetslöshetsförsäkringen
          </note>
          <note>
            föredrogs.
          </note>
          <note type="speaker">
            Anf. 1 MATS GREEN (M):
          </note>
          <u>
            <seg>
              Herr ålderspresident! Arbetsmarknaden är kanske Sveriges största
              po ­ litikområde, och på åtta minuter är det inte möjligt att
              täcka in alla delar. Senare i debatten kommer därför mina kollegor
              Saila Quicklund och Ann-Sofie Lifvenhage att tala om alltifrån
              arbetsmiljö till matchning och arbets ­ löshetsförsäkring.
            </seg>
          </u>
          <u>
            <seg>
              Herr ålderspresident! Den stigande arbetslösheten är Sveriges
              största ekonomiska och sociala problem. Framför allt är den givetvis
              det för den enskilde som förlorar arbetet och får mindre möjligheter
              till egen försörjning. Men det gäller också för samhället som
              helhet. Arbetslösheten försvårar inte bara för förstärkningar
              av välfärden när färre betalar skatt och mer skattepengar går
              till bidrag, utan den leder i längden också till sämre pensioner.
              Den omöjliggör integration för personer som i stället fastnar
              i livslångt utanförskap. Det i sin tur leder till den hopplöshet
              och frustration som bland annat lägger grund för de kriminella
              gängens rekrytering. Att pressa tillbaka arbetslösheten är avgörande
              för Sveriges framtid.
            </seg>
          </u>
          <u>
            <seg>
              Coronakrisen är dock bara en mindre del av förklaringen till
              Sveriges ekonomiska problem. Faktum är att vi redan innan krisen
              hade lägst tillväxt per person i hela EU. Trots Stefan Löfvens
              löfte om att Sverige skulle ha EU:s lägsta arbetslöshet hade vi
              redan innan krisen tvärtom EU:s femte högsta. Sverige var också
              det enda land där arbetslösheten ökade mellan hösten 2014 och
              fram till dess att coronakrisen bröt ut.
            </seg>
          </u>
          <u>
            <seg>
              Herr ålderspresident! När företrädare för januariöverenskommelsens
              partier – de som har lagt fram den budget som vi nu diskuterar
              – ska försöka framställa det som att Sverige är på rätt väg och
              att det går åt rätt håll utgår de alltid ifrån mars 2020. Men
              man ska komma ihåg att om man använder mars 2020 som utgångspunkt
              kommer alla kurvor att se bra ut, oavsett område.
            </seg>
          </u>
          <u>
            <seg>
              Problemet med den budget från januariöverenskommelsens partier
              som vi nu diskuterar är att man inte har någon gemensam strategi
              för hur man ska lösa Sveriges problem. Man har ingen helhet, ingen
              röd tråd och inte ens en gemensam bild av problemen. Än mindre
              har man lösningarna. Man har bara sammanställt fyra partiers vitt
              skilda önskelistor. Med en budget på 105 miljarder kan man trycka
              in allas önskningar i den.
            </seg>
          </u>
          <u>
            <seg>
              Trots 105 miljarder – den största någonsin – saknas det dock
              i princip helt åtgärder för att öka jobben och sysselsättningen.
              Däremot finns det, herr ålderspresident, gott om dyrköpta reformer
              som minskar sysselsättningen. Det är det sista Sverige behöver.
            </seg>
          </u>
          <u>
            <seg>
              Centerns företrädare pratar med högt tonläge om en reformering
              av arbetsrätten, men vi ser att Centerns alla löften vad gäller
              detta rinner ut i sanden, urholkas och nu utreds bort.
            </seg>
          </u>
          <u>
            <seg>
              Herr ålderspresident! Aldrig tidigare har förutsättningarna för
              grupper som står långt från arbetsmarknaden varit lika svåra redan
              innan en kris slog till. Trots en långvarig och utdragen högkonjunktur
              lyckades reger ­ ingen inte bryta det stora utanförskap och bidragsberoende
              som många människor i Sverige befunnit sig i under lång tid.
            </seg>
          </u>
          <u>
            <seg>
              Krisen har drabbat Sverige hårt, och den höga arbetslösheten
              riskerar att bita sig fast på höga nivåer. Vi har nu massarbetslöshet
              bland många grupper. Det är så det ser ut, herr ålderspresident.
              Av de över 100 000 personer som har varslats har hittills en fjärdedel
              blivit arbetslös, vilket redan nu är en högre siffra jämfört med
              finanskrisen då en femtedel av de varslade blev arbetslös. Skillnaden
              i arbetslöshet mellan invandrare och svenskfödda har aldrig varit
              större, och framför allt slås invandrarkvinnor ut från arbetsmarknaden
              i snabb takt. Ungdomsarbetslösheten är den högsta på 100 år, och
              arbetslösheten bland invandrare i Sverige är bland de högsta i
              hela EU.
            </seg>
          </u>
          <u>
            <seg>
              Herr ålderspresident! Moderaternas plan för att knäcka arbetslösheten
              står därför på två ben. Det handlar om dels konjunkturåtgärder
              för att pres ­ sa tillbaka den arbetslöshet som kommit under coronakrisen,
              dels strukturella reformer för att lösa Sveriges problem med utanförskap
              och låg tillväxt.
            </seg>
          </u>
          <u>
            <seg>
              När ekonomin ska återstartas krävs reformer för tillväxt, särskilt
              av arbetsmarknaden. Det handlar om sänkta trösklar, fler vägar
              in på arbetsmarknaden, en reformerad arbetsrätt, ökad rörlighet,
              bättre förutsättningar för omställning genom hela arbetslivet,
              en reformerad arbetsförmedling och en a-kassa som tydligare uppmuntrar
              till att söka jobb, för att bara nämna något.
            </seg>
          </u>
          <u>
            <seg>
              Herr ålderspresident! Moderaterna vill även fortsätta sänka skatten
              för dem som arbetar. Vi gör det för att det är rätt, och för att
              det ger fler arbetstillfällen och ökar sysselsättningen. Vi gör
              det också för att det är rättvist. Ansträngning ska löna sig.
            </seg>
          </u>
          <u>
            <seg>
              Vi vill sänka skatten för alla som jobbar men med fokus på dem
              med låga och medelstora inkomster. Vi sänker också marginalskatterna
              för de flesta med vanliga yrken, såsom barnskötare, undersköterskor
              och busschaufförer. Det blir alltså mer lönsamt för dem att jobba
              en extra timme eller att gå upp till heltid. Genom förstärkningen
              av jobbskatteavdraget får vi alltså fler händer och mer pengar
              i välfärden.
            </seg>
          </u>
          <u>
            <seg>
              Tillsammans med en bidragsreform med bland annat ett bidragstak
              är sänkta skatter på låga och medelstora inkomster avgörande för
              att knäcka arbetslösheten. Vi vill också ställa krav på att de
              som invandrat till Sverige gradvis ska kvalificera sig till svenska
              bidragssystem och börja förtjäna dessa.
            </seg>
          </u>
          <u>
            <seg>
              Herr ålderspresident! Låt mig avsluta med att konstatera att
              Moderaterna är ett parti för dem som jobbar, för dem som vill
              jobba och för dem som har jobbat.
            </seg>
          </u>
          <note type="speaker">
            Anf. 2 ALI ESBATI (V) replik:
          </note>
          <u>
            <seg>
              Herr ålderspresident! Mats Green sa mycket i sitt anförande som
              jag skulle kunna kommentera, men jag nöjer mig med att fråga lite
              om ett av de förslag som han inte talade om så mycket i sak.
            </seg>
          </u>
          <u>
            <seg>
              Moderaterna vill sänka ersättningen från arbetslöshetsförsäkringen,
              som redan är ganska låg. Jag skulle vilja att Mats Green förklarar
              lite hur det underlättar för den som har förlorat arbetet till
              följd av pandemin om han eller hon också ska behöva tömma sina
              besparingar i stället för att få den trygghet som en arbetslöshetsförsäkring
              som han eller hon redan har betalat in till kan ge.
            </seg>
          </u>
          <u>
            <seg>
              Jag undrar också hur det hjälper till att återstarta och förbättra
              svensk ekonomi att man med Moderaternas politik får fler fattiga.
            </seg>
          </u>
          <u>
            <seg>
              Mats Green nämnde också gängkriminaliteten, vilket återkommer
              som ett mantra i Moderaternas anföranden oavsett fråga. Det vore
              intressant att veta hur det hjälper till att bekämpa gängkriminaliteten
              att fler ungdomar i utsatta områden har föräldrar som lever i
              fattigdom.
            </seg>
          </u>
          <u>
            <seg>
              Hur funkar det här i Mats Greens föreställningsvärld?
            </seg>
          </u>
          <note type="speaker">
            Anf. 3 MATS GREEN (M) replik:
          </note>
          <u>
            <seg>
              Herr ålderspresident! Vi har den kanske enligt Ali Esbati gammaldags
              åsikten att fattigdom bekämpas bäst genom att fler har ett arbete
              att gå till. Det är därför vi lägger den absolut största delen
              av våra budgetsatsningar på att fler människor ska kunna få ett
              arbete med en lön man kan leva på och på skattesänkningar som
              ger låg- och medelinkomsttagare mer i plånboken.
            </seg>
          </u>
          <u>
            <seg>
              Givetvis ska ersättningen från arbetslöshetsförsäkringen vara
              skälig och trygg. Men alla förändringar i a-kassan som gör det
              mer förmånligt att inte arbeta minskar alltid sysselsättningen.
              Jag vågar påstå att det finns entydig forskning på det. När regeringen
              höjde ersättningen i a-kassan 2016 såg man direkt negativa effekter
              på sysselsättningen. Fler människor i jobb bekämpar alltså fattigdom,
              inte a-kassan.
            </seg>
          </u>
          <u>
            <seg>
              Efter att ha läst Vänsterns budgetförslag kan jag konstatera
              att det inte finns en enda åtgärd för att få fler människor i
              arbete utöver förslaget om höjda statsbidrag till kommuner och
              regioner – och med vilka partier här har Vänsterpartiet drivit
              igenom dessa höjda statsbidrag? Jo, med Moderaterna, Kristdemokraterna
              och Sverigedemokraterna.
            </seg>
          </u>
          <u>
            <seg>
              Återigen, fattigdom bekämpas bäst med att fler människor har
              ett arbete att gå till.
            </seg>
          </u>
          <note type="speaker">
            Anf. 4 ALI ESBATI (V) replik:
          </note>
          <u>
            <seg>
              Herr ålderspresident! Det är alltid glädjande när Moderaterna
              och Kristdemokraterna ansluter sig till Vänsterpartiets politik.
            </seg>
          </u>
          <u>
            <seg>
              Mats Green inledde med att säga att han har gammaldags åsikter.
              Det kan vi vara överens om. Men i övrigt var det inte mycket som
              stämde i det han sa.
            </seg>
          </u>
          <u>
            <seg>
              Ett land som har en fungerande arbetslöshetsförsäkring uppvisar
              inte sämre resultat vad gäller arbetslöshet och sysselsättning.
              Det gäller både Sverige historiskt och i en jämförelse mellan
              länder.
            </seg>
          </u>
          <u>
            <seg>
              Det som i slutänden återstår av alla Mats Greens ord är idén
              att om människor blir fattigare kommer fler att få arbete. Det
              är alltså Mats Greens förståelse av världen och samhället. Det
              beklagar jag eftersom det är fel.
            </seg>
          </u>
          <note type="speaker">
            Anf. 5 MATS GREEN (M) replik:
          </note>
          <u>
            <seg>
              Herr ålderspresident! Jag konstaterar igen att Vänsterpartiet
              inte har ett enda förslag i sitt budgetförslag för att fler människor
              ska kunna gå till jobbet.
            </seg>
          </u>
          <u>
            <seg>
              Jag är född och har bott halva mitt liv i Öxnehaga i Huskvarna,
              som är ett så kallat utanförskapsområde. Vad är det som gör att
              fler människor där går från utanförskap till delaktighet? Jo,
              det är inte en höjd a-kassa utan att de har jobb att gå till.
            </seg>
          </u>
          <u>
            <seg>
              Ali Esbati säger att de länder som har en välfungerande a-kassa
              också har mer välfungerande arbetsmarknad. Ja, definitivt, och
              det är lite min poäng. Sverige har nämligen inte en välfungerande
              a-kassa. Därför behöver vi förändra den och göra den till mer
              av en omställningsförsäkring.
            </seg>
          </u>
          <u>
            <seg>
              Återigen, fattigdom bekämpas bäst genom att fler människor har
              ett jobb att gå till.
            </seg>
          </u>
          <note type="speaker">
            Anf. 6 MAGNUS PERSSON (SD):
          </note>
          <u>
            <seg>
              Herr ålderspresident! Vi är här i dag för att debattera två betänkanden,
              och jag vill börja med att klargöra våra yrkanden. I AU2 yrkar
              vi bifall till Sverigedemokraternas reservation, och i AU5 ställer
              vi oss bakom Sverigedemokraternas samtliga reservationer men yrkar
              bifall endast till reservation 4.
            </seg>
          </u>
          <u>
            <seg>
              Herr ålderspresident! När det gäller situationen på arbetsmarknaden
              konstaterar vi att covid-19-pandemin har påverkat alla delar av
              samhället, inte minst arbetsmarknaden. Vissa branscher har drabbats
              hårdare än andra, och långt över 100 000 personer har blivit varslade
              om uppsägning sedan pandemins start.
            </seg>
          </u>
          <u>
            <seg>
              Vi konstaterar att vissa nödvändiga åtgärder har genomförts genom
              ändringsbudgetar men att ytterligare åtgärder krävs för att hantera
              de långtgående problemen för ekonomin i allmänhet och arbetsmarknaden
              i synnerhet.
            </seg>
          </u>
          <u>
            <seg>
              Till skillnad från regeringen, med sina satsningar på ineffektiva
              åtgärder och symbolpolitik, vill vi se satsningar på sådant som
              på riktigt stimulerar köpkraft, jobbskapande och tillväxt.
            </seg>
          </u>
          <u>
            <seg>
              Herr ålderspresident! Sverige har stora samhällsproblem som åtminst
              ­ one delvis kan förklaras med att stora grupper står utanför
              den reguljära arbetsmarknaden kopplat till åratal av en ansvarslös
              invandringspolitik. I många fall gäller det människor som faktiskt
              har potential att arbeta. Här kan vi konstatera att regeringens
              politik har misslyckats totalt då siffrorna var alarmerande långt
              innan pandemin startade.
            </seg>
          </u>
          <u>
            <seg>
              Sverigedemokraternas arbetsmarknadspolitik vilar därför på pragmatisk
              grund och följer inga dogmer i form av klassisk höger- och vänsterpolitik.
              Vi kan konstatera att den svenska modellen har visat sig vara
              framgångsrik i att reglera villkoren mellan arbetstagare och större
              företag. Men vi vill se att en större flexibilitet och bättre
              villkor för små och medelstora företag förenas med en trygg arbetsmiljö.
              Vi anser att det är där framtidens arbeten kommer att skapas.
            </seg>
          </u>
          <u>
            <seg>
              Mycket av den svenska arbetsmarknads- och åtgärdspolitiken måste
              dock underkännas av två skäl. För det första är den spektakulärt
              kostsam, och för det andra är den extremt ineffektiv. Den oundvikliga
              slutsatsen är att arbetsmarknadspolitiken måste underkastas reformer
              som innebär mindre pengar till arbetsmarknadsåtgärder och bättre
              villkor för i synnerhet mindre företag. Incitamenten för att skapa
              riktiga jobb måste bli fler. Det innebär att Sverigedemokraterna
              avvisar nystartsjobb, etableringsjobb och vissa delar av stödet
              för yrkesintroduktionsutbildningar. Det är kost ­ samma åtgärder
              som år efter år visat urusla resultat och som efter avslutat program
              lett till få reguljära jobb.
            </seg>
          </u>
          <u>
            <seg>
              Vi kan inte stå här och debattera dessa frågor utan att nämna
              reformeringen av Arbetsförmedlingen.
            </seg>
          </u>
          <u>
            <seg>
              Innan pandemin drabbade Sverige var Arbetsförmedlingen i början
              av en reformeringsprocess. Vi har under många år efterfrågat en
              reformering av Arbetsförmedlingen i syfte att släppa in fler aktörer
              inom matchningsverksamheten. De privata aktörerna som ska axla
              matchningsuppdraget måste kontinuerligt utvärderas och kontrolleras.
              Fusk och missbruk måste motverkas, och tillgänglighet till stöd
              i alla delar av landet ska säkerställas.
            </seg>
          </u>
          <u>
            <seg>
              Vår vision för en reformering av Arbetsförmedlingen ligger fast,
              men reformeringen måste ske på ett ansvarsfullt sätt. Det råder
              nu en situation där Arbetsförmedlingen har att hantera ett ökat
              antal arbetssökande. Enligt den senaste prognosen kommer antalet
              arbetssökande att fortsätta att stiga fram till början av 2021.
              Det gäller att ta hänsyn till att vårt land är i ett krisläge
              och att vara öppen för att det kan bli nödvändigt att se över
              takten för reformeringen.
            </seg>
          </u>
          <u>
            <seg>
              Herr ålderspresident! I vårt budgetförslag prioriterar vi vikten
              av en stärkt arbetslöshetsförsäkring för alla. Vi har under flera
              år lyft fram fördelarna med en förstatligad arbetslöshetsförsäkring.
              Pandemin har tydliggjort flera brister i nuvarande system. De
              exceptionellt långa handläggningstiderna har gjort att ett stort
              antal arbetssökande har lämnats utan den ersättning de har rätt
              till. Välfärdens skyddsnät bör garantera ekonomisk trygghet vid
              arbetslöshet precis som den gör vid sjukdom. Den rätta vägen framåt
              är därför en förstatligad, obligatorisk och skattefinansierad
              arbetslöshetsförsäkring.
            </seg>
          </u>
          <u>
            <seg>
              Herr ålderspresident! För att ytterligare stärka den ekonomiska
              tryggheten för löntagarna anser vi vidare att ersättningsnivåerna
              för de hundra första dagarna i arbetslöshet bör höjas från 910
              kronor till 1 200 kronor per dag. Till skillnad från utskottet
              nöjer vi oss inte med regeringens förslag om tillfälliga höjningar
              på området, utan vi vill se en permanent höjning. Ökad ekonomisk
              trygghet ger människor möjlighet att fokusera på arbetssökande
              i stället för att oroa sig över de basala delarna i vardagen.
            </seg>
          </u>
          <u>
            <seg>
              Herr ålderspresident! Vi ser ett behov av en ambitiösare arbetsmarknadspolitik
              än den regeringen erbjuder. Det är olyckligt att utskottet inte
              ser detta behov eftersom dödsolyckorna i dag ökar på våra arbetsplatser.
              Vi anser därför att Arbetsmiljöverkets tillsynsarbete är helt
              centralt för arbetsmiljöarbetet, och vi vill se ett ökat antal
              arbetsplatsinspektioner.
            </seg>
          </u>
          <u>
            <seg>
              Att vi på ett tydligare sätt än regeringen prioriterar arbetsmiljöområdet
              framgår även av att vi vill se en högre nivå för anslaget till
              Myndigheten för arbetsmiljökunskap. Ökade resurser gör det möjligt
              för myndigheten att ta fler utredningsuppdrag med fokus på pandemins
              arbetsmiljöeffekter.
            </seg>
          </u>
          <u>
            <seg>
              Och tyvärr, herr ålderspresident, kan vi i dag konstatera att
              antalet dödsskjutningar i samhället och antalet dödsolyckor på
              våra arbetsplatser ligger på exakt lika höga nivåer, och det måste
              ses som ett misslyckande för regeringen. Detta är ett ämne som
              vi lär återkomma till i ett betänkande och debattera efter jul.
            </seg>
          </u>
          <note type="speaker">
            Anf. 7 MARTIN ÅDAHL (C):
          </note>
          <u>
            <seg>
              Herr ålderspresident! Vi diskuterar i dag statens utgifter för
              arbetsmarknadspolitiken. Vi ställer oss självklart bakom utskottets
              förslag till en budget där Centerpartiet har förhandlat in avgörande
              och massiva insatser för att mildra coronakrisen och rädda tusentals
              företag och hundratusentals arbetstillfällen. Det har varit fråga
              om permitteringsinsatser, omsättningsstöd och möjlighet till sänkta
              arbetsgivaravgifter när krisen vänder.
            </seg>
          </u>
          <u>
            <seg>
              Herr ålderspresident! Låt mig inleda med ett vidare grepp. Det
              är en så dramatisk tid för svensk arbetsmarknad. Den är självklart
              dramatiskt mörk. Under det senaste året har vi sett alla dessa
              tragiska rekord för arbetslösheten, för varsel och för permitteringar.
              Vi har sett hundratusentals personer gå till arbetslöshet när
              vårt samhälle har stängts ned. Redan innan krisen var läget allvarligt
              med en djup tudelning av arbetsmarknaden. I dag blir de utsatta
              mer utsatta. De som har varit arbetslösa länge hamnar längre bak
              i kön. Tudelningen fördjupas ytterligare.
            </seg>
          </u>
          <u>
            <seg>
              Digitaliseringen och omställningen av arbetsmarknaden har ofrivilligt
              på grund av pandemin satts på något slags fast forward där jobb
              upphör men också skapas i en sällan skådad takt. Det här är en
              tid då Sveriges arbetsmarknad verkligen behöver reformer, förstärka
              chanserna till att ska ­ pa nya jobb och få fram de nya sätten
              att hitta anställda till växande småföretag. Därför är det glädjande
              att det har funnits en dramatik även på den positiva sidan.
            </seg>
          </u>
          <u>
            <seg>
              Helt nyligen, den 4 december, enades arbetsmarknadens parter
              om ett historiskt huvudavtal, ett slags Saltsjöbaden 2.0. För
              detta avtal, som nu kommer i grevens tid, är vi skyldiga ett stort
              tack till dem som väljer att ställa sig bakom, det vill säga Svenskt
              Näringsliv, tjänstemannafacken i PTK, IF Metall, Kommunal och
              majoriteten av LO. De förmådde sluta detta historiska nya avtal,
              trots att LO hoppade av ett avtal man skakat hand på.
            </seg>
          </u>
          <u>
            <seg>
              Jag är också stolt över att Centerpartiets långa fyrtioåriga
              strävan att reformera LAS, som under många årtionden varken borgerliga
              eller social ­ demokratiska regeringar förmådde genomföra, nu
              till slut blir verklighet under trycket av januariavtalet och
              den gediget och professionellt utförda statliga utredningen. I
              årtionden har de fyrkantiga reglerna i LAS – sist in, först ut
              – satt dem som är svagast längst bak i kön och ökat tudelningen.
            </seg>
          </u>
          <u>
            <seg>
              Professor Assar Lindbeck, svensk nationalekonomis nestor, tyvärr
              nyligen avliden, gjorde dessa frågor till sitt livs viktigaste
              fråga. Han sa att Sverige under många årtionden fått insider,
              som står på insidan på arbetsmarknaden, och när de väl träder
              ut blir outsider som är mer och mer utsatta. Tyvärr får Assar
              Lindbeck inte uppleva att dessa outsider nu i större utsträckning
              får chansen att komma in på arbetsmarknaden när de stora och viktiga
              reformerna kommer på plats. Reglerna blir mer flexibla så att
              företagen vågar ta risken, även under tider som corona, att anställa
              dem de är mer osäkra på utan att drabbas av byråkratiska kostnader.
              Det blir billigare för arbetsgivarna att göra rätt när de anställer
              och dyrare när de gör fel.
            </seg>
          </u>
          <u>
            <seg>
              Vi går återigen tillbaka till en svensk modell, som den i Saltsjöbaden
              1938, där parterna själva bestämmer och vi politiker inte lägger
              en våt filt av regleringar över och fördyrar och gör krångligare.
            </seg>
          </u>
          <u>
            <seg>
              Nu när parterna har kommit överens kan vi se hur lite substans
              skrämselpropagandan har. Lika lite som förr kan man sparkas i
              Sverige utan sak ­ liga skäl: inte för att man är gravid, sjuk,
              fullföljer sitt fackuppdrag eller på grund av diskriminering.
              Självklart inte! Skyddet mot godtyckliga uppsägningar består.
              Men den som trakasserar, tafsar eller går till jobbet berusad
              och utsätter sina medarbetare för fara kan inte längre skyddas
              av regler som är gjorda för en annan tid och som ibland är rent
              ut sagt absurda.
            </seg>
          </u>
          <u>
            <seg>
              Samtidigt som vi gör reglerna mer flexibla ger Saltsjöbadsavtalet
              miljontals svenskar chansen att vidareutbilda sig, att pröva vingarna
              och vidareutveckla sina kompetenser i livet.
            </seg>
          </u>
          <u>
            <seg>
              Ett unikt nytt studiemedelssystem ska införas, där alla som jobbat
              kan studera i upp till ett år med 80 procent ersatt lön från staten
              och från parterna. Inte bara de med fast anställning utan även
              de med visstid får chansen till omställning precis när vi som
              mest behöver detta. I denna tid av stora omställningar tar Sverige
              äntligen steget in i 2000-talet även på arbetsmarknaden.
            </seg>
          </u>
          <u>
            <seg>
              Vi gör också väldigt mycket annat i budgeten och de stora reformerna
              i januariavtalet. Det tål att påminnas om.
            </seg>
          </u>
          <u>
            <seg>
              Vi har lärlingsjobben som kallas etableringsjobb som parterna
              kommit överens om, där man kan komma in på lite lägre lön.
            </seg>
          </u>
          <u>
            <seg>
              Vi inför ett intensivår för flyktingar, där passivitet och väntan
              ersätts med att man kämpar i sitt anletes svett för att visa vad
              man kan med intensiv svenska och intensiv praktik och sedan får
              en chans att på riktigt kom ­ ma in i det svenska samhället.
            </seg>
          </u>
          <u>
            <seg>
              Och, ja, vi reformerar Arbetsförmedlingen – om än om ett tag,
              2022. Detta gör vi därför att Sverige lägger så unikt mycket pengar,
              cirka 50 000 per arbetslös, på en arbetsförmedling som tyvärr
              ger så lite. Trots många bra förmedlare och trots många bra lokala
              exempel är det generellt sett bara en liten rännil som får hjälp.
            </seg>
          </u>
          <u>
            <seg>
              Därför måste vi lära av de bästa exemplen i världen. Där släpper
              man loss krafterna hos fristående, ideella och privata förmedlare
              som får betalt bara för de varaktiga jobbresultat de verkligen
              levererar – ingen parkering i pysselsättning. De får mångfalt
              mer ersättning för att hjälpa dem som har den tyngsta och svåraste
              vägen till jobb jämfört med dem som har längre utbildning så att
              de prioriterar dem som har det allra tuffast.
            </seg>
          </u>
          <u>
            <seg>
              Man kan skala upp det som fungerar för de arbetslösa i form av
              hjälp och stoppa det som tar både av de arbetslösas tid och av
              resurser som skulle kunna användas till att hjälpa mycket bättre.
              Samtidigt ska man kontrollera dessa förmedlare noga och följa
              upp det noga. Här har vi en lång väg att gå, steg för steg, för
              att göra allt detta så noggrant och så riktigt som möjligt.
            </seg>
          </u>
          <u>
            <seg>
              Vi måste också se till att Arbetsförmedlingen framöver finns
              i hela landet. Under många år har Arbetsförmedlingen på ett alldeles
              obegripligt sätt retirerat från landsbygden och centraliserat
              sin verksamhet utan att det ens sparar pengar. Invånare i små
              landsbygdskommuner har fått resa tiotals mil bara för att träffa
              en handläggare. Nu har vi till slut börjat vända detta. Kontor
              har börjat öppnas igen och verksamhet återstarta, men det är verkligen
              inte tillräckligt. Vi märker dagligen att Arbetsförmedlingen inte
              finns där i små landsbygdskommuner.
            </seg>
          </u>
          <u>
            <seg>
              Därför kommer vi i denna budget att tillskjuta en kvarts miljard
              och i kommande regleringsbrev att skärpa kraven ytterligare för
              att envist förstärka och säkra den lokala närvaron till dess att
              Arbetsförmedlingen som myndighet finns i hela landet och möter
              arbetslösa i alla kommuner.
            </seg>
          </u>
          <u>
            <seg>
              Redan nu måste de arbetslösa möta en effektiv, resultatdriven
              förmedlare.
            </seg>
          </u>
          <u>
            <seg>
              I början av pandemin, i slutet av april, fick jag och Annika
              Qarlsson ett mejl från en man i Kungälv. Han berättade att han
              hade blivit varslad i februari i samband med pandemin – en tragedi
              för honom, såklart. Först i slutet av april fick han ett brev
              från Arbetsförmedlingen, där han blev kallad till sitt första
              möte med en handläggare – håll i er nu! – i början av december,
              i praktiken nu när jag står här i talarstolen.
            </seg>
          </u>
          <u>
            <seg>
              Det här duger inte. Vi kan inte bara fortsätta låta byråkratins
              kvarnar mala i väntan på reformeringen. I pandemin måste vi ha
              alle man på däck, och därför behöver vi så många resultatbaserade,
              effektiva och drivna förmedlare vi kan få. Därför ser vi nu till
              att tiotusentals arbetslösa under pandemin – fler än någonsin
              tidigare men ändå för få – får möta en effektiv, resultatbaserad
              fristående förmedlare som på riktigt kan hjälpa dem med utbildningar
              och jobb trots att det är en mycket mörk tid på arbetsmarknaden.
            </seg>
          </u>
          <u>
            <seg>
              Avslutningsvis vill jag bara säga att Sverige är ett rikt land
              med enorma förutsättningar, även under pandemin, men vi har haft
              en djup och allvarlig tudelning som skapat fattigdom, utanförskap
              och segregation. Med de här reformerna, inte minst med hoppet
              om det nya Saltsjöbadsavtalet som nu tänds för hela arbetsmarknaden,
              kan vi till slut börja bryta tudelningen – i grevens tid, i pandemins
              tid – och börja göra arbetsmarknaden hel igen.
            </seg>
          </u>
          <note type="speaker">
            Anf. 8 MATS GREEN (M) replik:
          </note>
          <u>
            <seg>
              Herr ålderspresident! Det intressanta med Martin Ådahls anförande
              var inte det han sa utan allt det han inte sa. Det var den halva
              av budgeten som han inte berörde över huvud taget.
            </seg>
          </u>
          <u>
            <seg>
              Det var precis exakt det här jag menade, herr ålderspresident,
              när jag talade om att vi har en budget utan någon gemensam tanke.
              Det finns ingen gemensam strategi, ingen gemensam bild av problemen
              och än mindre någon gemensam bild av lösningarna.
            </seg>
          </u>
          <u>
            <seg>
              Två partier, oavsett om det är Centern, Liberalerna, Socialdemokraterna
              eller Miljöpartiet, kommer bara att vilja prata om halva budgeten.
              Vi såg det nu, och vi kommer att få se det senare när Liberalernas
              representant går upp, när Socialdemokraternas representant går
              upp och när Miljöpartiets representant går upp. Man kommer alltid
              att ta avstånd och inte vilja prata om den andra halvan av budgeten.
            </seg>
          </u>
          <u>
            <seg>
              Jag noterar att Martin Ådahl inte nämner någonting om a-kassan,
              om alla de förändringar han har gått med på som Centerpartiet
              tidigare sagt kommer att slå direkt mot jobben och sysselsättningen.
              Man lovade dessutom att man inte skulle gå med på några sådana
              förändringar.
            </seg>
          </u>
          <u>
            <seg>
              Vill man ha argument mot de förändringar som Centerpartiet nu
              röstar för och har varit med och drivit igenom behöver man bara
              gå till Centerpartiets budgetförslag för 2018, 2017, 2016 och
              2015. Det här är dels en fråga om det.
            </seg>
          </u>
          <u>
            <seg>
              Det är också en fråga om extratjänster. Det är en dyr åtgärd
              – skattebetalarna subventionerar alltså inte bara 100 procent
              utan drygt 100 procent av den anställningen. Vi kan också konstatera
              att den är extremt ineffektiv och går till fel personer.
            </seg>
          </u>
          <u>
            <seg>
              Det här är bara en liten del av alla de förändringar som Centern
              har lovat att inte genomföra. Jag skulle därför vilja be Martin
              Ådahl att nämna något om den halva av budgeten som han inte berörde
              i sitt anförande.
            </seg>
          </u>
          <note type="speaker">
            Anf. 9 MARTIN ÅDAHL (C) replik:
          </note>
          <u>
            <seg>
              Herr ålderspresident! Det är på sätt och vis enklare att svara
              på frågor om saker som man inte lyfter upp, som man tycker av
              de bästa skäl.
            </seg>
          </u>
          <u>
            <seg>
              Vi har ju suttit i koalition och allians i många år. Som herr
              ålderspresidenten, Mats Green och andra från Alliansen väl vet
              får man inte allt hela tiden, utan man får förhandla.
            </seg>
          </u>
          <u>
            <seg>
              Det vi har uppnått när det gäller extratjänsterna, för att nämna
              det direkt, är att de begränsas på ett sätt som absolut inte gjordes
              tidigare – även under den här krisen. Vi håller annars helt med,
              och det har vi varit ganska tydliga med. Vi tror inte heller att
              extratjänsterna, som nu spelar en mindre roll i krishanteringen,
              är effektiva eller löser problemen. Tvärtom har de visat sig vara
              en mindre effektiv åtgärd jämfört med nystartsjobb och annat.
            </seg>
          </u>
          <u>
            <seg>
              Absolut, det finns mycket som vi inte hade gjort. Men herr ålderspresidenten,
              Mats Green och andra före detta alliansbröder måste ändå titta
              på allt vi har åstadkommit i denna pandemi. Vi har skapat en väldig
              förbättring av krisresponsen som ni har krävt, som vi har krävt
              och som många andra har krävt i form av omsättningsstöd, sänkta
              arbetsgivaravgifter och utökad permittering. Det har faktiskt
              gjort enorm skillnad, och det måste väl vara det centrala under
              pandemin.
            </seg>
          </u>
          <u>
            <seg>
              Vad gäller a-kassan är det en tillfällig lösning under krisen.
              Det är inte vårt favoritförslag, det heller, men notera att det
              är tillfälligt.
            </seg>
          </u>
          <u>
            <seg>
              Sedan vill jag bara nämna att vi i de här förhandlingarna har
              fått saker som vi tyvärr aldrig uppnådde tillsammans med er, trots
              att vi och ni står bakom dem nu, nämligen de väldigt viktiga reformeringarna
              av arbetsrätten och omställningen. Det nya Saltsjöbadsavtalet
              som nu kommit efter 40 år med LAS i olika former har ju gjort
              förändringar som vi tyvärr inte förmådde göra tillsammans under
              åtta år i Alliansen. Jag beklagar det, men det är ju faktiskt
              en historisk förändring som vi tyvärr inte hade fått på något
              annat sätt än med detta givande och tagande.
            </seg>
          </u>
          <note type="speaker">
            Anf. 10 MATS GREEN (M) replik:
          </note>
          <u>
            <seg>
              Herr ålderspresident! Detta är väldigt intressant, och det ska
              bli ännu mer intressant när Socialdemokraterna och Miljöpartiet
              senare går upp i denna debatt. Martin Ådahl slår fast att man
              har gjort en insats för extratjänsterna, för man tror inte på
              åtgärden. Framför allt har Centern nu bidragit till att den begränsas
              därför att den i grunden är en dålig åtgärd. Det ska bli intressant
              att se vad Socialdemokraterna och Miljöpartiet tycker om det.
            </seg>
          </u>
          <u>
            <seg>
              När det gäller a-kassan slår Martin Ådahl fast att detta bara
              är tillfälliga förändringar. Det ska bli intressant att se om
              Socialdemokraterna och Miljöpartiet också kommer att säga att
              det är tillfälliga förändringar. Jag är ganska säker på att båda
              kommer att försöka antyda att det här är permanenta förändringar.
            </seg>
          </u>
          <u>
            <seg>
              Det finns, återigen, ingen gemensam bild. Det finns ingen gemensam
              bild när det gäller problemen och ingen gemensam bild när det
              gäller lösningarna. Hälften av partierna i januariöverenskommelsen
              tar avstånd från den andra hälften av budgeten. Så regerar man
              inte ett land, och så löser man inte Sveriges stora, grundläggande
              samhällsproblem.
            </seg>
          </u>
          <note type="speaker">
            Anf. 11 MARTIN ÅDAHL (C) replik:
          </note>
          <u>
            <seg>
              Herr ålderspresident! Med all respekt, Mats Green: Man regerar
              ett land genom att genomföra reformer som hjälper våra företag,
              våra jobb och våra arbetslösa. I tider av kris lägger man småaktiga
              skillnader åt sidan, enas om de stora, viktiga linjerna och möter
              alla de miljontals svenskar ute i landet som behöver hjälp och
              stöd under en kris.
            </seg>
          </u>
          <u>
            <seg>
              Jag kan hålla på och argumentera om den ena eller den andra raden
              i budgeten och om vad vi hade önskat, men jag är klart och tydligt
              stolt över att vi har fått igenom dessa omfattande och avgörande
              krisåtgärder och samtidigt – i denna tid av kris, när folk från
              olika håll begärt detta – fått igenom stora, grundläggande reformer
              av arbetsrätten och arbetsmarknaden som kommer att hjälpa oss
              att ta oss ur krisen. Det är vad jag fokuserar på.
            </seg>
          </u>
          <note type="speaker">
            Anf. 12 ALI ESBATI (V) replik:
          </note>
          <u>
            <seg>
              Herr ålderspresident! Martin Ådahl nämnde den så kallade reformeringen
              av Arbetsförmedlingen i sitt anförande. Tyvärr var allt han sa
              i det avseendet närmast surrealistiskt. Å ena sidan var det en
              beskrivning av läget som måste sägas vara rakt motsatt det som
              faktiskt sker i verklighe ­ ten, å andra sidan kom han med hård
              kritik mot en del saker som är direkta effekter av just Martin
              Ådahls politik.
            </seg>
          </u>
          <u>
            <seg>
              Jag får lov att fråga: Vad säger Martin Ådahl till exempel till
              Sveriges Kommuner och Regioner, SKR? De ger en närmast panikslagen
              bild av läget ute i kommunerna, där man får ta över en massa uppgifter
              som bör vara statens utan att staten har tänkt igenom hur detta
              egentligen ska gå till eftersom den reformering som Martin Ådahl
              har drivit fram och är stolt över är att betrakta som något slags
              pågående haveri.
            </seg>
          </u>
          <u>
            <seg>
              Jag undrar också hur det är möjligt att beklaga sig över bristande
              lokal närvaro när denna är resultatet av den reformering som Martin
              Ådahl har slagit sig för bröstet för och som alla påpekade skulle
              få just den här effek ­ ten. Hur kan man i efterhand komma och
              säga att det är jättedåligt och att det inte ska vara så?
            </seg>
          </u>
          <note type="speaker">
            Anf. 13 MARTIN ÅDAHL (C) replik:
          </note>
          <u>
            <seg>
              Herr ålderspresident! Apropå surrealistiskt är det ett klassiskt
              trick i politiken att ta någonting som har pågått under företrädarna
              och anklaga efterföljarna för det och dessutom kritisera det som
              de kommer att göra i nästa steg.
            </seg>
          </u>
          <u>
            <seg>
              Herr ålderspresident! Ali Esbati och de flesta som följer denna
              debatt i själva kammaren – och faktiskt även en del av dem som
              följer den via medier – vet ju att reformeringen av Arbetsförmedlingen
              inte har påbörjats än utan kommer senare. Det är alltså lite svårt
              att lasta just den för det som händer nu.
            </seg>
          </u>
          <u>
            <seg>
              Däremot är det oerhört viktigt att nu vända den utveckling som
              pågått under många år. Vänsterpartiet lyfte över huvud taget inte
              detta i kammar ­ en, men vi i Centerpartiet har gjort det gång
              på gång. Jag själv har gjort det, och min företrädare Annika Qarlsson
              har gjort det. Jag talar om reträtten från landsbygden och om
              att man administrativt lämnar små orter. Redan före pandemin tvingades
              kommunerna, landstingen och SKR:s medlemmar att lägga 7 miljarder
              på egna insatser eftersom Arbetsförmedling ­ en inte klarade av
              detta.
            </seg>
          </u>
          <u>
            <seg>
              Ali Esbatis eviga svar är att allting på något sätt var bäst
              förr. Visserligen retirerade man från landsbygden, centraliserade
              sin verksamhet och byråkrati och lade en massa resurser på kommunerna
              för dessa åtgärder, men svaret på detta är att inte göra någonting
              alls. Det är att gå tillbaka till hur det var tidigare; då funkade
              allting bra.
            </seg>
          </u>
          <u>
            <seg>
              Nej, det gjorde det inte! Det finns ett skäl till att kommunerna
              har fått gripa in där. Jag pratade så sent som i förrgår kväll
              med ett kommunalråd som berättade för mig att Arbetsförmedlingen
              i praktiken inte hade funnits i den kommunen på fem, sex, sju
              eller åtta år.
            </seg>
          </u>
          <u>
            <seg>
              Vi måste vända detta, både genom att Arbetsförmedlingen fungerar
              – med hjälp av stöd från de fristående förmedlarna – och genom
              att man finns på plats administrativt. Vi kan inte lämna detta,
              och det gör vi inte heller. Här finns det ingen tvekan om var
              Centerpartiet har stått under en lång tid eller om vad Centerpartiet
              har drivit på för. Sedan kan ni beskriva det lite som ni vill,
              men det räcker med att kolla i de olika rullor som skapas här
              inne.
            </seg>
          </u>
          <note type="speaker">
            Anf. 14 ALI ESBATI (V) replik:
          </note>
          <u>
            <seg>
              Herr ålderspresident! Jag är väldigt glad över att Vänsterpartiet
              medverkade till att skjuta upp delar av denna reformering eftersom
              vi nu ser vad den innebär. Men det är ett faktum att det är en
              massa processer som är startade och som har fått de effekter som
              var att förvänta.
            </seg>
          </u>
          <u>
            <seg>
              Möjligen blev det en sammanblandning från Martin Ådahls sida
              mellan mig och Mats Green; jag tycker inte att allt var bättre
              förr. Däremot tycker jag att det var rimligt att man kunde ha
              en statligt sammanhållen arbetsmarknadspolitik och ta ansvar för
              effekterna av den i stället för att genomföra ett söndrande av
              den utan att ha något att komma med i stället. Det är ju den situationen
              som vi befinner oss i ute i verkligheten, oavsett vad Martin Ådahl
              står här och säger. Jag hör att han inte är beredd att ta ansvar
              för effekterna av sin egen politik, och det beklagar jag.
            </seg>
          </u>
          <note type="speaker">
            Anf. 15 MARTIN ÅDAHL (C) replik:
          </note>
          <u>
            <seg>
              Herr ålderspresident! Vi har varit tydliga med att Centerpartiet
              alltid är berett att ta ansvar för att göra det bättre för de
              arbetslösa, för jobben och för småföretagens möjligheter att anställa.
              Vi kommer att driva detta ända in i kaklet – så långt vi kan –
              för att det ska bli bättre.
            </seg>
          </u>
          <u>
            <seg>
              Vi måste hålla reda på saker och ting, herr ålderspresident.
              Den reformering som Ali Esbati angriper hade kommit i slutet av
              detta år och i början av nästa år. Nu har den skjutits upp ytterligare
              ett år; jag vet inte om det nödvändigtvis är något positivt med
              tanke på den respons de arbetslösa behöver just nu.
            </seg>
          </u>
          <u>
            <seg>
              Jag kan i alla fall nämna att vi i den situation som råder nu
              tar ansvar genom att få så mycket effektiv förmedling genom resultatbaserade
              förmedlare som möjligt. Det är verkligen inte tillräckligt i pandemin
              – byråkratin maler för långsamt. Men om något har vi ändå förstärkt
              och skyndat på dessa processer. Vi är absolut inte nöjda, utan
              vi måste göra mer.
            </seg>
          </u>
          <note type="speaker">
            Anf. 16 ALI ESBATI (V):
          </note>
          <u>
            <seg>
              Herr ålderspresident! Jag klarar av det formella först.
            </seg>
          </u>
          <u>
            <seg>
              I budgetbetänkandet för utgiftsområde 14 gör jag kammaren uppmärksam
              på att Vänsterpartiet har ett särskilt yttrande. Eftersom ramarna
              för vårt samlade budgetförslag inte vann riksdagens bifall presenterar
              vi vår politik i den formen i betänkandena för respektive utgiftsområde.
            </seg>
          </u>
          <u>
            <seg>
              När det gäller betänkande AU5 Arbetsmarknadspolitik och arbetslöshetsförsäkringen
              står jag bakom samtliga reservationer men väljer i dag att yrka
              bifall endast till reservation 11.
            </seg>
          </u>
          <u>
            <seg>
              Herr ålderspresident! Det är ju i första hand den ekonomiska
              politiken som kan bidra till att stärka utvecklingen mot fler
              och bättre jobb och därmed större välstånd och mer välfärd för
              dem som lever och verkar i vårt land. Där ser man en slående skillnad
              i prioriteringar mellan å ena sidan den budget som regeringen
              och stödpartierna har presenterat och å andra sidan Vänsterpartiets
              budgetmotion Vägen ut ur krisen – en plan för jämlikhet och grön
              omställning .
            </seg>
          </u>
          <u>
            <seg>
              Budgetpropositionen levererar skattesänkningar och subventioner
              riktade till dem som redan är besuttna. Samtidigt pressas och
              misstänkliggörs den som har haft oturen att bli sjuk och utsliten.
              De omfattande behoven inom välfärden lämnas obesvarade till priset
              av en försvagad social och ekonomisk utveckling och en skörare
              sammanhållning. Och de betydande offentliga investeringar som
              är nödvändiga för en grön omställning får stryka på foten till
              förmån för lågbeskattade privata kapitalinkomster och statligt
              stöd till verandabyggen och poolrengöring i mångmiljonvillor.
              Det känns, måste jag erkänna, beklämmande och tragiskt att se
              ledande socialdemokraters namnteckningar under dessa prioriteringar.
            </seg>
          </u>
          <u>
            <seg>
              Vänsterpartiet har valt en annan väg. I vårt budgetförslag lägger
              vi de stora pengarna på välfärden för att skapa bättre kvalitet,
              bättre arbetsvillkor och fler kollegor till dem som dagligen bär
              upp vården, skolan och omsorgen. Vi avsätter cirka 70 miljarder
              mer än regeringen på reformer som syftar till att bygga ett robust,
              hållbart och rättvist samhälle för alla. Och vi gör det med samma
              finansiella sparande som regeringen på sista raden. Vi finansierar
              alltså våra reformer med ökade skatteinkomster som skulle få bäras
              mer rättvist av höginkomsttagare och av personer med stora förmögenheter
              och kapitalinkomster.
            </seg>
          </u>
          <u>
            <seg>
              Herr ålderspresident! Jag vill likväl tillägga, under de speciella
              förhållanden som råder, att regeringen har gjort ett antal ekonomiska
              insatser och utryckningar med anledning av pandemin som är lovvärda.
              Vänsterpartiet har stått bakom de flesta och varit förslagsställare
              gällande flera av dem. Men i den ordinarie budgeten ser vi att
              när robustheten i samhället prövas är svaret dessvärre allt annat
              än tillfredsställande och framsynt.
            </seg>
          </u>
          <u>
            <seg>
              När det gäller arbetsmarknaden befinner vi oss som samhälle utan
              tvekan i en prövande tid. Arbetslösheten har ökat som en följd
              av pandemin. Särskilt allvarlig är ökningen av långtidsarbetslösheten,
              något som har orsaker som går längre tillbaka än coronautbrottet.
              Men just när arbetsmark ­ nadspolitiken skulle behöva kraftsamla
              och fungera väl håller januaripartierna på med ett ideologiskt
              enögt experimenterande.
            </seg>
          </u>
          <u>
            <seg>
              Herr ålderspresident! Många förknippar kanske Centerpartiet med
              de oerhört kostsamma näringspolitiska misslyckandena gällande
              Postnord och Nuon – fiaskon som kostat det offentliga tiotals
              miljarder – och det är förståeligt. Men jag tror tyvärr att när
              vi om några år blickar tillbaka kommer den av Centerpartiet framdrivna
              förstörelsen av den aktiva arbetsmarknadspolitiken i allmänhet,
              och den statliga Arbetsförmedlingen i synnerhet, att kunna summeras
              till ännu större förluster för det svenska samhället.
            </seg>
          </u>
          <u>
            <seg>
              Det här är inte en process som börjar och slutar med årets budget.
              Redan Reinfeldtregeringen gjorde ju om stora delar av Arbetsförmedlingen
              till ett upphandlingsorgan. Det ledde till stora och dyrbara problem.
              Men nu, när behoven av en samlad statlig arbetsmarknadspolitik
              med högkvalitativa insatser är större än på mycket länge, avser
              januaripartierna i stället att växla upp de dokumenterade missgreppen
              i full skala, trots varningar från i princip alla med praktisk
              erfarenhet av arbetsmarknadspolitik.
            </seg>
          </u>
          <u>
            <seg>
              Bara för någon vecka sedan presenterade fackförbundet ST, som
              organiserar många av dem som faktiskt gör jobbet i arbetsmarknadspolitiken,
              en ny rapport. Där konstaterar man att styrningen av Arbetsförmedlingen
              har gjort att resurser överförts från grupper som behöver dem
              mest, de långtidsarbetslösa, till dem som har lätt att finna nya
              jobb. Det är alltså raka motsatsen till effektiva prioriteringar.
            </seg>
          </u>
          <u>
            <seg>
              Yrkesgrupper med specialkompetens att arbeta med personer som
              av olika skäl står långt ifrån arbetsmarknaden har Arbetsförmedlingen
              tvingats göra sig av med eller omplacera för att bygga ut tjänster
              som handlar om att hjälpa folk att fylla i blanketter och kontrollera
              dem. Det är inget mindre än en kapitalförstörelse.
            </seg>
          </u>
          <u>
            <seg>
              Nu är också kommunerna panikslagna över effekterna av detta haveri.
              Det kommer inte att finnas några arbetsförmedlare i drygt av 200
              av Sveriges kommuner. SKR påtalar ett alltmer akut behov av att
              staten tar sitt ansvar och påminner också om att arbetsmarknadspolitik
              inte kan reduceras till kontakter på distans. Utöver kostnaderna
              för de arbetssökande som kommer i kläm får vi alltså en övervältring
              av kostnader på kommunerna – kostnader som pressar sådant som
              skola och äldreomsorg. Man skulle ha kunnat göra något åt detta
              i januaripartiernas budget. Men nej, inga rop från verkligheten
              kan få störa detta centerpartistiska tankeprojekt som en S-ledd
              regering nu genomför. Reformeringen av Arbetsförmedlingen, som
              nedmonteringen eufemistiskt kallas, ska fortsätta.
            </seg>
          </u>
          <u>
            <seg>
              Vänsterpartiets budgetförslag utgår i stället från de verkliga
              behoven. Vi avsätter dels 2 miljarder mer till arbetsmarknadspolitiska
              insatser, dels 1,5 miljarder mer till Arbetsförmedlingens förvaltningsanslag
              – något som är nödvändigt om man faktiskt ska få upp de skyltar
              som arbetsmarknadsministern talade om och om man faktiskt ska
              kunna ordna de insatser som hjälper människor in i arbetslivet.
            </seg>
          </u>
          <u>
            <seg>
              Herr ålderspresident! Jag ska kort ta upp ytterligare två av
              de områden som berörs i Vänsterpartiets budgetförslag.
            </seg>
          </u>
          <u>
            <seg>
              Vi tillskjuter i vår budget mer pengar till Arbetsmiljöverket
              samt till verksamheten för de regionala skyddsombuden. Det är
              viktiga satsningar i ett läge där vi dels fortfarande lider under
              de kraftiga nedskärningar på inspektionsverksamheten som gjordes
              under regeringen Reinfeldt, dels ser förändringar på arbetsmarknaden
              som kräver mer av både Arbetsmiljöverkets inspektörer och de regionala
              skyddsombuden.
            </seg>
          </u>
          <u>
            <seg>
              Våra satsningar kan kontrasteras inte bara mot oviljan att lägga
              mer budgetmedel utan också mot samarbetspartiernas ställningstagande
              att tillsammans med högeroppositionen rösta ned en proposition
              om att utvidga de regionala skyddsombudens möjligheter att komma
              in på fler av just de arbetsplatser där de behövs som mest. Det
              är ett av alla de områden där skillnaderna mellan höger och vänster
              i politiken syns så skarpt, alltså hur man värderar de människor
              som utför det arbete som är upphovet till all den rikedom som
              i vårt samhälle är så ojämlikt och orättvist fördelad.
            </seg>
          </u>
          <u>
            <seg>
              Till sist våra förslag för att motverka fusk och utnyttjande
              kopplat till subventionerade anställningar. Sådana anställningar
              kan vara mycket effektiva och leda till välfärdsvinster för såväl
              individen som samhälls ­ ekonomin i stort. Men vi har under lång
              tid sett att det förekommer att bolag och verksamheter utnyttjar
              de här stöden. Inom vissa branscher ut ­ gör det ett allvarligt
              problem för hela näringsstrukturen när det sätts i sy ­ stem av
              vissa aktörer.
            </seg>
          </u>
          <u>
            <seg>
              Därför har Vänsterpartiet bland annat föreslagit följande: Det
              bör införas krav på att arbetsgivare som anställer personal med
              subventioner ska vara skyldiga att utfärda arbetsintyg till de
              anställda när anställningen upphör och ett återinfört krav på
              att också andra anställningsförmåner än lön ska följa eller vara
              likvärdiga med relevant kollektivavtal på området. Vi har även
              lyft fram förslag för att stärka de fackliga organisationernas
              roll i att upptäcka och avvärja systematiskt utnyttjande av subventionerade
              anställningar.
            </seg>
          </u>
          <u>
            <seg>
              Det här är krav som ju borde vara självklara men som alltså avvisas
              av utskottet. Det är beklagligt. Men tyvärr får vi antagligen
              anledning att återkomma till de här problemen under kommande år.
            </seg>
          </u>
          <note type="speaker">
            Anf. 17 DÉSIRÉE PETHRUS (KD):
          </note>
          <u>
            <seg>
              Herr ålderspresident! Vi har bara en talare här från Kristdemokraterna
              i dag, och det är väldigt många områden i betänkandet. Jag ska
              försöka att hålla talartiden, men jag vågar inte lova att den
              helt kan hållas.
            </seg>
          </u>
          <u>
            <seg>
              Vi står naturligtvis bakom alla våra reservationer men yrkar
              bifall en ­ dast till reservation 12 i betänkande AU5.
            </seg>
          </u>
          <u>
            <seg>
              Herr ålderspresident! Coronapandemin har satt djupa spår på arbetsmarknaden.
              Nära en halv miljon människor är nu arbetslösa. Livsdrömmar har
              gått om intet, och löner har bytts ut mot a-kassa eller bidrag.
              Åtgärder för att skyndsamt få tillbaka människor i arbete kommer
              att vara centralt framöver.
            </seg>
          </u>
          <u>
            <seg>
              I november var 682 000 personer inskrivna hos Arbetsförmedlingen.
              Över 60 procent av dem har varit arbetslösa i upp till tolv månader.
              En betydande del av dessa är visstidsanställda som fick avsluta
              sitt jobb inom exempelvis hotell- och restaurangbranschen eller
              som konsulter i olika branscher.
            </seg>
          </u>
          <u>
            <seg>
              Korttidspermitteringen har varit en bra åtgärd för att hålla
              tillbaka uppsägningar. Men vi kristdemokrater har varit kritiska
              till en bestämmelse som ställer krav på att företag som vill nyttja
              korttidspermitteringsstödet först måste säga upp personal som
              inte har fast anställning. I praktiken har regeringens egen lagstiftning
              tvingat företagare att säga upp så mycket personal de kunnat för
              att få del av korttidspermitteringsstödet. Det är ock ­ så vad
              som har skett. Enligt Arbetsförmedlingen är det främst tillfälligt
              anställda och konsulter som blivit arbetslösa. Bara under kvartal
              2 sas 97 000 visstidsanställda upp.
            </seg>
          </u>
          <u>
            <seg>
              En stor andel personer i särskild utsatt ställning på arbetsmarknaden
              har inte kvalificerat sig för arbetslöshetsförsäkringen. De har
              försörjningsstöd som den huvudsakliga inkomstkällan. De senaste
              månaderna var 57 procent av biståndstagarna i försörjningsstödet
              arbetsföra, och antalet ökar enligt Socialstyrelsens statistik.
            </seg>
          </u>
          <u>
            <seg>
              Det här, herr ålderspresident, är en alarmerande utveckling.
              Försörjningsstödet som ska fungera som ett yttersta skyddsnät
              har i stället blivit till ett slags kommunal a-kassa för en grupp
              människor som behöver både stöd, krav, incitament och matchning
              mot hela arbetsmarknaden – inte bara den inom kommunens gränser.
            </seg>
          </u>
          <u>
            <seg>
              Vi kristdemokrater föreslår i stället att gruppen arbetslösa
              som uppbär försörjningsstöd får en statlig dagpenning. Dagpenningen
              är kopplad till individen och är en fast summa som inte är behovsprövad.
              Den kopplas tydligt till individens behov av utbildning och åtgärder
              för att bli matchningsbar via statens arbetsmarknadsåtgärder.
              Det innebär att arbetsmarknadsansvaret och kostnaderna för arbetslösheten
              hänger ihop. Vi menar därför att regeringen skyndsamt behöver
              utreda införandet av en statlig dagpenning.
            </seg>
          </u>
          <u>
            <seg>
              I övrigt behöver vi få en reformerad arbetsförmedling på plats
              med aktörer som särskilt kan inrikta sig på denna grupp, något
              som vi redovisar i vår motion. Regeringen har tyvärr för övrigt
              inga reformförslag. Ingen proposition kommer till arbetsmarknadsutskottet,
              detta trots den stora utmaningen på arbetsmarknaden. Det är anmärkningsvärt.
            </seg>
          </u>
          <u>
            <seg>
              Herr ålderspresident! I dag är det 5,1 miljoner personer som
              är sysselsatta i Sverige. Av dessa är 3,8 miljoner löntagare som
              är anslutna till någon a-kassa. Övriga står helt eller delvis
              utan skydd vid arbetslöshet.
            </seg>
          </u>
          <u>
            <seg>
              Enligt Kristdemokraterna är det centralt att utformningen av
              arbetslös ­ hetsförsäkringen värnar arbetslinjen och kortar tiden
              i arbetslöshet. För att klara av detta menar vi att a-kassan bör
              göras obligatorisk. Ersättnings ­ nivåerna bör göras konjunkturbaserade
              och ge både trygghet och driv ­ krafter till arbete. Kvalificeringsperioden
              blir den tid det tar att tjäna in den lägsta årslönen. Med vår
              inkomstgräns skulle det göra att omkring 4,4 miljoner löntagare
              kvalificerar sig, vilket är 500 000 fler än i dag.
            </seg>
          </u>
          <note>
            I väntan på en obligatorisk a-kassa är det viktigt att stimulera
            fler att vara med i en a-kassa. Vi föreslår därför att en skattereduktion
            för a ‑ kasseavgiften införs från nästkommande år, och vi anslår
            1,2 miljarder kronor årligen för detta. Skattereduktionen uppgår
            till 20 procent av avgiften till a-kassan och regleras som en
            reduktion av skatten på arbets ­ inkomster.
          </note>
          <u>
            <seg>
              Herr ålderspresident! En grupp som med anledning av pandemin
              fått det ännu svårare att ta sig ut på arbetsmarknaden är personer
              med funk ­ tionsnedsättning. Tyvärr är detta en grupp som är bortglömd
              av regeringen.
            </seg>
          </u>
          <u>
            <seg>
              Vi kristdemokrater har i vår budgetmotion lyft den viktiga roll
              som de arbetsintegrerande sociala företagen har och som tar emot
              just de personer som står allra längst från arbetsmarknaden. De
              sociala företagen bör stödjas och byggas ut. För att även denna
              grupp ska kunna arbeta 100 procent av sin förmåga krävs varaktiga
              lönestöd för arbetsintegrerande sociala företag. Kristdemokraterna
              avsätter därför via ett nytt anslag 300 miljoner kronor varje
              år 2021–2023 i syfte att ge gruppen en chans på arbetsmarknaden.
            </seg>
          </u>
          <u>
            <seg>
              Herr ålderspresident! Jag vill säga några ord om LAS-förhandlingarna,
              som har varit väldigt omdebatterade i medierna.
            </seg>
          </u>
          <u>
            <seg>
              Det är välkommet att parterna har agerat i frågan och att vi
              nu har fått en bred anslutning av både fack och arbetsgivare.
              Men vi menar att en rad frågetecken kvarstår.
            </seg>
          </u>
          <u>
            <seg>
              Att underlätta för anställningar och öka flexibiliteten för företagen
              att anpassa sig är centralt i detta. Vi är positiva till ökat
              undantag i turord ­ ningsreglerna i LAS, något som vi redan tidigare
              under många år har mo ­ tionerat om här i riksdagen. Det behövs,
              och det bör gälla alla företag.
            </seg>
          </u>
          <u>
            <seg>
              Att skrota en offentlig lösning och ersätta den med en partslösning
              när det gäller a-kassan väcker en del frågor. Det är enligt oss
              viktigt att a ‑ kassan kan omfatta alla som är inne på arbetsmarknaden,
              och givet hur betydelsefull den är för arbetsmarknadens funktionssätt
              finns det ett egen ­ värde i att den är politiskt beslutad.
            </seg>
          </u>
          <u>
            <seg>
              Ökade möjligheter till kompetensutveckling är också välkommet.
              Men eftersom det är en rättighetslagstiftning både under och mellan
              jobb behöver det vara tydligt att utbildningen är nära sammankopplad
              med behoven på arbetsmarknaden. Annars kan utbildning leda till
              lägre produktivitet och incitament att vara en längre tid utanför
              arbetet. Här är det också oklart vilka kostnaderna kommer att
              bli för staten.
            </seg>
          </u>
          <u>
            <seg>
              I medierna har bemanningsföretagen och småföretagare uttryckt
              missnöje med att deras branscher inte är delaktiga och att deras
              synpunkter inte har tagits om hand i förslagen, något som vi också
              måste beakta.
            </seg>
          </u>
          <u>
            <seg>
              Innan vi fattar vidare beslut behöver vi nu generellt mycket
              noggrant analysera konsekvenserna av förslaget och dessutom vad
              kostnaderna för staten blir.
            </seg>
          </u>
          <u>
            <seg>
              Avslutningsvis, herr ålderspresident, skulle jag vilja nämna
              något om arbetsmiljöfrågorna som också ligger på vårt bord. Särskilt
              i coronatider har det blivit än mer allvarligt.
            </seg>
          </u>
          <u>
            <seg>
              Personalen inom äldreomsorgen fick under en lång tid arbeta utan
              skyddsmateriel. Regeringen skyller tyvärr på arbetsgivarna. Men
              enskilda små kommuner kan inte gå ut och upphandla skyddsmateriel
              på en global marknad i en situation som denna. Här måste regeringen
              ta sitt ansvar och se till att detta aldrig händer igen.
            </seg>
          </u>
          <u>
            <seg>
              Nu har ett stort antal arbetsskadeanmälningar inkommit till Försäkringskassan,
              och flera tillbudsanmälningar har kommit in till Arbetsmiljöverket.
              Det här handlar alltså om liv och död. Det är lätt att säga att
              man har en nollvision mot dödsfall i arbetet, men här har regeringen
              brustit i ansvar – som tyvärr på så många andra områden.
            </seg>
          </u>
          <note type="speaker">
            Anf. 18 MARTIN ÅDAHL (C) replik:
          </note>
          <u>
            <seg>
              Herr ålderspresident! Egentligen borde man inte begära replik
              när man i allt väsentligt tycker likadant. Men ibland ställs det
              frågor, och ibland uppstår det frågor.
            </seg>
          </u>
          <u>
            <seg>
              En fråga ställdes om den nära anknytningen till arbetsmarknaden
              när det gäller de nya omställningssystemen och studiemedelssystemet,
              det vill säga att det ska vara arbetsmarknadsrelevant.
            </seg>
          </u>
          <u>
            <seg>
              Från Centerpartiets och samarbetspartiernas sida har vi sagt
              att vi ska genomföra det här avtalet som nästan hela den svenska
              arbetsmarknaden har ställt sig bakom. Gudskelov står det i ganska
              tydligt i avtalet att det ska ha anknytning till arbetsmarknaden,
              så i det här fallet är det någonting som parterna själva har tänkt
              på. Där finns alltså ett svar.
            </seg>
          </u>
          <u>
            <seg>
              Jag vill ändå vänligt ställa en fråga, herr ålderspresident.
              Uppfattar jag det rätt att Kristdemokraterna ställer sig bakom
              avtalet nu när man uppnått en sådan enorm bredd på arbetsmarknaden
              och det finns ett så stort engagemang för att genomföra de här
              viktiga förändringarna, där hänsyn till de små och medelstora
              företagen naturligtvis är inbyggd i processen?
            </seg>
          </u>
          <note type="speaker">
            Anf. 19 DÉSIRÉE PETHRUS (KD) replik:
          </note>
          <u>
            <seg>
              Herr ålderspresident! Tack, Martin Ådahl, för frågan! För oss
              är det självklart välkommet att parterna har kommit överens om
              ett förslag och att vi förhoppningsvis kan reformera LAS.
            </seg>
          </u>
          <u>
            <seg>
              Nu är det här inte bara en LAS-fråga, utan det finns ju så mycket
              mer i det här avtalet. Kompetensutvecklingsfrågorna har vi pratat
              om under lång tid men aldrig klarat av på grund av finansieringsproblematiken.
              Då tänker jag att vi måste analysera vilka kostnader det här innebär
              för staten. Vad innebär en a-kassa som i stället ska läggas på
              de fackliga organisa ­ tionerna?
            </seg>
          </u>
          <u>
            <seg>
              Det är ganska stora förändringar, så i det här läget vill vi
              inte bara säga ja. Vi måste naturligtvis se en proposition och
              se vilka konkreta förslag som läggs fram. Vi måste se vad kostnaderna
              blir för staten och att det blir ett funktionssätt som vi tror
              blir effektivt.
            </seg>
          </u>
          <u>
            <seg>
              Självklart välkomnar vi det här och hoppas att det ska komma
              till ett avslut. Men jag är inte säker på att det är så enkelt
              som Martin Ådahl ibland vill framställa det som.
            </seg>
          </u>
          <note type="speaker">
            Anf. 20 MARTIN ÅDAHL (C) replik:
          </note>
          <u>
            <seg>
              Herr ålderspresident! Jag vill inte polemisera, men jag tror
              knappast att jag har upplevt eller beskrivit denna process som
              enkel. I alla stycken har den varit lång och komplicerad, men
              gudskelov har den nått fram till någonting bra och positivt för
              alla inblandade parter.
            </seg>
          </u>
          <u>
            <seg>
              Jag vill bara nämna att parterna bakom avtalet själva inte har
              begärt att det ska bli en partsbaserad a-kassa och arbetslöshetsförsäkring,
              utan de vill ha det utrett. De kommer dessutom att utreda det
              själva, är tanken. Det får vi också följa.
            </seg>
          </u>
          <u>
            <seg>
              Jag hoppas och tolkar det som – jag tycker mig höra det, även
              om det är lite otydligt – att Kristdemokraterna ställer sig bakom
              det som stora delar av Sverige har ställt sig bakom, nämligen
              principen att reformerna behöver genomföras och idén att detta
              kan göras med parterna, och att Kristdemokraterna tycker att det
              är något genuint positivt som man står bakom.
            </seg>
          </u>
          <note type="speaker">
            Anf. 21 DÉSIRÉE PETHRUS (KD) replik:
          </note>
          <note>
            Herr ålderspresident! Tack, Martin, för frågorna!
          </note>
          <u>
            <seg>
              Det är viktigt att vi kan diskutera den överenskommelse som har
              kommit från parterna. Precis som Martin Ådahl säger vill man utreda
              a-kassan, men det är också flera olika utredningar som nu kommer
              att ta vid, som jag uppfattar det. Ingenting är ju klart förrän
              det är klart, och ingen har nog egentligen riktigt kunnat räkna
              ut vad de olika kostnaderna och effekterna blir.
            </seg>
          </u>
          <u>
            <seg>
              Som ett seriöst parti måste vi naturligtvis titta på de konkreta
              förslag som sedan läggs på riksdagens bord. Vi lär få åtkomma
              i denna fråga, men vi är självfallet positiva till en reformering
              av LAS.
            </seg>
          </u>
          <note type="speaker">
            Anf. 22 ARMAN TEIMOURI (L):
          </note>
          <u>
            <seg>
              Herr ålderspresident! Detta är min första debatt i rollen som
              ny ledamot i arbetsmarknadsutskottet. Det är superspännande frågor
              på många sätt och vis, och väldigt viktiga.
            </seg>
          </u>
          <u>
            <seg>
              Om jag gör en liten utblick blir jag minst sagt orolig. Drygt
              430 000 svenskar står nu utanför arbetsmarknaden. Det är 430 000
              personer vars drömmar, dagliga liv och framför allt framtidshopp
              står i rejäl gungning. Jämfört med samma period förra året är
              det drygt 100 000 fler arbetslösa. Det är väldigt oroväckande.
            </seg>
          </u>
          <u>
            <seg>
              Vi kan konstatera att ungefär 173 000 personer är långtidsarbetslösa
              och har varit inskrivna som arbetslösa i tolv månader eller mer.
              Vi är visserligen mitt i en pandemi, men det är alarmerande siffror.
              Risken att fler blir långtidsarbetslösa ökar för varje dag, och
              för varje dag som går kommer dessa människor ett steg längre bort
              från drömmar och det dagliga livet och närmare ett större utanförskap.
            </seg>
          </u>
          <u>
            <seg>
              Låt mig fortsätta. Antalet arbetslösa ungdomar i åldern 15–24
              år uppgår till ungefär 117 000 personer, vilket motsvarar en ungdomsarbetslöshet
              på nästan 21 procent. Drygt var femte ungdom står alltså utanför
              arbetsmarknaden. Jag blir orolig, herr ålderspresident, för att
              dagens ungdomar kommer att bli en förlorad generation.
            </seg>
          </u>
          <u>
            <seg>
              Ett arbete innebär inte bara vad lönekuvertet kan erbjuda varje
              månad den 25:e. Genom arbete bidrar vi till samhället, både direkt
              och indirekt, och samtidigt skapar vi en ökad självkänsla. Varje
              människa vill vara behövd, vill bidra. Det handlar om att gå från
              ett utanförskap till ett innanförskap. Det handlar om grundläggande
              behov och något som vi alla önskar och som vi alla förtjänar.
            </seg>
          </u>
          <u>
            <seg>
              Det finns givetvis några nyckelfrågor. Vi måste förenkla regelverken,
              och det måste bli enklare att anställa. Förlegade lagar måste
              bort, och arbetsrätten måste moderniseras. Jag är därför stolt
              som liberal över att vi har drivit igenom denna typ av reformer
              inom ramen för januariavtalet. Men räcker det? Absolut inte.
            </seg>
          </u>
          <u>
            <seg>
              Herr ålderspresident! Det vore inte seriöst att diskutera dessa
              frågor om vi inte tittade på hur situationen ser ut just nu i
              Sverige och världen. Covid-19 har lamslagit en hel värld och så
              även Sverige. I grund och botten handlar det om hälsa och sjukvård,
              men även ekonomin är under hård press. Att jobb har försvunnit
              är ingen nyhet. Antalet varsel har ökat markant, och fler har
              en oviss framtid framför sig. Men vi ska vara ärliga. Det såg
              inte särskilt bra ut innan coronapandemin nådde Sverige heller.
            </seg>
          </u>
          <u>
            <seg>
              Men Liberalerna har tagit ett stort ansvar. Vi har genom budgetsamarbetet
              drivit på för insatser för att rädda jobb. Kraftiga stöd till
              företag, som exempelvis korttidsjobb, omställningsstöd och omsättningsstöd,
              har inneburit att fler kan behålla sina jobb. Men trots detta
              kan vi nog över partigränserna vara överens om att alldeles för
              många ändå är arbetslösa.
            </seg>
          </u>
          <u>
            <seg>
              När arbetslösheten ökar, i spåren av den pågående pandemin, är
              det unga och utrikes födda som drabbas värst. De grupper som stod
              längst ifrån arbetsmarknaden före pandemin står nu ännu längre
              bort, och risken finns att den positiva trenden med en ökad andel
              kvinnor som står till arbetsmarknadens förfogande bryts.
            </seg>
          </u>
          <u>
            <seg>
              Vi behöver dra lärdomar av de systemfel som har blottats under
              krisen och se hur vi kan göra arbetsmarknaden mer inkluderande
              för fler, flexibel och fri från stelbenta strukturer.
            </seg>
          </u>
          <u>
            <seg>
              Vi välkomnar givetvis i likhet med utskottet de olika insatser
              som görs för att underlätta för fler att komma i arbete, men enligt
              vår mening lär dessa åtgärder inte vara tillräckliga. Ytterligare
              arbete behövs för att på sikt kunna möta den omställning som arbetsmarknaden
              står inför. Och arbetsmarknaden behöver långsiktighet. Liberalerna
              har under det senaste decenniet drivit på för att arbetsmarknaden
              ska präglas mer av flexicurity, där kunskap värderas högre än
              anställningstid i en kunskapsintensiv ekonomi. Nu ser vi med parternas
              överenskommelse att vi är på väg att ta stora steg framåt.
            </seg>
          </u>
          <u>
            <seg>
              Men det krävs både handlingskraft och långsiktighet från politiken.
              Samtidigt som vi genomför viktiga reformer lyfter vi blicken mot
              framtiden. Nu behöver vi ha blicken mot vilka utmaningar vi ser
              om tio år. Därför är det inte mer än rimligt att det tillsätts
              en långtidsutredning med uppdrag att överblicka vilka förändringar
              som kan krävas på den svenska arbetsmarknaden fram till 2030.
              Ett tioårsperspektiv är inte annat än rimligt. Jag tycker därför
              att det är beklagligt att fler partier inte har ställt sig bakom
              vår reservation, men alla är fortfarande välkomna.
            </seg>
          </u>
          <u>
            <seg>
              Herr ålderspresident! På tal om den omställning som arbetsmarknaden
              står inför: För någon vecka sedan togs ett historiskt beslut av
              Svenskt Näringsliv, PTK, IF Metall och Kommunal. Vi är välkomnar
              att dessa konstruktiva parter till slut lyckades nå i mål med
              en uppgörelse som kommer att leda till en mer flexibel, dynamisk
              och kunskapsinriktad arbetsmarknad.
            </seg>
          </u>
          <u>
            <seg>
              Det har skett stora strukturella förändringar på arbetsmarknaden
              de senaste 25 åren. Samtidigt har vi en lag som äldre än vad jag
              själv är. Nu har politiken, näringslivet, många av facken och
              inte minst en majoritet av Sveriges löntagare insett att arbetsrätten
              måste moderniseras för att man ska få bukt med många av de utmaningar
              vi ser på arbetsmarknaden. Parterna har kommit överens, och det
              är nu politikens ansvar och uppgift att genomföra överenskommelsen.
            </seg>
          </u>
          <u>
            <seg>
              Som liberal är jag mycket stolt över att vi genom januariavtalet
              har gjort denna historiska förändring möjlig. Parterna har förhandlat
              i åratal, men utan den påtryckning som vi initierade via LAS-utredningen
              hade man kunnat fortsätta i evighet.
            </seg>
          </u>
          <u>
            <seg>
              Svensk arbetsmarknad behöver en mer flexibel arbetsrätt, löntagarna
              behöver bättre möjligheter att ställa om mitt i arbetslivet och
              inte minst behöver vi lägre kostnader för företagen, så att fler
              kan gå från bidrag till jobb.
            </seg>
          </u>
          <u>
            <seg>
              Med moderniseringen av arbetsrätten är vinnarna alla löntagare,
              oavsett vad man jobbar med, och givetvis de som står utanför arbetsmarknaden.
              Det är den här typen av förändringar som arbetsmarknaden så innerligt
              behöver.
            </seg>
          </u>
          <u>
            <seg>
              Herr ålderspresident! I dag debatterar vi även arbetslöshetsförsäkringen.
              Vi vet att försäkringen kommer att förändras. I den statliga utredning
              som presenterats ser jag många kloka slutsatser. Med utredningens
              förslag blir det mer transparens och mindre krångel både för den
              anställde och för företagen, och det kommer att bli lättare för
              företagare och kombinatörer. Detta är givetvis bra på många sätt,
              men som liberal skulle jag vilja driva det ett steg längre.
            </seg>
          </u>
          <u>
            <seg>
              Under coronakrisen har det blivit tydligt att a-kassan inte möter
              de behov som finns. Trots de ändringar som vi genomfört för att
              det ska vara möjligt för fler att kvalificera sig till a-kassan
              ställer sig i dag ungefär 2 miljoner svenskar utanför arbetslöshetsförsäkringen.
              Det är en stor svaghet i det frivilliga systemet. En allmän trygghetsförsäkring
              fungerar sämre om personer som inte behöver den ställer sig utanför.
              Även med förslaget från Utredningen om en ny arbetslöshetsförsäkring
              för fler, grundad på inkomster , där Liberalerna drev på för att
              betänkandets förslag skulle inne ­ bära att fler omfattas, bedöms
              andelen som kvalificerar till a-kassan gå från 40 till 47 procent.
              Det är inte rimligt.
            </seg>
          </u>
          <u>
            <seg>
              Låt mig ta två exempel: Unga och friska människor måste betala
              till sjukförsäkringen, och personer som inte har barn betalar
              till föräldraförsäkringen. Det är inte mer än rimligt att ha liknande
              principer även när det gäller arbetslöshetsförsäkringen. Också
              jag som gammal företagare ser en positiv del i att ha en obligatorisk
              arbetslöshetsförsäkring, nämligen att det skulle minska skillnaderna
              mellan att vara anställd och att vara självanställd.
            </seg>
          </u>
          <u>
            <seg>
              Vi ska också komma ihåg att skattebetalarna fortfarande betalar
              en majoritet av försäkringens utgifter, trots medlemsavgifter
              . Indirekt finansieras alltså försäkringen av alla som arbetar,
              men det är bara de som är medlemmar i en a-kassa som får rätt
              till hela försäkringen. Från ett liberalt perspektiv vore det
              inget annat än rimligt att ha en obligatorisk statlig a ‑ kassa,
              herr ålderspresident. Där är vi dock inte än.
            </seg>
          </u>
          <u>
            <seg>
              För en dynamisk och kunskapsintensiv arbetsmarknad krävs inte
              bara de förändringar som parternas överenskommelse innebär, med
              flexiblare villkor för arbetsgivare och bättre möjlighet till
              omställning, utan också de förändringar som Liberalerna vill se
              för att alla som arbetar ska omfattas av ekonomisk trygghet vid
              arbetslöshet. På det sättet får vi företag som vågar anställa
              och arbetstagare som vågar utvecklas.
            </seg>
          </u>
          <u>
            <seg>
              Herr ålderspresident! Den här debatten är mycket viktig. En god
              arbetsmarknad är vägen för människor att gå från bidrag till jobb,
              från ett utanförskap till ett innanförskap. En god arbetsmarknad
              skapar möjligheternas land för alla.
            </seg>
          </u>
          <u>
            <seg>
              Jag vill med detta yrka bifall till förslaget i betänkande AU2
              i sin helhet. När det gäller betänkande AU5 står vi givetvis bakom
              alla våra reservationer, men för att spara lite tid yrkar jag
              bifall enbart till reservation 2.
            </seg>
          </u>
          <u>
            <seg>
              Med det vill jag önska utskottets kansli en god jul och tacka
              för all hjälp under den här tiden. Jag önskar även utskottets
              ledamöter, och inte minst kammaren och ålderspresidenten, en god
              jul.
            </seg>
          </u>
          <note type="speaker">
            Anf. 23 MATS GREEN (M) replik:
          </note>
          <u>
            <seg>
              Herr ålderspresident! För några månader sedan uttalade Liberalernas
              arbetsmarknadspolitiska talesperson följande: ” Permanenta nivåerna
              i a ‑ kassan, straffbeskatta företagen, 4 timmars arbetsdag, mer
              pengar till bidragssystemen. Det är miljöpartiets recept för att
              minska massarbetslösheten och kicka igång ekonomin efter krisen.
              Ska sossarna även tillåta mp diktera villkoren för finanspolitiken?
              ”
            </seg>
          </u>
          <u>
            <seg>
              Detta är väldigt intressant. Min fråga är: Gäller detta uttalande
              fortfarande?
            </seg>
          </u>
          <note type="speaker">
            Anf. 24 ARMAN TEIMOURI (L) replik:
          </note>
          <u>
            <seg>
              Herr ålderspresident! Jag uppfattade i ärlighetens namn inte
              exakt vad frågan innebar. Jag vet inte om citatet gäller utifrån
              coronapandemin eller vilka åtgärder ledamoten Mats Green refererar
              till.
            </seg>
          </u>
          <u>
            <seg>
              Jag kan bara konstatera att vi har vidtagit kraftfulla åtgärder
              för att se till att fler ska gå från bidrag till jobb. Vi ska
              se till att svenska jobb och företag ska räddas under den här
              perioden, och då krävs vissa kraftfulla åtgärder och paket. När
              det gäller exempelvis arbetslöshetsförsäkringen, som jag ändå
              hörde en antydan om, är det en förändring som inte är per ­ manent.
              Den a-kasseutredning som finns har kommit med förslag som vi ska
              titta över, och därefter ska vi komma med en långsiktighet i frågan.
            </seg>
          </u>
          <u>
            <seg>
              Jag tror att jag stannar där.
            </seg>
          </u>
          <note type="speaker">
            Anf. 25 MATS GREEN (M) replik:
          </note>
          <u>
            <seg>
              Herr ålderspresident! Min fråga var om det som Liberalernas arbetsmarknadspolitiska
              talesperson uttalade för några månader sedan fortfaran ­ de gäller.
              Jag har nämligen väldigt svårt att få det att gå ihop med att
              Liberalerna nu är med på en budget som satsar mer än dubbelt så
              mycket på att göra det mer lönsamt att inte arbeta än på att se
              till att vi får fler jobb och fler människor som har pengar över
              i plånboken när skatten är betald.
            </seg>
          </u>
          <u>
            <seg>
              Jag tycker också att det är intressant att Liberalerna nu uttalar
              att höjningen i a-kassan bara är tillfällig. Det ska bli intressant
              att höra vad Socialdemokraterna och Miljöpartiet säger sedan.
            </seg>
          </u>
          <u>
            <seg>
              Jag har en fråga vad gäller extratjänsterna. Anser Liberalerna,
              precis som Centern, att det är en dålig och ineffektiv åtgärd
              som behöver begränsas?
            </seg>
          </u>
          <note type="speaker">
            Anf. 26 ARMAN TEIMOURI (L) replik:
          </note>
          <u>
            <seg>
              Herr ålderspresident! Jag tackar ledamoten för frågan.
            </seg>
          </u>
          <u>
            <seg>
              Mats Green vet också vad det innebär att ingå i ett samarbete,
              och låt mig vara tydlig: Det finns ett givande och ett tagande
              i mångt och mycket. Liberalerna har alltid haft som perspektiv
              att se till att rädda svenska jobb och svenska företag, och det
              har vi gjort även under den här pandemin. Jag tycker att det är
              ett stort ansvar, och jag vet att Moderaterna har varit med och
              tagit ett stort ansvar i dessa frågor. Vi kommer att fortsätta
              göra det.
            </seg>
          </u>
          <u>
            <seg>
              Det finns delar där vi inte är helt överens mellan januariavtalets
              partier, och så kommer det alltid att vara i ett samarbete. Det
              är ett givande och ett tagande. När det gäller extratjänsterna
              är väl även det en reform, eller vad man nu ska kalla det, som
              vi ser stora utmaningar med. Vi får titta över det och se hur
              vi kan göra förbättringar framöver.
            </seg>
          </u>
          <note type="speaker">
            Anf. 27 ANNA JOHANSSON (S):
          </note>
          <u>
            <seg>
              Herr ålderspresident! Vi närmar oss jul, och det blir en jul
              som är annorlunda än någon annan vi upplevt. För många blir julen
              2020 den första utan en kär anhörig, och för andra blir det en
              jul då man oroar sig för sin egen eller andras hälsa. Hundratusentals
              svenskar går ur det gamla året och in i det nya med en gnagande
              oro för hur det ska bli. Kommer jag att få behålla jobbet? Kommer
              jag att få ett nytt? Kommer företaget att klara sig eller gå omkull?
            </seg>
          </u>
          <u>
            <seg>
              Pandemin och dess följder har slagit hårt mot hela vårt samhälle
              men särskilt drabbat vissa sektorer. Regeringen har sedan i våras
              lagt inte mindre än tolv extra ändringsbudgetar på riksdagens
              bord för att motverka och mildra effekterna för människor och
              företag runt om i vårt land. Det har handlat om åtgärder för att
              rädda liv och minska smittspridning. Det har varit åtgärder för
              att rädda i grunden livskraftiga företag och rädda jobb; exempelvis
              har en halv miljon löntagare kunnat korttidspermitteras. Det har
              också handlat om att minska människors utsatthet i en redan svår
              situation genom bland annat höjd a-kassa och borttagen karensdag.
            </seg>
          </u>
          <u>
            <seg>
              Som redan nämnts har pandemin stor påverkan också på arbetsmarknaden.
              Arbetsmiljön har hamnat i fokus både för den som måste gå till
              jobbet och riskera att utsättas för smitta och för den som jobbar
              hemifrån. Arbetslösheten har, trots omfattande insatser för att
              rädda jobb, ökat dramatiskt. A-kassorna och Arbetsförmedlingen
              är satta under hårt tryck när det gäller att hantera ett enormt
              inflöde av nya ärenden – människor som behöver hjälp och stöd
              för att klara sin försörjning och komma vidare till en ny anställning.
            </seg>
          </u>
          <u>
            <seg>
              Vi måste fortsätta att hantera den akuta krisen med tillfälliga,
              kraftfulla åtgärder och samtidigt säkerställa ett långsiktigt
              hållbart samhälle och en väl fungerande arbetsmarknad. Alla som
              kan arbeta ska arbeta. Det är ett löfte vi ger varandra: Var och
              en av oss bidrar efter förmåga och kan också räkna med samhällets
              stöd när det behövs. Men det räcker inte. Alla har också rätt
              till ett arbete som bidrar med mening och utveckling, som ger
              en lön man kan leva på och som man inte blir sjuk eller skadad
              av.
            </seg>
          </u>
          <u>
            <seg>
              Utmaningarna är stora. De människor som redan hade en lång väg
              till arbete har hamnat ännu längre bak i kön när fler, med bättre
              cv:n, söker samma jobb. Många med tillfälliga och osäkra anställningar
              hamnade vid sidan av både omställningsorganisationernas insatser
              och korttidspermitteringarna när krisen slog till. De gick i stället
              ut i öppen arbetslöshet. Stressen och pressen på jobbet, som orsakar
              ohälsa och sjukskrivningar, har på många arbetsplatser ökat än
              mer. Den omställning till digitalisering och automatisering som
              redan var i full gång har accelererat, och många jobb som har
              försvunnit kommer sannolikt inte att komma tillbaka efter pandemin.
            </seg>
          </u>
          <u>
            <seg>
              På en arbetsmarknad som förändras allt snabbare kommer det att
              bli allt viktigare att utbildnings- och arbetsmarknadspolitiken
              går hand i hand. Kompetensförsörjning och kompetensutveckling
              är helt avgörande för att möta behoven på framtidens arbetsmarknad.
            </seg>
          </u>
          <u>
            <seg>
              Därför är det mycket välkommet att regeringen gett Arbetsförmedling
              ­ en utökade möjligheter att anvisa arbetssökande till reguljär
              utbildning och att möjligheterna att studera under både arbetslöshet
              och korttidspermittering stärkts. Budgeten innehåller ytterligare
              utbyggda utbildningsplatser inom vuxenutbildning, yrkeshögskola
              och högre utbildning, liksom ökade resurser för att fler ska kunna
              gå arbetsmarknadsutbildning. På så sätt utnyttjar vi krisen för
              att förbättra människors och företags framtida möjligheter till
              växande och utveckling.
            </seg>
          </u>
          <u>
            <seg>
              Arbetsförmedlingen får ökade resurser, både för att hantera situationen
              här och nu och för att stärka den lokala närvaron och finnas som
              en resurs i hela landet. AF måste kunna möta arbetssökande och
              arbetsgivare lokalt, förstå den lokala arbetsmarknaden och verka
              som en strategisk part i för ­ hållande till kommuner och andra
              aktörer. Samtidigt fortsätter reformarbe ­ tet, och ytterligare
              resurser tillförs även för detta.
            </seg>
          </u>
          <u>
            <seg>
              Ett särskilt välkommet uppdrag är att Arbetsförmedlingen i samverkan
              med övriga aktörer ska sjösätta intensivåret för nyanlända, som
              syftar till att korta vägen till arbete, egen försörjning och
              integration. Olika insatser som språkutbildning, yrkesvägledning
              och validering behöver länkas samman till en snabbare och tydligare
              kedja för de personer som har förutsättningar att komma snabbare
              in på arbetsmarknaden.
            </seg>
          </u>
          <u>
            <seg>
              En annan grupp som särskilt behöver uppmärksammas är de cirka
              12 procent av befolkningen som har olika former av funktionshinder,
              var ­ av ungefär två tredjedelar anses ha en nedsatt arbetsförmåga.
              Dessa personer har en arbetslöshet som är betydligt högre än för
              befolkningen i övrigt. Fler i den här gruppen arbetar också deltid
              och har oftare tidsbegränsade anställningar. Här finns en outnyttjad
              potential som vi borde ta till vara, både för samhällets skull
              och för individens.
            </seg>
          </u>
          <u>
            <seg>
              Arbetsmarknadspolitiken behöver ha ett starkare fokus på att
              dessa personer ska bli delaktiga i arbetslivet. Arbetsförmedlingen
              ska säkerställa kompetens för ett väl fungerande stöd för dessa
              personer. Subventionerade anställningar och andra stöd är en viktig
              pusselbit i detta arbete, liksom Samhall som ska skapa arbetstillfällen
              för dem som på grund av sitt funk ­ tionshinder står utanför arbetsmarknaden.
              I pandemins spår riskerar den här gruppen att komma ytterligare
              ett steg bort från arbete, och därför är det välkommet med det
              ökade anslaget på 400 miljoner till Samhall.
            </seg>
          </u>
          <u>
            <seg>
              Ytterligare en välkommen satsning i budgeten är de 30 miljoner
              som tillförs Arbetsmiljöverket för att förstärka och utveckla
              myndighetssamverkan mot arbetslivskriminalitet. Det är ett viktigt
              arbete Arbetsmiljöverket, polisen, Skatteverket, Försäkringskassan,
              Migrationsverket, Jämställdhetsmyndigheten och Ekobrottsmyndigheten
              gör för att motverka skattebrott, arbetsmiljöbrott, felanvändning
              av subventioner och utnyttjan ­ de av utsatta människor, inte
              minst arbetskraftsinvandrare och andra migranter, och för att
              säkerställa att konkurrens sker på lika villkor. Under förra året
              genomfördes nära 2 000 kontroller, som resulterade i att ungefär
              vart tionde kontrollerat företag fick stänga hela eller delar
              av verksamheten och att över 10 miljoner i sanktionsavgifter utfärdades.
            </seg>
          </u>
          <u>
            <seg>
              På en arbetsmarknad som förändras i snabb takt, och särskilt
              i en ekonomisk nedgång, är ekonomisk trygghet på vägen mellan
              jobb ett viktigt inslag. Under alliansregeringens första år genomfördes
              dramatiska förändringar och försämringar av a-kassan. Det blev
              dyrare att vara med, lägre ersättning, svårare att kvalificera
              sig och näst intill omöjligt att förutse sitt försäkringsskydd.
              Det resulterade i att nästan en halv miljon människor lämnade
              a-kassan. Sedan vet vi hur det gick: Krisen slog till.
            </seg>
          </u>
          <u>
            <seg>
              Under den S-ledda regeringen har flera förbättringar av a-kassan
              gjorts, och nu under pandemin har reglerna ändrats så att fler
              får ersättning och både golv och tak har höjts. Det är mycket
              välkommet att de förändringarna nu förlängs så att människors
              inkomst tryggas samtidigt som köpkraften i ekonomin upprätthålls.
            </seg>
          </u>
          <u>
            <seg>
              Avslutningsvis: Jag har valt att fokusera på våra förslag i det
              här anförandet, även om mycket naturligtvis finns att säga om
              oppositionens förslag. Noterbart är dock att både Moderaterna,
              Sverigedemokraterna och Kristdemokraterna vill göra kraftiga neddragningar
              på det här utgiftsom ­ rådet, mellan 6 ½ miljard och ungefär 10
              miljarder, jämfört med regering ­ en och samarbetspartierna, detta
              i ett läge då behovet av stöd till omställning är större än kanske
              någonsin tidigare.
            </seg>
          </u>
          <u>
            <seg>
              Det är också anmärkningsvärt att både Moderaterna och Kristdemokraterna
              vill sänka nivåerna i a-kassan mitt under en pågående pandemi.
              De som skulle drabbas är de arbetslösa, som redan har tagit en
              hård smäll i coronas spår. Samma moderater som i april ville lägga
              100 miljarder på stöd till krisande företag – i månaden – vill
              alltså nu skära ned nästan 10 miljarder på stöd till krisande
              människor. Jag konstaterar att det händer mycket spännande saker
              i svensk politik men att en sak i alla fall är säker: När det
              gäller att öka otryggheten för vanligt folk kan man alltid lita
              på högern.
            </seg>
          </u>
          <u>
            <seg>
              Med det, herr ålderspresident, vill jag yrka bifall till utskottets
              förslag till beslut i betänkandena AU2 och AU5. Jag vill också
              passa på att önska talmanspresidiet, alla ledamöter och kanslipersonalen
              en god och frisk jul och ett gott nytt år.
            </seg>
          </u>
          <note type="speaker">
            Anf. 28 MAGNUS PERSSON (SD) replik:
          </note>
          <note>
            Herr ålderspresident! Dagens arbetsmarknadspolitiska program
            och subventionerade anställningar brister i resultat i form av
            reguljära anställ ­ ningar. Enligt statistiken för 2019 gick 5
            procent till ett reguljärt arbete efter att ha deltagit i extratjänster.
            Av de arbetslösa som haft introduk ­ tions ­ jobb gick 7 procent
            till ett reguljärt arbete. Av dem som erhållit in ­ stegsjobb
            gick endast 5 procent till ett reguljärt arbete. Listan kan göras
            lång.
          </note>
          <u>
            <seg>
              Överlag går det att konstatera att regeringens insatser är väldigt
              dyra och ineffektiva och har så varit i flera år.
            </seg>
          </u>
          <u>
            <seg>
              Min fråga till Anna Johansson är: Har regeringen för avsikt att
              fortsätta bedriva en arbetsmarknadspolitik som kostar miljarder
              år ut och år in men som enbart i undantagsfall leder till reguljära
              anställningar?
            </seg>
          </u>
          <note type="speaker">
            Anf. 29 ANNA JOHANSSON (S) replik:
          </note>
          <u>
            <seg>
              Herr ålderspresident! Ja, regeringen har för avsikt att fortsätta
              bedriva en aktiv arbetsmarknadspolitik, det vill säga en politik
              som ger människor det stöd de behöver för att ta sig in på arbetsmarknaden
              eller från ett jobb till ett annat. Den forskning som finns visar
              också att aktiva insatser som innebär att människor får möjlighet
              att pröva att vara på arbetsmarknaden och att få en utbildning
              under sin arbetslöshet även leder till att dessa lättare tar sig
              in på arbetsmarknaden och dessutom får en mer varaktig kontakt
              med arbetsmarknaden.
            </seg>
          </u>
          <u>
            <seg>
              De insatser som görs måste naturligtvis vara utformade efter
              de individuella behoven. Det finns säkert betydligt mer att göra
              i att utforma insatser som tar bättre hänsyn till de lokala behoven
              på arbetsmarknaden. Det finns gott om väldigt goda exempel. Men
              överlag visar forskningen att både subventionerade anställningar
              och arbetsmarknadsutbildning är effektiva åtgärder för att flytta
              människor närmare arbetsmarknaden.
            </seg>
          </u>
          <u>
            <seg>
              Det betyder inte alltid att man går direkt från en sådan insats
              till ett reguljärt arbete. Det kan ha att göra med att många personer
              som är inskrivna på Arbetsförmedlingen – även sådana som var inskrivna
              före pandemin – har stora problem som gör att de har större svårigheter
              att komma in på arbetsmarknaden. Det finns dock tydliga bevis
              för att aktiva åtgärder flyttar människor närmare arbetsmarknaden.
              Många ska naturligtvis också motiveras att gå vidare till utbildning.
              Ofta är detta skillnaden mellan att stå utanför arbetsmarknaden
              och att ha ett jobb.
            </seg>
          </u>
          <note type="speaker">
            Anf. 30 MAGNUS PERSSON (SD) replik:
          </note>
          <u>
            <seg>
              Herr ålderspresident! Men siffrorna ljuger inte här, Anna Johansson.
              De visar på extremt dåliga resultat. Arbetsförmedlingen levererar
              en väldigt liten del reguljära arbeten.
            </seg>
          </u>
          <u>
            <seg>
              Anser inte Anna Johansson att man behöver titta över systemet
              och hitta andra vägar att gå? Man har ju provat detta i ganska
              många år med samma usla resultat till extremt höga kostnader.
              Har regeringen inga nya verktyg i sin låda?
            </seg>
          </u>
          <note type="speaker">
            Anf. 31 ANNA JOHANSSON (S) replik:
          </note>
          <u>
            <seg>
              Herr ålderspresident! Jag tror att Magnus Persson mycket väl
              vet att man prövar ganska många olika verktyg. Jag nämnde i mitt
              anförande exempelvis intensivåret för nyanlända. Det finns också
              gott om utvecklingsprojekt runt om i landet där man har nått väldigt
              goda resultat, också med människor som har bedömts stå väldigt
              långt från arbetsmarknaden. Den forskning som finns på arbetet
              visar också att subventionerade anställningar och arbetsmarknadsutbildning
              är effektiva åtgärder.
            </seg>
          </u>
          <u>
            <seg>
              Jag noterar att Sverigedemokraterna å sin sida skär ned på det
              här området med 6 ½ miljard. Jag har väldigt svårt att se på vilket
              sätt det kommer att förflytta en enda person ett enda dugg närmare
              arbetsmarknaden.
            </seg>
          </u>
          <u>
            <seg>
              Vi har olika syn på vad som behövs för att flytta människor så
              att de kommer närmare arbetsmarknaden, och jag är väldigt glad
              att det är den socialdemokratiskt ledda regeringens budget som
              kommer att godkännas av riksdagen och inte Sverigedemokraternas.
            </seg>
          </u>
          <note type="speaker">
            Anf. 32 MATS GREEN (M) replik:
          </note>
          <u>
            <seg>
              Herr ålderspresident! Innan vi ens hade hört företrädarna för
              januari ­ överenskommelsens partier sa jag att de kommer att vilja
              prata om hälften av den här budgeten, för den andra hälften tror
              man inte på. Det var defi ­ nitivt sant när det gäller Anna Johanssons
              anförande. Det intressanta är inte det hon sa utan det hon inte
              sa.
            </seg>
          </u>
          <u>
            <seg>
              Jag har ett antal frågor med anledning av detta.
            </seg>
          </u>
          <u>
            <seg>
              Min första fråga handlar om Stefan Löfvens löfte från den 1 maj
              2015 om att Sverige 2020 skulle ha EU:s lägsta arbetslöshet. Vår
              arbetslöshet är nu i stället en av EU:s högsta, och den var det
              redan innan coronapandemin startade. Jag vill gärna höra någon
              kommentar om det.
            </seg>
          </u>
          <u>
            <seg>
              Det ironiska är att vid samma tillfälle, den 1 maj 2015, kallade
              Stefan Löfven sänkta arbetsgivaravgifter för ungdomar för miljardsvindleri.
              Mot bakgrund av att Socialdemokraterna nu bland annat är med på
              att föreslå sänkta arbetsgivaravgifter för ungdomar under en viss
              tid undrar jag om Anna Johansson fortfarande anser att det är
              miljardsvindleri.
            </seg>
          </u>
          <u>
            <seg>
              Min andra fråga handlar om de a-kassehöjningar som Centern och
              Liberalerna lovade skulle vara tillfälliga. Är det Anna Johanssons
              och Socialdemokraternas åsikt att de bara är tillfälliga? Jag
              misstänker att vi kommer att få ett glidande, generellt och ospecifikt
              svar.
            </seg>
          </u>
          <u>
            <seg>
              Jag noterar också att Anna Johansson inte sa någonting om arbetsrätten.
              Det vore intressant att höra några kommentarer även om den.
            </seg>
          </u>
          <note type="speaker">
            Anf. 33 ANNA JOHANSSON (S) replik:
          </note>
          <u>
            <seg>
              Herr ålderspresident! Vi har två minuters talartid i repliker,
              så det är lite svårt att gå Mats Green till mötes på alla punkter.
            </seg>
          </u>
          <u>
            <seg>
              Jag börjar med arbetslösheten. Ja, vi har haft och har fortsatt
              att ha stora problem med hög arbetslöshet. Men något som är oerhört
              positivt är att vi har haft och fortsätter att ha EU:s absolut
              högsta sysselsättningsgrad. Det innebär att det är fler människor
              av den totala arbetskraften i Sverige som går till jobbet och
              försörjer sig själva. Vi har en lägre andel fattiga i Sverige,
              och vi har en i grunden robust arbetsmarknad. Jag tycker att det
              är värt att påpeka.
            </seg>
          </u>
          <u>
            <seg>
              Vi har fått ett inflöde av människor som står långt i från arbetsmarknaden,
              vilket har medfört att vi har fått en ökad arbetslöshet. I högkonjunkturen
              har också fler ansett det mödan värt att söka jobb, vilket också
              har bidragit till högre arbetslöshetsnivåer.
            </seg>
          </u>
          <u>
            <seg>
              Den viktiga siffran handlar faktiskt om hur många som är sysselsatta
              i ekonomin, och där ligger Sverige bra till. Nu går vi in i en
              kris, men det gör också många andra, och därför behöver vi snabbt
              se till att återstarta ekonomin så att fler kommer i arbete så
              fort som möjligt.
            </seg>
          </u>
          <u>
            <seg>
              Sänkt arbetsgivaravgift för unga är en tillfällig åtgärd. Vi
              skulle kanske inte själva ha föreslagit den om vi hade styrt på
              egen hand, men vi tror ändå att i en väldigt speciell situation
              som den här är det en mindre skadlig åtgärd än under åren då alliansregeringen
              genomförde den på bred front.
            </seg>
          </u>
          <u>
            <seg>
              Höjningen av a-kassan är en tillfällig åtgärd. Vi socialdemokrater
              skul ­ le gärna se att den var permanent, men det som finns i
              budgetförslaget för nästa år är en tillfällig höjning av a-kassan.
              Hur det blir sedan beror i alla fall delvis på vad svenska folket
              väljer att lägga sina röster på i valet 2022.
            </seg>
          </u>
          <u>
            <seg>
              Jag skulle vilja ställa en motfråga till Mats Green. Hur tänker
              sig Mats Green och Moderaterna att en sänkt a-kassa ska medverka
              till en bättre arbetsmarknad?
            </seg>
          </u>
          <note type="speaker">
            Anf. 34 MATS GREEN (M) replik:
          </note>
          <u>
            <seg>
              Herr ålderspresident! Man kan alltid lita på att Moderaterna
              ser till att låg- och medelinkomsttagare får mer pengar över i
              plånboken när skatten är betald. Man kan också alltid lita på
              att Moderaterna ser till att fler människor har ett jobb att gå
              till. Här har Socialdemokraterna misslyckats kapitalt, trots extremt
              goda förutsättningar i och med en lång och utdragen högkonjunktur.
            </seg>
          </u>
          <u>
            <seg>
              Vi ser resultatet. Långtidsarbetslösheten hade bitit sig fast
              långt innan corona kom. Vi har nu den högsta arbetslösheten på
              100 år. Återigen ser vi, apropå Anna Johanssons fråga, att en
              mer förmånlig a-kassa slår direkt mot arbetslösheten i och med
              att fler människor lämnar arbetsmarknaden och blir bidragsberoende.
            </seg>
          </u>
          <u>
            <seg>
              Hur kan man försvara det misslyckande som socialdemokratin står
              för när det gäller arbetslösheten? Ni har brutit precis vartenda
              löfte ni någonsin har givit.
            </seg>
          </u>
          <note type="speaker">
            Anf. 35 ANNA JOHANSSON (S) replik:
          </note>
          <u>
            <seg>
              Herr ålderspresident! När det gäller låg- och medelinkomsttagare
              kan jag konstatera att Mats Green och Moderaterna gärna stärker
              människors ekonomi med skattesänkningar, men inte för dem som
              har det allra tuffast – inte för dem som är sjukskrivna, inte
              för dem som är arbetslösa och inte för dem som har de allra svåraste
              privatekonomiska lägena. Där vill Moderaterna alltid och i alla
              lägen slå hårt och skoningslöst.
            </seg>
          </u>
          <u>
            <seg>
              Jag är övertygad om att någon som har förlorat jobbet i spåren
              av pandemin inte kommer att få ett enda ytterligare jobberbjudande
              för att man också får en lägre ersättning under sin arbetslöshet.
              Arbetslöshetsförsäkringen är en brygga över till nästa jobb och
              ska tillförsäkra människor en skälig trygghet. Den vill Moderaterna
              rycka undan, och jag tycker faktiskt att det är skamligt.
            </seg>
          </u>
          <note type="speaker">
            Anf. 36 DÉSIRÉE PETHRUS (KD) replik:
          </note>
          <u>
            <seg>
              Herr ålderspresident! Jag vill kommentera en del av det som Anna
              Johansson har tagit upp här. Hon har anklagat Kristdemokraterna
              för att vara i stort sett hjärtlösa när det gäller a-kassan.
            </seg>
          </u>
          <u>
            <seg>
              Jag tycker att man verkligen kan fundera på att om a-kassan nu
              ska vara en omställningsförsäkring ska det vara just en omställningsförsäkring.
              Det finns flera studier som visar att den höjda nivån kan spä
              på arbetslösheten och hämma svensk ekonomisk utveckling. Det är
              i sin tur dåligt för de arbetslösa att ekonomin inte kommer igång.
            </seg>
          </u>
          <u>
            <seg>
              Sedan får man titta på vad vi har för alternativ. Vi har lagt
              mer än regeringen på åtgärder för detta. Vi har lagt 771 miljoner
              extra på nystartsjobb, etableringsjobb och stöd för yrkes- och
              introduktionsanställningar och annat.
            </seg>
          </u>
          <u>
            <seg>
              Jag vill särskilt lyfta fram en grupp, som jag också nämnde i
              mitt tal tidigare. Regeringen riktar 400 miljoner till Samhall
              för personer med funktionsnedsättning. Samhall verkar vara det
              enda svaret för Socialdemokraterna.
            </seg>
          </u>
          <u>
            <seg>
              Vi har lagt 300 miljoner på satsningar på de arbetsintegrerande
              sociala företagen. Tyvärr har regeringen under en lång tid sett
              till att de alltmer har försvunnit. De är de som oftast kan ta
              in människor och ge dem ett sammanhang, en meningsfull vardag
              och en möjlighet att kanske komma ut på vägen mot ett eget arbete
              med lön, vilket är precis vad Anna Johansson eftersträvar.
            </seg>
          </u>
          <u>
            <seg>
              Vad är det som gör att ni inte vill satsa på de arbetsintegrerande
              sociala företagen utan bara ser Samhall som den enda lösningen
              i dag?
            </seg>
          </u>
          <note type="speaker">
            Anf. 37 ANNA JOHANSSON (S) replik:
          </note>
          <u>
            <seg>
              Herr ålderspresident! Det är naturligtvis inte den enda lösningen,
              men det är en viktig lösning.
            </seg>
          </u>
          <u>
            <seg>
              Samhall behöver kunna ta emot personer på många olika typer av
              jobb och säkerställa att man utvecklar tjänster som efterfrågas
              och därmed också kan erbjuda meningsfull sysselsättning och arbete
              för människor som har svårt att få fäste på den ordinarie arbetsmarknaden.
              Det betyder inte att andra insatser eller andra typer av arbetsgivare
              är ointressanta eller meningslösa, utan det finns även fortsättningsvis
              medel till exempelvis lönebidrag och andra typer av insatser där
              Arbetsförmedlingen har flera verktyg i sin verktygslåda för att
              ge stöd till personer med funktionsnedsättning.
            </seg>
          </u>
          <u>
            <seg>
              Jag skulle nog ändå vilja hävda att det här är ett område där
              ingen regering, vare sig nuvarande eller tidigare, har anledning
              att slå sig för bröstet. Jag är övertygad om att det är ett område
              där vi kommer att behöva göra mer insatser och hitta fler verktyg
              framöver.
            </seg>
          </u>
          <u>
            <seg>
              Förmodligen behövs det också i hög grad en förändrad syn. Ungefär
              en fjärdedel av alla med funktionsnedsättning har upplevt diskriminering.
              Den vanligaste formen av diskriminering är att man upplever kränkningar
              och ifrågasättande från den egna arbetsgivaren.
            </seg>
          </u>
          <u>
            <seg>
              Det finns säkert skäl att fundera över hur arbetsmarknaden överlag
              kan utvecklas på ett bättre sätt för att bereda plats också för
              människor som har en arbetsförmåga och som kan bidra men som i
              dag inte får tillfälle att göra det. Det arbetet hoppas jag att
              vi kan fortsätta ha en god dialog om. Jag tror att det behövs
              samarbete snarare än motsättningar.
            </seg>
          </u>
          <note type="speaker">
            Anf. 38 DÉSIRÉE PETHRUS (KD) replik:
          </note>
          <u>
            <seg>
              Herr ålderspresident! Man måste ju låta ord och handling gå hand
              i hand. Kristdemokraterna höjde till exempel lönebidraget före
              regeringen. Sedan har regeringen själv höjt lönebidragsdelen så
              att fler kan omfattas och så att arbetsgivarna får en bättre ersättning
              för dem som kanske har en långvarig funktionsnedsättning och har
              svårt att komma in i arbetslivet. Diskrimineringsfrågan är också
              viktig.
            </seg>
          </u>
          <u>
            <seg>
              Men när utskottet vid två tillfällen har haft samtal med Arbetsförmed
              ­ lingen har deras enda svar varit att det inte går att få ut
              människor med funktionsnedsättning under pandemin. Det finns jättemånga
              människor, som inte har en funktionsnedsättning, som får ett arbete
              i dag. Det säger också Arbetsförmedlingen. Alltså måste det vara
              möjligt.
            </seg>
          </u>
          <u>
            <seg>
              Jag skulle därför vilja få Socialdemokraterna att ta tag i frågan
              och se till att de här människorna faktiskt inte bara från talarstolen
              får höra att de är viktiga utan att det också görs konkreta åtgärder
              för gruppen. Där menar jag att de arbetsintegrerande sociala företagen
              har en jätteviktig roll.
            </seg>
          </u>
          <note type="speaker">
            Anf. 39 ANNA JOHANSSON (S) replik:
          </note>
          <u>
            <seg>
              Herr ålderspresident! Där har nog jag och Désirée Pethrus helt
              och hållet samma syn. Arbetsintegrerande företag men också andra
              typer av anställningsformer och stöd är viktiga. Det behövs en
              palett av åtgärder. Men det handlar också om att bereda plats
              på alldeles vanliga arbetsplatser och skapa större förståelse
              för att människor med funktionsnedsättning också har mycket att
              tillföra i arbetslivet och inte enbart är ett problem, vilket
              många arbetsgivare i dag tycker.
            </seg>
          </u>
          <u>
            <seg>
              Jag vidhåller att jag tror att det finns en stor samsyn i de
              här frågorna. Vi kan säkert komma överens om fler och ännu bättre
              åtgärder för den här gruppen. Det är en viktig men åsidosatt grupp
              som behöver ytterligare åtgärder för att komma till sin rätt.
            </seg>
          </u>
          <note type="speaker">
            Anf. 40 ALI ESBATI (V) replik:
          </note>
          <u>
            <seg>
              Herr ålderspresident! Anna Johansson sa en del mycket kloka saker
              om hur den aktiva arbetsmarknadspolitiken och statliga Arbetsförmedlingen
              ska fungera. Det gör mig glad. Samtidigt är det tyvärr ganska
              lite i reger ­ ingens politik som pekar i den riktningen. Det
              gör mig ledsen.
            </seg>
          </u>
          <u>
            <seg>
              När det gäller till exempel lokal närvaro, som togs upp, har
              Arbetsförmedlingen nu slutredovisat sin bedömning av hur kontorsnätet
              ska se ut. Ä ven efter det agerande som riksdagen tvingade fram,
              till och med genom hot om misstroendeförklaring, visar det sig
              att det i drygt 200 kommuner inte kommer att finnas någon arbetsförmedlare
              på plats. Det är både en effekt av de medel som Arbetsförmedlingen
              har fått och av den styrning som sker på grund av den så kallade
              reformeringen. Man tar bort just arbetsförmedlare och gör om deras
              tjänster till vad som kan liknas vid telefonister på callcenter.
              Det är en förberedelse för den privatisering och kommersialisering
              som den här regeringen har satt sig före att genomföra.
            </seg>
          </u>
          <u>
            <seg>
              Jag vill höra hur Anna Johansson ser på den utvecklingen och
              på det faktum att det går i en annan riktning än det hon själv
              sa vore det kloka att göra med Arbetsförmedlingen.
            </seg>
          </u>
          <note type="speaker">
            Anf. 41 ANNA JOHANSSON (S) replik:
          </note>
          <u>
            <seg>
              Herr ålderspresident! Jag kan börja med att konstatera att kontorsned
              ­ läggningarna var en direkt följd av den M-KD-budget som röstades
              igen ­ om och som ledde till väldigt dramatiska nedskärningar
              på Arbetsförmed ­ lingen. Den kom dessutom väldigt sent på året.
              Det innebar att man var tvungen att göra hastiga och kanske inte
              alltid genomtänkta förändringar.
            </seg>
          </u>
          <u>
            <seg>
              Det är på det sättet att Arbetsförmedlingen ansvarar för och
              har fullrådighet över sin egen organisation. Det är också värt
              att påminna om att Arbetsförmedlingen aldrig någonsin har haft
              kontor i varje kommun i Sverige och förmodligen aldrig kommer
              att kunna ha det heller. Dessutom är det kanske inte det mest
              lämpliga sättet att bedriva den verksamheten. Däremot är det ett
              faktum att flera kontor har återöppnat, och fler är på gång.
            </seg>
          </u>
          <u>
            <seg>
              Det viktiga för oss är att det finns en aktiv arbetsförmedling
              i alla delar av landet. Den som är arbetssökande och behöver ett
              nytt jobb ska alltså, oavsett var i landet man bor, kunna komma
              i kontakt med Arbetsförmed ­ lingen och få det stöd man behöver.
              Arbetsgivare som söker kompetens ska också få den hjälp de behöver
              för att hitta rätt kompetens. Arbetsförmedlingen ska också finnas
              som den statliga parten i den statliga arbetsmarknadspolitiken,
              som en representant för staten i olika strategiska avseenden.
              Det kan gälla projekt och samverkan med kommuner. Det kan vara
              genom folkbildning och andra aktörer. Och det ska fungera över
              hela landet.
            </seg>
          </u>
          <u>
            <seg>
              Det betyder däremot inte att det kommer att finnas arbetsförmedlingskontor
              i landets alla kommuner. Men det behöver ske en förbättring. Därför
              tillskjuter också regeringen en kvarts miljard för att Arbetsförmed
              ­ ling ­ en ska öka sin lokala närvaro.
            </seg>
          </u>
          <note type="speaker">
            Anf. 42 ALI ESBATI (V) replik:
          </note>
          <u>
            <seg>
              Herr ålderspresident! Jag och Anna Johansson är eniga om att
              dramatiska och negativa effekter följde av M-KD-budgeten, som
              röstades igen ­ om med Sverigedemokraternas hjälp. Däremot hade
              regeringen och de nuvarande samarbetspartierna möjlighet att korrigera
              det men har underlåtit att göra det. Det bör man ta eget ansvar
              för.
            </seg>
          </u>
          <u>
            <seg>
              Jag är inte ute efter att det nödvändigtvis ska finnas arbetsförmedlings
              byggnader på jättemånga ställen. Men något som inte bara jag utan
              bland annat kommunerna själva påpekar är att den statliga Arbetsförmedlingens
              tillbakadragande leder till att kommunerna får ökade kostnader.
              Just den typen av samverkan som Anna Johansson mycket klokt var
              inne på behövs blir också väsentligt mycket svårare att genomföra.
            </seg>
          </u>
          <u>
            <seg>
              Jag hoppas att man följer upp detta mer noga än vad som har framkommit
              här.
            </seg>
          </u>
          <note type="speaker">
            Anf. 43 ANNA JOHANSSON (S) replik:
          </note>
          <u>
            <seg>
              Herr ålderspresident! Det tillförs som sagt en kvarts miljard
              till Arbetsförmedlingen för nästa år, just för att säkra och öka
              den lokala närvaron i landet. Regeringen har också varit tydlig
              med att man inte är nöjd med sakernas tillstånd och att det är
              något som man kommer att fortsätta följa upp och följa väldigt
              nära.
            </seg>
          </u>
          <u>
            <seg>
              Det ska också sägas att många människor kommer att komma i kontakt
              med den statliga arbetsmarknadspolitiken till delar genom att
              möta fristå ­ ende aktörer eller genom att delta i till exempel
              utbildning på den ort där man bor. Men det räcker inte. Arbetsförmedlingen
              måste också, i kraft av en statlig myndighet, vara representerad
              i alla delar av landet. Den måste kunna vara en stark och bra
              part för att säkerställa att människor kommer i arbete, närma
              sig arbetsmarknaden och samverka med relevanta aktörer. Det kommer
              vi att fortsätta följa upp.
            </seg>
          </u>
          <note>
            Anf. 44 LEILA ALI-ELMI (MP):
          </note>
          <u>
            <seg>
              Herr ålderspresident! I dag debatterar vi utgiftsområde 14 som
              berör arbetsmarknad och arbetsliv. Inledningsvis måste man konstatera
              att coronapandemin har skakat om arbetsmarknaden rejält. Pandemin
              har slagit hårt mot hela världen – mot liv och hälsa. Restriktioner
              som infördes för att hejda smittspridningen har haft allvarliga
              konsekvenser på ekonomin.
            </seg>
          </u>
          <u>
            <seg>
              Pandemin har påverkat oss alla på olika sätt. Vad gäller arbetsmarkna
              ­ den har vi påverkats olika. Vi kan tydligt se att pandemin drabbar
              en del grupper hårdare än andra. De som har yrken där det saknas
              möjlighet att arbeta hemma, såsom välfärdsyrken, har i högre grad
              än andra utsatts för smittorisk.
            </seg>
          </u>
          <u>
            <seg>
              Många med otrygga anställningar inom till exempel besöksnäringen
              blev i ett slag av med arbetet eller har timanställningar som
              dragits ned till ett minimum. Enskilda människor har helt eller
              delvis förlorat sin inkomst och försörjningsmöjlighet. Arbetslösheten
              har gått upp rejält.
            </seg>
          </u>
          <u>
            <seg>
              Regeringen har infört en rad olika åtgärder för att mildra konsekvenserna
              för enskilda människors ekonomi och för att hjälpa företag att
              överleva. Detta är i sig viktiga åtgärder, och väldigt stora summor
              har avsatts. Bland de stöd som givits finns korttidspermitteringar
              och omställningsstöd till företag.
            </seg>
          </u>
          <u>
            <seg>
              Men vi har också gjort det enklare att kvalificera sig till arbetslöshetsförsäkringen
              och höjt både taket och grundbeloppet. Att fler nu omfattas av
              arbetslöshetsförsäkringen och ett förbättrat grundskydd är viktigt.
            </seg>
          </u>
          <u>
            <seg>
              Miljöpartiet vill att dessa förändringar permanentas. De ligger
              helt i linje med det vi länge har drivit: att fler ska omfattas
              av trygghetssystemen.
            </seg>
          </u>
          <u>
            <seg>
              Arbetsförmedlingen är i en fas av förändring i enlighet med överenskommelsen
              i januariavtalet. Det är en tuff utmaning för myndigheten att
              i en sådan omställningsfas samtidigt möta ett mycket stort antal
              arbetslösa människor och ge dessa tillräckligt stöd.
            </seg>
          </u>
          <u>
            <seg>
              Arbetsförmedlingen får förutsättningar att hantera situationen
              genom att regeringen höjer förvaltningsanslaget för myndigheten.
              Ett intensivår införs inom ramen för etableringsprogrammet för
              att snabba på nyanländas etablering på svensk arbetsmarknad.
            </seg>
          </u>
          <u>
            <seg>
              Herr ålderspresident! Arbetslösheten ökade något strax innan
              pandemin på grund av konjunkturförändringar. Men under pandemin
              har arbetslösheten skenat, och de som har drabbats allra hårdast
              är människor med svag förankring på arbetsmarknaden.
            </seg>
          </u>
          <u>
            <seg>
              Redan innan pandemin hade svensk arbetsmarknad problem med många
              lediga jobb och många arbetslösa som inte kunde ta dessa arbeten.
              Även nu finns det jobb inom en del branscher; vissa har till och
              med fått ett uppsving. Det är dock inte säkert att arbetslösa
              är rustade att ta dessa lediga jobb. Det finns en kompetensklyfta
              som behöver bryggas över genom utbildning. Regeringen gör flera
              satsningar på utbildningsinsatser. Detta ser Miljöpartiet som
              väldigt viktigt.
            </seg>
          </u>
          <u>
            <seg>
              Både arbetsgivare och arbetstagare tjänar på att människor kan
              få ta del av kompletterande utbildningar så att de kan arbeta
              inom ett yrke som de tidigare har utbildat sig till eller som
              de har erfarenhet av. Det bör också finnas goda möjligheter att
              läsa in en helt ny grundutbildning för att sedan fortsätta att
              förbättra sina möjligheter på arbetsmarknaden.
            </seg>
          </u>
          <u>
            <seg>
              Att snabbt kunna få ett jobb, även om det är okvalificerat och
              lönen är låg, kan vara bra om det är ett deltidsjobb vid sidan
              av fortsatta studier. Jag oroar mig för de röster som visar att
              ett jobb i alla lägen är bättre än studier. Det ökar risken för
              att människor hamnar i en situation som de har svårt att ta sig
              ur. Med utbildning stärker vi den enskildes möjligheter på arbetsmarknaden.
            </seg>
          </u>
          <u>
            <seg>
              Förändringstakten på arbetsmarknaden är hög. Många jobb rationalise
              ­ ras bort på grund av automatisering och digitalisering. Samtidigt
              ger utvecklingen också nya jobb. Utbildning är därför viktigt
              inte bara för dem som saknar jobb utan också för dem som redan
              är etablerade på arbetsmarknaden.
            </seg>
          </u>
          <u>
            <seg>
              Kompetensförsörjning kommer att spela en stor roll på den framtida
              arbetsmarknaden. Miljöpartiet har länge lyft vikten av livslångt
              lärande. Vi är övertygade om att människor mår bra av att utvecklas
              under sitt yrkesliv och att det stärker deras ställning på arbetsmarknaden.
            </seg>
          </u>
          <u>
            <seg>
              Vi välkomnar principöverenskommelsen mellan parterna, där det
              ingår ett omfattande paket för kompetensförsörjning. Det innebär
              i princip att anställda ska ha rätt till två terminers betald
              kompetensutveckling. Detta tror vi kommer att vara mycket betydelsefullt.
              Det kommer att sänka trösklarna rejält för människor att våga
              och kunna vidareutbilda sig.
            </seg>
          </u>
          <u>
            <seg>
              Alltför många arbetslösa saknar den kompetens som behövs för
              att etablera sig på arbetsmarknaden. Regeringens ambition är att
              fler arbetssök ­ ande med utbildningsbehov ska välja reguljära
              studier eller studier inom folkhögskolan. Regeringen föreslår
              även att medel tillförs för att öka tillgången till korta arbetsmarknadsutbildningar
              som syftar till att möta behovet inom bristyrken.
            </seg>
          </u>
          <u>
            <seg>
              Fru talman! Sämst förankring på arbetsmarknaden har utrikesfödda
              kvinnor med låg utbildning. I den granskning som Kalla fakta presenterade
              i början av året framgick att kvinnor med utländsk bakgrund missgynnas
              i den arbetsmarknadspolitiska bedömningen på grund av diskriminering.
              De fick inte ta del av insatser i samma utsträckning som män och
              hade svårare att komma i kontakt med handläggare.
            </seg>
          </u>
          <u>
            <seg>
              Fördomar och föreställningar ska inte avgöra vilka insatser enskilda
              får ta del av. Det är viktigt att etableringsinsatserna har ett
              jämställdhetsperspektiv och att den arbetsmarknadspolitiska bedömningen
              görs på ett kunskapsbaserat sätt. Riksrevisionen har pekat på
              vikten av att Arbetsförmed ­ lingen säkerställer att de arbetsmarknadspolitiska
              bedömningarna är likvärdiga.
            </seg>
          </u>
          <u>
            <seg>
              Regeringen tog under förra mandatperioden bort vårdnadsbidraget,
              och vi har sett till att föräldralediga numera har möjlighet att
              studera svenska. Detta är viktigt för många som ännu inte har
              etablerat sig på arbetsmarknaden.
            </seg>
          </u>
          <u>
            <seg>
              Regeringen har satsat på insatser som kan stärka lågutbildade
              kvinnors möjlighet till arbete. Extratjänster och introduktionsjobb
              ger dem som står allra längst från arbetsmarknaden en chans att
              komma in, inte minst utrikesfödda kvinnor. Detta är väldigt viktigt
              och gör skillnad i praktiken.
            </seg>
          </u>
          <note>
            Med detta vill jag yrka bifall till utskottets förslag i betänkandena
            AU2 och AU5.
          </note>
          <note type="speaker">
            Anf. 45 MAGNUS PERSSON (SD) replik:
          </note>
          <u>
            <seg>
              Fru talman! Vi har tidigare debatterat ineffektiva arbetsmarknadsåtgärder.
              Men en åtgärd vi inte nämnt är det nya anslaget till intensivår
              för nyanlända – en reform för 100 miljoner som man av någon anledning
              stoppat in i Arbetsförmedlingens förvaltningskostnader utan att
              med ett enda ord nämna detta i budgetpropositionen.
            </seg>
          </u>
          <u>
            <seg>
              Min fråga till Miljöpartiet är ganska enkel: Anser Miljöpartiet
              att särlösningar grundat på etnicitet är rätt väg att gå, med
              den stora arbetslöshet vi har i dag?
            </seg>
          </u>
          <note>
            Anf. 46 LEILA ALI-ELMI (MP) replik:
          </note>
          <u>
            <seg>
              Fru talman! Jag vill rikta en fråga till Magnus Persson själv:
              Vad menar ni med särlösningar? Jag har läst er kommittémotion,
              där ni säger att regeringen grundar sin politik på etnicitet.
              Vilken etnicitet pekar ni på då? Kan du svara på den frågan?
            </seg>
          </u>
          <note type="speaker">
            Anf. 47 MAGNUS PERSSON (SD) replik:
          </note>
          <u>
            <seg>
              Fru talman! Jag hör att Miljöpartiets representant inte vill
              svara på frågan. Men ja, vi är emot särlösningar och kvotering.
              Jag tycker att en sådan här reform skickar väldigt märkliga signaler
              till alla de tusentals arbetslösa ungdomar vi har i Sverige i
              dag, som inte får någon gräddfil in på arbetsmarknaden. Tycker
              Miljöpartiets representant här i kammaren att detta är rätt väg
              att gå?
            </seg>
          </u>
          <note>
            Anf. 48 LEILA ALI-ELMI (MP) replik:
          </note>
          <u>
            <seg>
              Fru talman! Intensivåret är en del av etableringsprogrammet.
              Det handlar om en individualiserad etablering. I dag har vi ett
              etableringsprogram på två år, där en universitetsutbildad person
              och en analfabet får i princip samma insatser.
            </seg>
          </u>
          <u>
            <seg>
              Ni vill ju avskaffa hela integrationspolitiken. Vilka är era
              lösningar på de problem som ni ger en väldigt missvisande bild
              av?
            </seg>
          </u>
          <note type="speaker">
            Anf. 49 SAILA QUICKLUND (M):
          </note>
          <u>
            <seg>
              Fru talman! Min kollega Mats Green har tidigare under debatten
              talat om arbetsmarknad. Jag kommer att fokusera på arbetsmiljöområdet
              och Moderaternas ståndpunkter här.
            </seg>
          </u>
          <u>
            <seg>
              Arbetsmiljöfrågorna har de senaste åren varit kraftigt omdebatterade,
              bland annat mot bakgrund av det stora antal dödsolyckor på de
              svenska arbetsplatserna som vi sett under flera års tid. Flest
              olyckor hittar vi inom branscherna byggnad, transport, jordbruk
              och skogsbruk.
            </seg>
          </u>
          <u>
            <seg>
              I genomsnitt har cirka en person i veckan avlidit i en arbetsplatsolycka.
              Situationen har dock tillfälligt förbättrats något. Pandemieffekter
              och medföljande permitteringar och korttidspermitteringar kan
              vara en orsak till något förbättrad statistik på området. Självklart
              är dock varje arbetsrelaterad dödsolycka alltid en olycka för
              mycket.
            </seg>
          </u>
          <u>
            <seg>
              Jag har blivit kontaktad av familjer och föräldrar som tragiskt
              förlorat sina söner via arbetsplatsolyckor. Syftet med samtalen
              har varit att anhö ­ riga velat beskriva händelserna samt framföra
              den viktiga uppmaningen att vi från politiken måste arbeta för
              att dödsolyckor och olyckor generellt inte ska kunna ske.
            </seg>
          </u>
          <u>
            <seg>
              De fall jag re fer erar till handlar bägge om unga män i 20-årsåldern
              – den ene från Strömstad, den andre från Östersund – som förolyckats
              på sina respektive arbetsplatser. Det är varje människas värsta
              mardröm att mista någon man älskar, och jag tror att ingen riktigt
              kan föreställa sig vad dessa föräldrar och anhöriga nu går igenom.
              Jag beklagar verkligen deras sorg. Mina tankar går fortsatt till
              de förolyckades anhöriga. Ingen ska dö på jobbet. Alla som går
              till jobbet ska också komma hem till sina nära och kära. Allt
              annat är oacceptabelt.
            </seg>
          </u>
          <u>
            <seg>
              Det höga antalet arbetsplatsolyckor måste minska. Här har arbetsgivare,
              parterna, myndigheterna och inte minst politiken ett riktigt stort
              ansvar. Samverkan är viktig och nödvändig. Tillsyn, information,
              kunskapsinhämtning och utbildning måste förbättras, och samverkan
              mellan myndigheter, vilken i dag inte fungerar, måste bli mycket
              bättre. Det är några av de åtgärder som behövs , enligt oss moderater.
              En sammanhållen kedja av insatser behövs. Vi moderater har därför
              skarpa förslag som kan påverka arbetsmiljön för många arbetstagare
              i en bättre riktning.
            </seg>
          </u>
          <u>
            <seg>
              Gällande samverkan och en kedja av insatser syftar jag också
              på Moderaternas historiskt stora satsningar på bland annat Polismyndigheten,
              Åklagarmyndigheten, Sveriges Domstolar och Kriminalvården. Arbetsmiljöfrågorna
              sträcker sig över flera myndigheter, och satsningar måste därför
              ske brett inom myndighetssfären. Helheten gör skillnad.
            </seg>
          </u>
          <u>
            <seg>
              Bakgrunden är också att kritik har framkommit gällande att polis
              och åklagare har för lite resurser till utredningar av arbetsmiljöbrott
              och att preskriptionstiderna är för korta. För normalgraden är
              preskriptionstiden två år, för allvarliga arbetsmiljöbrott fem
              år. Påbörjade brottsfall läggs ned, och viktiga erfarenheter för
              förebyggande åtgärder förloras på grund av de korta preskriptionstiderna.
              Moderaterna vill därför dubbla preskriptionstiderna.
            </seg>
          </u>
          <u>
            <seg>
              Coronapandemin har medfört ett ytterligare ökat fokus på i synnerhet
              arbetsmiljön inom hälso- och sjukvården och äldreomsorgen. Arbetsmiljö
              ­ förhållandena för just dessa yrkeskategorier och inom dessa
              områden har varit mycket ansträngda redan före pandemin, och nu
              är de helt oaccepta ­ b la . Här krävs omedelbara insatser som
              kan förbättra arbetsmiljösituatio ­ nen för medarbetarna.
            </seg>
          </u>
          <u>
            <seg>
              Redan före pandemin hade var tredje kvinna varit sjuk på grund
              av jobbet de tolv senaste månaderna. Var tredje kvinna – notera
              det! Värst var det för kvinnor i åldern 30 – 49 år. En för hög
              arbetsbelastning är den van ­ ligaste orsaken till att man får
              hälsoproblem på jobbet, visade Arbetsmiljö ­ verkets rapport.
              Två tredjedelar av alla personer med arbetsorsakade be ­ svär
              lider av fysisk smärta och värk. Också problem med nacke, axel
              och arm är väldigt vanliga. Självklart påverkar dessa smärtor
              även sömnen och stressnivån negativt.
            </seg>
          </u>
          <u>
            <seg>
              Inom äldreomsorgen fann Arbetsmiljöverket vid tillsynsbesök att
              90 procent av de besökta arbetsställena hade anmärkningar gällande
              arbetsmiljön. Det visar hur oacceptabel och undermålig arbetsmiljön
              är för kvinnor inom vård- och omsorgssektorn, en sektor som dessutom
              i dag har stora rekryteringsproblem. Om vi ska lyckas attrahera
              personer att utbilda sig och söka arbete inom äldreomsorg och
              hälso- och sjukvård – lägg därtill även utbildningssidan – måste
              arbetsmiljöförhållandena förbättras.
            </seg>
          </u>
          <u>
            <seg>
              Jag vill lyfta fram fler exempel på arbetsmiljöutmaningar. 20
              procent av svenska arbetstagare uppskattas vara utsatta för någon
              form av kränk ­ ande särbehandling varje år. 7 procent utsattes
              också för mobbning på arbetsplatsen. Mycket av arbetsmiljöpolitiken
              har haft ett tydligt fokus på dödsolyckor, vilket är helt befogat,
              men vi måste även uppmärksamma de psykosociala arbetsmiljöerna
              och deras påverkan på arbetstagare. Vi moderater har uppmärksammat
              denna del. Därför har vi också förslag till förbättringar.
            </seg>
          </u>
          <u>
            <seg>
              Jag vill också lyfta fram nya och andra tillbud i spåren av pandemin.
              Polismyndigheten har fått in över 1 000 anmälningar om tillbud
              och ar ­ betsskador som är kopplade till smittspridningen. Det
              kommer hot mot po ­ liser vid ingripanden, och det handlar om
              att de gripna uppger att de är smittade. Detta är självklart också
              en viktig arbetsmiljöfråga för polis ­ anställda.
            </seg>
          </u>
          <u>
            <seg>
              Jag ska nu kort redovisa Moderaternas förslag inom arbetsmiljöområdet.
            </seg>
          </u>
          <u>
            <seg>
              Vi anser att Arbetsmiljöverket ska utöka antalet inspektioner
              och handledningstillfällen generellt samt i synnerhet i utsatta
              branscher. Arbetsmiljöverket ska också genomföra årliga uppföljningar
              av det systematiska arbetsmiljöarbetet vad gäller både psykosocial
              och fysisk arbetsmiljö; vård- och omsorgssektorn ska belysas i
              särskild ordning.
            </seg>
          </u>
          <u>
            <seg>
              Vi vill stärka tillsynen av arbetsgivare för yrkesgrupper med
              särskilt hög sjukfrånvaro. Vi vill förstärka utbildningsinsatserna
              kring arbetsmiljö ­ arbetet. Vi vill förstärka det förebyggande
              arbetet mot psykisk ohälsa inom ramen för företagshälsovården.
              Vi vill, som jag nämnde tidigare, också förlänga preskriptionstiden
              för arbetsmiljöbrott.
            </seg>
          </u>
          <u>
            <seg>
              Jag ser fram emot att ta del av vad regeringen lägger fram i
              den nya arbetsmiljöstrategin. Vi har fortfarande inte fått ta
              del av någonting som gör att vi kan utröna vad som komma skall.
              Men detta är en jätteviktig fråga.
            </seg>
          </u>
          <u>
            <seg>
              Arbetsmiljöfrågorna är ständigt aktuella och bör så vara. Just
              nu upplever våra arbetstagare runt om i landet enorma utmaningar
              och svårigheter på sina arbetsplatser, och vi som är verksamma
              inom politiken bär ett stort ansvar för att underlätta och skapa
              förbättringar i denna svåra situation. Uppenbarligen har de insatser
              som införts inte varit tillräckliga. Här krävs krafttag i samverkan
              med berörda parter. Politikens och självklart reger ­ ingens yttersta
              ansvar är dock centralt.
            </seg>
          </u>
          <u>
            <seg>
              Fru talman! Jag vill passa på att önska alla en riktigt god jul
              och ett gott nytt år.
            </seg>
          </u>
          <note type="speaker">
            Anf. 50 ANN-SOFIE LIFVENHAGE (M):
          </note>
          <u>
            <seg>
              Fru talman! Vi står givetvis bakom alla våra reservationer, men
              för tids vinnande yrkar vi bifall endast till reservation 17 i
              AU5.
            </seg>
          </u>
          <u>
            <seg>
              Fru talman! För mig ska Sverige vara ett land där vi kan börja
              med ingenting och ta oss hur långt som helst, där var och en måste
              ta sitt ansvar och göra sitt bästa utifrån sina förutsättningar,
              där samhället finns när det oförutsedda eller olyckan är framme
              men där vi alla andra gånger tar vårt eget ansvar, fattar egna
              beslut och hela tiden bidrar för att bygga oss själva och Sverige
              starka, där skolan är för alla, där dina arbetsinsatser ger dina
              möjligheter och där du väljer väg för just dig, många gånger om
              under livet.
            </seg>
          </u>
          <u>
            <seg>
              Vi lever i en tid med stora förändringar på arbetsmarknaden,
              även utan pandemin och alla de konsekvenser den har fört med sig.
              Tyvärr var vi redan innan krisen illa förberedda att möta en stigande
              arbetslöshet då vi hade den högsta någonsin i en högkonjunktur.
              Den var EU:s femte högsta totalt sett och tredje högsta i EU för
              utomeuropéer ; bara Spanien och Grek ­ land ligger sämre till.
            </seg>
          </u>
          <u>
            <seg>
              För invånare med låg utbildningsgrad ser vi att en stor andel
              har högst grundskola, men en oroväckande stor andel har inte ens
              det. Det krävs ett rejält häv när vi kommer till vuxenutbildning
              på alla nivåer. Utbildning och goda språkkunskaper är A och O
              för att kunna vara attraktiv på svensk arbetsmarknad. Det är en
              utmaning vi måste ta tag i med kraft då konsekvensen annars riskerar
              att bli permanent utanförskap.
            </seg>
          </u>
          <u>
            <seg>
              Fru talman! Det vi nu ser är en förändrad arbetsmarknad med behov
              av ett längre arbetsliv. Där tar vi till vara gedigen kunskap
              och erfarenhet från dem som önskar fortsätta arbeta några år till.
              Det handlar om att ändra värdering till att skatta denna kompetens
              högt i stället för att rangera ut människor vid en fix ålder.
            </seg>
          </u>
          <u>
            <seg>
              Min tidigare chef och rektor Sten-Åke Domeij hade minsann inte
              tänkt att lägga av den dag födelseattesten sa att pensionsåldern
              var uppnådd. Nej, av oss som hade honom som chef hade nog ingen
              tänkt tanken att det energiknippet skulle göra så. Men i ett system
              som är mer till för systemet än för flexibla och tänkande människor
              finns inget annat än att sluta och starta eget för att kunna få
              fortsätta att använda sin kompetens.
            </seg>
          </u>
          <u>
            <seg>
              Men vi ser också ett samhälle där kompetensutveckling och karriär
              ­ byten är mer regel än undantag. Det gör att vi måste vara beredda
              att lära om och lära nytt under hela arbetslivet. Det är ett sätt
              att hålla intresse och go uppe för vissa, men också en utmaning
              för andra.
            </seg>
          </u>
          <u>
            <seg>
              För att fler ska kunna ställa om och hela tiden arbeta för att
              göra sig anställbara behöver systemet förändras så att man till
              exempel kan få skatteavdrag för egna utbildningskostnader och
              att samhället stimulerar till omskolning. Sammantaget ökar detta
              betydelsen av flexibla vuxenutbildningar som ställer nya krav
              på omställning. Staten behöver därmed genom sin del och sitt ansvar
              i samhällskontraktet underlätta för såväl arbetsgivare som individer
              att investera i utbildning.
            </seg>
          </u>
          <u>
            <seg>
              Svensk arbetsmarknad plågas av bristande rörlighet och föråldrade
              regleringar. Människor har alltmer olika förutsättningar när det
              gäller att få jobb, och företagen har svårt att få människor med
              rätt kompetens till olika arbetsuppgifter
            </seg>
          </u>
          <u>
            <seg>
              Fru talman! Målet bör vara att skapa en arbetslöshetsförsäkring
              som ger en tidsbegränsad ekonomisk trygghet, avdramatiserar en
              kortvarig arbetslöshet och möjliggör ett effektivt jobbsökande.
              Vi måste inse att 2000-talets arbetsmarknad inte kan styras med
              regleringar från 70-talet. Dagens anställningsskydd gör det svårare
              för människor som inte trivs eller passar på sin arbetsplats att
              gå vidare.
            </seg>
          </u>
          <u>
            <seg>
              För att förbättra rörligheten och matchningen på arbetsmarknaden,
              stärka svensk konkurrenskraft och ge fler möjlighet att ha ett
              arbete bör turordningsreglerna reformeras till att i högre grad
              utgå från vem som har bäst kompetens att utföra uppdraget. Även
              andra delar i lagen om anställningsskydd bör ses över. Till exempel
              bör provanställningar förlängas från sex till tolv månader för
              att få fler att våga prova att anställa en medarbetare till, vilket
              kan sänka tröskeln till jobb för både unga och nyanlända.
            </seg>
          </u>
          <u>
            <seg>
              För att detta ska vara möjligt måste matchningarna på arbetsmarknaden
              fungera. I dag kännetecknas svensk arbetsmarknad av stora matchningsproblem.
              Samtidigt som fler människor än någonsin behöver hjälp för att
              komma in på arbetsmarknaden är rekryteringsproblemen stora. Arbetsgivare
              hittar inte rätt kompetens. En väl fungerande matchning, och förmå
              ­ gan att ge den som är arbetslös rätt insats, kommer att spela
              en central roll för hur vi ska kunna hantera den utmaningen framöver.
            </seg>
          </u>
          <u>
            <seg>
              Arbetsförmedlingens ineffektivitet och låga förtroende är inte
              hela orsaken till matchningsproblematiken, men det blir tydligt
              att en reformering krävs. Vi vill se en struktur där fler aktörer
              får ta ett helhetsansvar för sina arbetssökande och där få ersättning
              efter hur väl de lyckas med att hjälpa den arbetssökande in i
              arbete. Kvalitet måste vara i fokus.
            </seg>
          </u>
          <u>
            <seg>
              Fru talman! Vi behöver en arbetslöshetsförsäkring som är tydlig,
              där individen i början har stor frihet att söka sig vägar till
              nästa jobb och där drivkraften att själv vara aktiv i detta premieras.
              Arbete och sparsamhet ska alltid löna sig. En försäkring ska vara
              en kortsiktig hjälp när du är mellan jobb och inte en varaktig
              försörjning.
            </seg>
          </u>
          <u>
            <seg>
              Moderaterna vill skapa förutsättningar för en modern arbetsmarknad
              där människor kan yrkesväxla, bygga på sin kompetens för att behålla
              ett jobb eller göra karriär. Med en starkare ekonomisk uppmuntran
              och ökad frihet skulle Sverige kunna få en arbetsmarknadsmodell
              som skapar både tillväxt och verklig trygghet: den att ha flera
              arbetsgivare att välja mellan.
            </seg>
          </u>
          <u>
            <seg>
              Det blir tydligt att vi behöver en arbetslöshetsförsäkring värd
              namnet. Med det utgångsläge Sverige är i nu behöver vi snarare
              en omställningsförsäkring för att möta framtidens arbetsmarknad,
              en arbetsmarknad där fler vågar ställa om och fler kommer till
              sin rätt.
            </seg>
          </u>
          <u>
            <seg>
              Fru talman, kammarkollegor! Det har varit ett omtumlande år för
              oss alla i olika stor utsträckning. Det har varit ett år där vi
              har lärt mycket men också ett år där vi har fått acceptera mycket
              som jag önskar att vi hade sluppit.
            </seg>
          </u>
          <u>
            <seg>
              I denna årets sista debatt för vårt utskott vill jag passa på
              att önska er alla en god jul och ett gott nytt år. Jag vill också
              rikta ett stort tack till kansliet för ert utförda arbete och
              ett tack till er kollegor för gott samarbete.
            </seg>
          </u>
          <u>
            <seg>
              Med visad hänsyn och omtanke om varandra, med hopp om en vaccinationsplan
              som fungerar och med ett samtal till någon som sitter ensam kan
              vi göra skillnad.
            </seg>
          </u>
          <u>
            <seg>
              Vågar vi inte lita på tomten – som med allra största sannolikhet
              har suttit i karantän i år – vill jag önska mig att vi hjälps
              åt att handla lokalt. Vill vi ha butiker, tjänster, arbetstillfällen
              och företag kvar i morgon måste vi hjälpas åt i dag.
            </seg>
          </u>
          <u>
            <seg>
              Ingen kan göra allt, men alla kan göra något.
            </seg>
          </u>
          <note type="speaker">
            Anf. 51 MARTIN ÅDAHL (C):
          </note>
          <u>
            <seg>
              Fru talman! Jag hade egentligen inte velat förlänga debatten
              ytterligare. Men det är lite besvärligt när det är olika talare
              i dessa coronatider, och vi får komprimera våra inlägg. Jag har
              gått upp i debatten för att yrka bifall till en reservation under
              punkt 5 som behandlas i AU5.
            </seg>
          </u>
          <u>
            <seg>
              Jag vill också passa på att säga, eftersom det har tagits upp
              i debatten, att intensivåret inte har någonting med etnisk diskriminering
              att göra, som Leila Ali-Elmi har sagt. Det är en åtgärd för att
              skynda på och effektivisera etableringen så att de som kommer
              hit inte möts av passivitet utan av ett kompakt och krävande program
              där människor på snabbast möjliga och kraftfulla sätt integreras
              i Sverige. Det finns omnämnt både i budgeten och i väldigt mycket
              av vår kommunikation i samband med budgeten.
            </seg>
          </u>
          <u>
            <seg>
              Det viktigaste jag vill lägga till när jag ändå är här är att
              jag som alla andra vill önska en riktigt god jul till arbetsmarknadsutskottet,
              alla i kammaren, fru talmannen och också till det fantastiska
              kansliet som vi har haft hjälp av under detta dramatiska och svåra
              år. Jag hoppas och ser fram emot att 2021 blir bättre för oss
              allihop tillsammans!
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 7 Studiestöd
          </note>
          <note>
            Utbildningsutskottets betänkande 2020/21:UbU2
          </note>
          <note>
            Utgiftsområde 15 Studiestöd (prop. 2020/21:1 delvis)
          </note>
          <note>
            föredrogs.
          </note>
          <note type="speaker">
            Anf. 52 MARIE-LOUISE HÄNEL SANDSTRÖM (M):
          </note>
          <u>
            <seg>
              Fru talman! Då kommer vi äntligen till studiestöd! Det är ett
              område där de flesta av oss nog är överens om att det är ett fantastiskt
              och unikt studiemedelssystem som finns i Sverige. Men vi är kanske
              inte helt överens om upplägget och om finansieringen, och därför
              avstår Moderaterna från ställningstagande när det gäller beslut
              om statens budget inom utgiftsområde 15. Vi redovisar i stället
              våra överväganden i ett särskilt yttrande.
            </seg>
          </u>
          <u>
            <seg>
              Vi hade en debatt om studiestöd för ganska precis ett år sedan.
              Då berättade jag att jag hade ett 30-årigt förhållande med CSN.
              Jag har nu avbrutit det, och det är jag väldigt nöjd med. Äntligen
              är man färdig med detta – puh! Det var en seger, kan jag säga.
              Men det var förstås också en möjlighet att det fanns.
            </seg>
          </u>
          <u>
            <seg>
              Det är nästan 1 miljon människor i Sverige som använder studiestöd
              på både eftergymnasial och gymnasial nivå. Det är en fantastisk
              möjlighet. Man kan säga att det är en möjlighet för väldigt många.
              Det är en möjlighet att studera och finansiera sin drömutbildning.
              Det är en möjlighet att studera utomlands. Det är en möjlighet
              att studera även när man har fött barn och bildat familj, om man
              är lite äldre. Det är också en möjlighet till en ny chans att
              läsa en ny utbildning för att kunna behålla ett jobb, kanske öka
              sin kompetens eller få ett arbete. Det är alltså en väldigt viktig
              och fin möjlighet.
            </seg>
          </u>
          <u>
            <seg>
              Fru talman! Världsekonomin och Sveriges ekonomi förändras i snabb
              takt. Även arbetsmarknaden förändras. Det har vi hört diskuteras
              under ett par timmar här på förmiddagen. Vi får ett längre arbetsliv,
              och det är större behov av kompetensutveckling. Vi kommer också
              att byta karriär under livet; det kommer snarare att bli regel
              än undantag att det sker när man arbetar.
            </seg>
          </u>
          <u>
            <seg>
              Det betyder förstås att kunskap och kompetens får en allt större
              betydelse för trygghet på arbetsmarknaden. Kunskap och kompetens
              kommer alltid att behövas. Därför vill vi från Moderaterna underlätta
              möjligheten att få studiemedel under längre tid och även högre
              upp i åldrarna.
            </seg>
          </u>
          <u>
            <seg>
              Fru talman! Det går inte att nämna något utan att berätta om
              corona ­ pandemins påverkan på vårt land. Tillsammans med den
              lågkonjunktur som också är på gång har den inneburit att tusentals
              människor har blivit utan arbete. Väldigt många har börjat studera
              i stället. Man behöver ställa om, och man behöver komplettera
              för att kunna komma tillbaka till arbetsmarknaden. Även studenter
              som examineras nu får en helt annan arbetsmarknad när de kommer
              ut.
            </seg>
          </u>
          <u>
            <seg>
              Fru talman! En helt ny era i det nya samhällskontraktet kommer
              att vara att både företag och offentligt anställda måste se
              till att man under yrkeslivet kommer att kunna komplettera och
              byta utbildning. Man måste göra detta möjligt i många olika former.
              Man kommer kanske också att kunna arbeta parallellt med sina studier.
            </seg>
          </u>
          <u>
            <seg>
              Vi är mycket positiva till att många vårdstuderande, till exempel,
              nu under pandemin har arbetat extra inom vården. Då har man kunnat
              få hjälp med att ta bort fribeloppet under året för att kunna
              studera och samtidigt tjäna pengar. Fribeloppet är ju den gräns
              som finns för hur mycket man får tjäna utan att studiestödet påverkas.
              Denna hjälp har funnits nu under 2020. Vi hade hoppats att den
              skulle finnas också under 2021, för tyvärr har ju inte pandemin
              försvunnit – även om vi är väldigt glada för vaccinet som har
              kommit.
            </seg>
          </u>
          <u>
            <seg>
              Tyvärr säger regeringen nej till detta. Vi ser det som en viktig
              gest att det skulle finnas kvar – en gest för att du gör en stor
              insats när du är inne och arbetar även under dina studier när
              vi är i en så speciell situation.
            </seg>
          </u>
          <u>
            <seg>
              Fru talman! Moderaterna har fler förslag på nödvändiga åtgärder.
              Det råder stor brist på utbildade förskollärare. Det behövs
              många förskollärare. Vi vill nu att det ska införas en ny kompletterande
              pedagogisk utbildning, som kallas för KPU, för att akademiker
              och yrkesverksamma ska kunna komma tillbaka i ett yrkesliv och
              jobba som f ö rskoll ä rare i stället. Detta diskuterade vi även
              i går när vi pratade om högre utbildning. Vi moderater vill avsätta
              25 miljoner till denna satsning.
            </seg>
          </u>
          <u>
            <seg>
              Det kommer att beh ö va utbildas ett stort antal poliser, vilket
              också har diskuterats mycket. Det räcker inte att bara ut ö ka
              antalet platser vare sig det gäller polisutbildning eller annan
              utbildning. Det gäller också att ha en försörjning, och då blir
              studiemedlet väldigt viktigt.
            </seg>
          </u>
          <u>
            <seg>
              Vi vill göra det mer attraktivt att arbeta som polis i Sverige,
              och vi har ett f ö rslag som gör att man blir av med sina studiel
              å n när man har arbetat i fem år som polis. Det blir alltså en
              utbildning som blir betald av staten, och det gör att det kanske
              blir mer attraktivt att utbilda sig och även mer l ö nsamt att
              arbeta som polis. Vi vill satsa 50 miljoner kronor för detta.
            </seg>
          </u>
          <u>
            <seg>
              Det finns fler brister. Det råder brist på bostäder för studenter.
              Det är h ö ga kostnader f ö r nyproducerade l ä genheter. Vi vill
              att studenter ska ges m ö jlighet att ta ett så kallat till ä
              ggsl å n. Det gör att det blir lättare för studenter att ha ett
              boende. Vi vet att det underlättar för studenter när man kan känna
              sig trygg med att man har ett boende. Man slipper flytta under
              studietiden, och man slipper andrahandskontrakt eller tredjehandskontrakt.
              Vi vill gärna satsa 300 miljoner extra på detta för att kunna
              få en tryggare boendemiljö även för studenterna.
            </seg>
          </u>
          <u>
            <seg>
              Fru talman! Som jag sa inledningsvis är vi inte riktigt överens
              om hur vi ska finansiera och lägga upp studiemedlet. Därför kommer
              alltså Mode ­ raterna att avstå fr å n st ä llningstagande n ä
              r det g ä ller beslutet. Jag har nu redovisat lite grann av det
              som ingår i vårt yttrande.
            </seg>
          </u>
          <u>
            <seg>
              Jag vill önska en god jul och ett gott nytt år, även om det blir
              väldigt annorlunda för alla.
            </seg>
          </u>
          <note type="speaker">
            Anf. 53 MICHAEL RUBBESTAD (SD):
          </note>
          <u>
            <seg>
              Fru talman! I Sverige finns ungefär 10 000 förskolor, och strax
              över en halv miljon barn går i dessa. Andelen anställda med förskollärarexamen
              är cirka 40 procent. Ytterligare 20 procent är legitimerade barnskötare.
            </seg>
          </u>
          <u>
            <seg>
              De flesta enheter klarar kravet på i alla fall en enda examinerad
              för ­ skollärare på hela förskolan, men vissa kommuner har en
              så låg nivå som 6 procent utbildade barnskötare och 13 procent
              legitimerade förskollärare. I 263 av landets förskolor saknas
              till och med helt personal med någon form av legitimation. Det
              här är siffror som kommer från Skolverket.
            </seg>
          </u>
          <u>
            <seg>
              Andelen förskollärare skiljer sig åt mellan olika typer av huvudmän
              och kommuner. I en rapport från SKR, Sveriges Kommuner och Regioner,
              nämns att avståndet till lärosäten med förskollärarutbildning
              påverkar möjligheten att rekrytera personal eftersom förskollärare
              i hög grad stannar nära den högskola eller det universitet där
              de har utbildat sig.
            </seg>
          </u>
          <u>
            <seg>
              Bristen på utbildad personal är stor på landsbygd och i glesbygd
              samt i de områden som ligger geografiskt längst bort ifrån de
              platser där dessa utbildningar bedrivs.
            </seg>
          </u>
          <u>
            <seg>
              Trots att mycket kan göras digitalt och på distans – det har
              vi lärt oss det senaste året – talar statistiken sitt tydliga
              språk: Detta är ett växande problem. Jag deltog nyligen i ett
              webbinarium kring förskolan som arrangerades av flera ledamöter
              från utbildningsutskottet där dessa fakta och denna statistik
              diskuterades och belystes.
            </seg>
          </u>
          <u>
            <seg>
              Denna utveckling gäller inte bara legitimerade lärare inom förskolan,
              utan den fortsätter sedan vidare upp i grundskolan.
            </seg>
          </u>
          <u>
            <seg>
              Sverige ska vara ett land där människor kan bo och verka och
              ha barnen i förskola och skola även utanför de större orterna.
              Bristen på legitimerade förskollärare och grundskollärare i glesbygd
              och på landsbygd behöver åtgärdas. 194 av Sveriges 290 kommuner
              faller inom dessa kriterier, och ungefär 25 procent av Sveriges
              befolkning bor i dessa områden. Potentiellt kan alltså vart fjärde
              barn tänkas gå i förskola eller grundskola i just de områden där
              det råder kraftig brist på legitimerad och utbildad personal.
            </seg>
          </u>
          <u>
            <seg>
              Vidare bör även nämnas det faktum att 14 procent av Sveriges
              examinerade lärare väljer att ta anställning utanför utbildningsbranschen
              eller som lärare och helt enkelt väljer att arbeta med något annat.
            </seg>
          </u>
          <u>
            <seg>
              För att påbörja ett arbete där vi försöker råda bot på lärarbristen
              inom förskola och skola föreslår därför Sverigedemokraterna att
              examinerade lärare som tar anställning i glesbygd årligen ska
              få avdrag med 15 procent på sin studieskuld, vilket skulle innebära
              att hela studieskulden är avbetald efter ungefär sju år.
            </seg>
          </u>
          <u>
            <seg>
              Såväl Kommunutredningen som Landsbygdskommittén lyfter fram nedskrivning
              av studieskulder som en lämplig åtgärd för att försöka förbättra
              kompetensförsörjningen i vissa delar av landet.
            </seg>
          </u>
          <u>
            <seg>
              Denna satsning innebär cirka 90 miljoner för 2021, och ett fullt
              implementerat förslag skulle innebära en kostnad motsvarande cirka
              600 miljoner per år. Det är en satsning som bara i glesbygd skulle
              gynna uppskattningsvis över 400 000 barn och elever i förskola
              och grundskola. Adderar vi lärare i yrkesämnen och gymnasielärare,
              som är inkluderade i denna satsning, ökar antalet ännu mer, och
              vi närmar oss en halv miljon elever – för att citera Lärarförbundet:
              ”Allt börjar med en bra lärare.”
            </seg>
          </u>
          <u>
            <seg>
              Fru talman! För att ge incitament till studenter att utbilda
              sig till yrken där det råder brist på utbildad personal på arbetsmarknaden
              föreslår Sveri ­ gedemokraterna ett riktat stöd i form av ett
              förhöjt studiebidrag med 1 000 kronor extra per månad under studiemånaderna.
              Detta gäller de studenter som tar examen inom ett bristområde,
              vilket avser någon av de tio utbild ­ ningar där störst brist
              på utbildad arbetskraft på arbetsmarknaden råder .
            </seg>
          </u>
          <u>
            <seg>
              För nästa år är enligt Arbetsförmedlingens prognoser dessa yrken
              bland annat arbetsterapeuter, barnmorskor, civilingenjörer, fritidspedagoger,
              sjukvårdspersonal och läkare, it-personal, poliser, psykologer,
              tandläkare, tandhygienister och tandtekniker samt förskollärare
              och lärare. An delen tomma platser på vårens utbildningar i dessa
              exempelfall varierar mellan 76 och 86 procent. I de värsta fallen
              utbildar vi alltså bara 14 procent av det faktiska behovet.
            </seg>
          </u>
          <u>
            <seg>
              Ett högre studiebidrag om 1 000 kronor per månad skulle sannolikt
              locka fler studenter till dessa utbildningar, något som även riksdagens
              utredningstjänst styrker. Vi satsar därför i vår budget 580 miljoner
              för 2021 till detta ändamål.
            </seg>
          </u>
          <u>
            <seg>
              Sverige är ett fantastiskt land med ett väl utvecklat studiestödssystem
              som snart går in på sitt 102:a år sedan Hjalmar Oscar-Ahlberg
              1919 erhöll det första svenska studielånet – 1 500 kronor för
              ett helår som skulle betalas tillbaka inom loppet av tio år. Sedan
              1919 har Sverige utvecklats, och 1965 lades grunderna för det
              system vi har i dag som är ett väl utvecklat studiestödssystem.
              Det är ett av världens mest generösa för att möjliggöra studier
              för människor från alla samhällsklasser, oavsett den enskilde
              individens unika förutsättningar. Vi ska vara mycket stolta över
              detta samtidigt som det alltid finns delar som kan förbättras
              och utvecklas ytterligare.
            </seg>
          </u>
          <u>
            <seg>
              Med detta sagt önskar jag yrka bifall till Sverigedemokraternas
              reservation och avsluta mitt anförande med att önska våra talmän,
              tjänstemän, ledamöter i utbildningsutskottet, statsråd och övriga
              riksdagsledamöter en riktigt god jul och ett gott nytt år.
            </seg>
          </u>
          <note type="speaker">
            Anf. 54 PIA NILSSON (S) replik:
          </note>
          <u>
            <seg>
              Fru talman! Det Michael Rubbestad inte nämnde i sitt anförande
              gäller studiestartsstödet. Jag konstaterar att Michael Rubbestad
              vill dra undan mattan för tusentals arbetslösa personer, majoriteten
              kvinnor, som har kort utbildning och som står längst bort från
              arbetsmarknaden genom att avskaffa studiestartsstödet. Detta stöd
              ges under max 50 veckor. Det är till för dessa personer så att
              de vågar börja studera. I de flesta fall gäller det yrkesutbildning
              som leder till jobb.
            </seg>
          </u>
          <u>
            <seg>
              Som skäl anger Sverigedemokraterna att studiestartsstödet endast
              är avsett för nyanlända. Det är inte sant, fru talman. Enligt
              CSN:s rättsavdelning har de flesta studerande med utländskt medborgarskap
              permanent uppehållstillstånd. Men det som samtliga studerande
              med studiestartsstöd har gemensamt, oavsett medborgarskap, är
              att de har varit arbetslösa i minst sex månader under en tolvmånadersperiod
              och att de har en kort utbildning som behöver förstärkas för att
              de ska kunna få ett drägligare liv.
            </seg>
          </u>
          <u>
            <seg>
              Sverigedemokraterna vill uppenbarligen av ideologiska skäl, fru
              talman, beröva tusentals individer möjligheten till ett jobb,
              till att bli själv ­ försörjande, till att få bidra till det svenska
              samhället, till en framtid och till en frihet. Varför, Michael
              Rubbestad?
            </seg>
          </u>
          <note type="speaker">
            Anf. 55 MICHAEL RUBBESTAD (SD) replik:
          </note>
          <u>
            <seg>
              Fru talman! Jag vet inte vad som är mest anmärkningsvärt här.
              Jag har precis hållit ett anförande där jag talat om Sverigedemokraternas
              satsning ­ ar som kan gynna 500 000 barn och elever. Men ledamoten
              Pia Nilsson vill hellre tala om Socialdemokraternas politik. Jag
              hade hoppats få tala om vad Sverigedemokraterna vill på detta
              område.
            </seg>
          </u>
          <u>
            <seg>
              Pia Nilsson talar om tusentals personer. Det var ungefär 6 300
              personer som 2019 omfattades av studiestartsstödet, enligt CSN.
              CSN konstaterar också att ungefär hälften av dessa personer sannolikt
              hade börjat studera ändå. Då är vi nere på ungefär 3 000 personer.
              Det är inte speciellt många kvar. Av dessa hoppar ungefär 8 procent
              av under studieåret. Det är dessutom bara en tredjedel som fortsätter
              att studera när året har passerat. Det låter inte som att det
              är särskilt många kvar.
            </seg>
          </u>
          <u>
            <seg>
              Det sas att Sverigedemokraterna vill dra undan mattan. Det handlar
              mer om att vi ställer ett antal förslag mot varandra. Politik
              är prioriteringar. Hur ska vi använda pengarna? Om jag kan välja
              att använda denna pott med pengar till ungefär 500 000 barn och
              elever och gynna potentiellt 25 procent av Sveriges befolkning
              på landsbygd och i glesbygd kontra ungefär 3 000 personer är valet
              ganska lätt.
            </seg>
          </u>
          <note type="speaker">
            Anf. 56 PIA NILSSON (S) replik:
          </note>
          <u>
            <seg>
              Fru talman! Sverigedemokraternas politik på området handlar om
              att avskaffa studiestartsstödet, men Michael Rubbestad valde att
              inte anföra det från talarstolen. Så är dock fallet. Det är helt
              klart.
            </seg>
          </u>
          <u>
            <seg>
              Att avhoppen skulle vara 8 procent stämmer inte alls. Det var
              289 personer av 6 300 som hoppade av. Det blir inte 8 procent.
            </seg>
          </u>
          <u>
            <seg>
              Michael Rubbestad sa också att en tredjedel fortsatte att studera.
              Jovisst, men ganska många fler får ett jobb inom områden som vård
              och omsorg, barn och fritid, yrkestrafik, restaurang och handel.
              Detta glömmer Michael Rubbestad och Sverigedemokraterna bort.
            </seg>
          </u>
          <u>
            <seg>
              Dessa miljoner är väl investerade pengar. Det handlar nämligen
              om personer som inte skulle ha tagit detta kliv utan studiestartsstödet.
              Michael Rubbestad blir svaret skyldig. Vad tänker Sverigedemokraterna
              göra åt de här tusentals personerna? Oavsett om det är 3 000,
              6 000 eller 10 000 bekommer det inte Sverigedemokraterna. De säger
              ju nej.
            </seg>
          </u>
          <note type="speaker">
            Anf. 57 MICHAEL RUBBESTAD (SD) replik:
          </note>
          <u>
            <seg>
              Fru talman! Det kan mycket väl vara så att Pia Nilsson har rätt.
              Jag tror inte att ledamoten står och ljuger om siffrorna, men
              8 procent är det i de underlag som jag har fått från CSN. Jag
              har lite svårt att se att de skulle vara felaktiga.
            </seg>
          </u>
          <u>
            <seg>
              Det är korrekt uppfattat att studiestartsstödet är något som
              vi vill avskaffa. Detta är inte Sverigedemokraternas politik;
              det är Socialdemokraternas politik. Sverigedemokraterna tror på
              en politik som gynnar alla medborgare. Vi ska inte begränsa oss
              till denna extremt lilla grupp. De människor som egentligen omfattas
              här är väldigt få. Om vi vill göra insatser som dessa borde vi
              rimligtvis vilja göra insatser som gynnar alla, hela den svenska
              befolkningen, så att man inte måste tillhöra vissa grupper för
              att ha möjlighet att ta del av något.
            </seg>
          </u>
          <u>
            <seg>
              Nästa gång Pia Nilsson får frågan om hon tycker att studiestartsstödet
              verkligen var en god investering föreslår jag att hon citerar
              sin statsminis ­ ter och partiledare och svarar: Vi har varit
              naiva.
            </seg>
          </u>
          <note type="speaker">
            Anf. 58 DANIEL RIAZAT (V):
          </note>
          <u>
            <seg>
              Fru talman! Ojämlikhet och vidgade ekonomiska klyftor är ett
              stort samhällsproblem. I Vänsterpartiets budgetmotion presenteras
              omfattande satsningar på välfärden. Genom dessa förslag ökar jämlikheten
              samtidigt som välfärden stärks och Sverige byggs starkare. En
              del i vår plan för ökad jämlikhet och för att stärka inkomsterna
              för låginkomsttagare är att införa semestertillägg för studenter.
            </seg>
          </u>
          <u>
            <seg>
              Vi vill att utbildning och kunskap ska vara tillgängligt för
              fler människor. För att lyckas med det behövs ett studiestödssystem
              som gör det möjligt för studerande att klara sig ekonomiskt. Vänsterpartiet
              har vid ett flertal tillfällen kommit med förslag för att säkerställa
              just detta.
            </seg>
          </u>
          <u>
            <seg>
              Eftersom påminnelseavgifterna för sent inbetalade fakturor till
              CSN höjdes från 200 kronor till 450 kronor under Alliansens tid
              vid regeringsmakten föreslog vi en utökad budget till CSN för
              att de åter ska kunna sänka avgiften – detta som en åtgärd för
              att studenter inte ska hamna i skuldproblematik.
            </seg>
          </u>
          <u>
            <seg>
              Som studentorganisationerna har påpekat går studenter back varje
              månad om de skulle ha grundläggande omkostnader. Därför lyckades
              vi vid förhandlingarna med Socialdemokraterna och Miljöpartiet
              under förra mandatperioden få fram en höjning av bidragsdelen
              i studiemedlet med 300 kronor i månaden.
            </seg>
          </u>
          <u>
            <seg>
              I samma förhandlingar lyckades vi även få igenom en historisk
              ökning av studiebidraget för gymnasieelever, och i år föreslog
              vi en höjning av studiebidraget med 700 kronor i månaden under
              de månader som undervisningen bedrivs på distans och i fjärrundervisning.
              Det var något som tyvärr inte fick gehör bland riksdagens övriga
              partier.
            </seg>
          </u>
          <u>
            <seg>
              Fru talman! Vi anser att det behövs fler satsningar. Under sommarmånaderna
              är det ofta särskilt svårt för studenter att få ekonomin att gå
              ihop. Vi föreslår därför att det ska införas ett semestertillägg
              i vårterminens studiemedel. Förslaget innebär att det för varje
              tio veckors studiemedel som söks och beviljas på vårterminen ska
              betalas ut en veckas studiebidrag i juni månad. Vänsterpartiet
              avsätter 610 miljoner kronor för detta ändamål i sin budget.
            </seg>
          </u>
          <u>
            <seg>
              För att studiestödssystemet ska bli rättvist och därigenom kunna
              motverka social snedrekrytering på ett bättre sätt behöver det
              förändras i grunden. Vänsterpartiets vision är att införa studielön
              och jämställa studier med arbete. En investering i studielön åt
              dem som studerar måste på sikt anses vara både ekonomiskt och
              socialt gynnsam för både studerande och samhälle.
            </seg>
          </u>
          <u>
            <seg>
              Detta skulle betyda större möjligheter för studenter att få en
              bra utbildning och öka deras förmåga till aktivt deltagande i
              samhällslivet. Det är i samhällets och i demokratins intresse
              att människor är välutbildade.
            </seg>
          </u>
          <u>
            <seg>
              Med studielön skulle även studerande få tillgång till trygghetssystemen,
              och många av de sociala och ekonomiska problem som studenter har
              i dag skulle lösas.
            </seg>
          </u>
          <u>
            <seg>
              Frågan är komplex. Ett komplement till studiestödet är den så
              kallade Dalamodellen. Vi har föreslagit att man i vissa bristyrken
              ska kunna studera och arbeta samtidigt och därmed också få just
              en lön.
            </seg>
          </u>
          <u>
            <seg>
              Fru talman! Speciellt i en situation som denna med en pandemi
              är det viktigt att vi har ett studiestödssystem som förstärks
              – inte försvagas, som bland annat Sverigedemokraterna föreslår.
              Därför hade jag önskat att riksdagen hade ställt sig bakom våra
              förslag, men eftersom budgetramarna redan är beslutade avstår
              vi från att delta i beslutet. Vi har dock ett särskilt yttrande
              där vi förklarar våra ställningstaganden.
            </seg>
          </u>
          <note type="speaker">
            Anf. 59 PIA STEENSLAND (KD):
          </note>
          <u>
            <seg>
              Fru talman! Studiestödet är en viktig del i en ändamålsenlig
              utbildningspolitik. Stödet ska ge ekonomiska förutsättningar för
              personer som vill börja studera oavsett deras bakgrund. Studiemedel
              för heltidsstudier med fullt studielån uppgår till drygt 10 900
              kronor per månad för 2021. Av detta utgör bidragsdelen drygt 3
              300 kronor.
            </seg>
          </u>
          <u>
            <seg>
              Regeringen höjde 2018 bidragsdelen med 300 kronor per månad.
              Vi kristdemokrater röstade emot denna höjning. Men eftersom vi
              var angelägna om att den totala nivån på studiestödet skulle bibehållas
              föreslog vi att lånedelen i stället skulle höjas med 300 kronor.
              Detta ställningstagande står vi fast vid.
            </seg>
          </u>
          <u>
            <seg>
              Fru talman! Det finns ett värde i att människor ges möjlighet
              att öka sin inkomst under studietiden, inte minst då hyran ofta
              äter upp en stor andel av studiestödet. Likaså finns det ett värde
              i att studenter etablerar sig tidigt på arbetsmarknaden. Vi kristdemokrater
              är därför positiva till att studenter arbetar under studietiden
              så länge studierna inte blir lidande.
            </seg>
          </u>
          <u>
            <seg>
              Som kristdemokrat har jag dock full tillit till att den enskilde
              själv har förmåga att balansera studier och arbete utifrån sin
              egen kapacitet och livssituation. Studenter vid universitet och
              högskola är trots allt vuxna människor. Det finns också krav på
              studieresultat för att man ska få behålla sitt studiestöd.
            </seg>
          </u>
          <u>
            <seg>
              Fru talman! Vi befinner oss mitt i en pandemi som prövar vårt
              samhälle till det yttersta. En fråga som i detta sammanhang har
              blivit viktig är det så kallade fribeloppet, det vill säga den
              maximala summa som studenter tillåts tjäna för att samtidigt få
              behålla sitt studiestöd.
            </seg>
          </u>
          <u>
            <seg>
              Förutom att fribeloppet som princip begränsar studentens eget
              beslut om hur mycket tid och kapacitet han eller hon har att arbeta
              vid sidan av studierna begränsar fribeloppet nu också möjligheten
              till förstärkt bemanning inom vård och omsorg.
            </seg>
          </u>
          <u>
            <seg>
              När utbrottet av det nya coronaviruset satte vården under stor
              påfrestning under våren var Kristdemokraterna pådrivande för att
              fribeloppet skulle slopas för 2020. Det var angeläget att de studenter
              som ville och kunde skulle få möjlighet att arbeta i vården utan
              risk för negativa effekter på rätten till studiemedel. Det var
              välkommet att regeringen fullföljde förslaget.
            </seg>
          </u>
          <u>
            <seg>
              För den ordinarie vårdpersonalen gav dessa arbetsinsatser från
              studenterna värdefull avlastning i vissa uppgifter under den stora
              omställning som var nödvändig för att klara vården.
            </seg>
          </u>
          <u>
            <seg>
              Tyvärr är läget fortfarande kritiskt. Coronakrisen fortgår med
              förnyad kraft, och det är ännu för tidigt att säga när pandemin
              är över. Trycket på vården accelererar återigen i takt med att
              smittspridningen ökar. Vi hör dagligen varningssignaler om att
              toppen på den pågående andra vågen ännu inte är nådd.
            </seg>
          </u>
          <u>
            <seg>
              Pressen på personalen är omänsklig. Många har inte fått tillräckligt
              med återhämtning efter vårens påfrestningar, och många får inte
              heller ledigt under de stundande jul- och nyårshelgerna. Många
              är nednötta både fysiskt och psykiskt. Det är inte konstigt att
              det kommer rapporter om att fler och fler inte orkar längre och
              känner sig tvingade att lämna sitt jobb för att rädda sin egen
              hälsa. Situationen är minst sagt alarmerande och allvarlig.
            </seg>
          </u>
          <u>
            <seg>
              Fru talman! Vi är många som med hopp och tillförsikt ser fram
              emot att flera vacciner inom kort kommer att bli godkända. Men
              vi måste samtidigt vara realistiska och inse att vaccinet inte
              kommer att lösa krisen inom vården genom ett trollslag. Nej, även
              om vaccinationsplanen löper på utan problem kommer vården att
              stå under stor press under lång tid framöver.
            </seg>
          </u>
          <u>
            <seg>
              Vårdköerna var alldeles för långa före pandemin, och nu har det
              därtill byggts upp en stor vårdskuld då mycket av den icke akuta
              vården har fått skjutas på framtiden. I oktober hade 115 647 patienter
              väntat olagligt länge, det vill säga längre än vårdgarantins 90
              dagar, på ett första specialistläkarbesök eller på en operation.
            </seg>
          </u>
          <u>
            <seg>
              Bakom varje siffra finns en människa som kanske lider och har
              ont och som med rätta oroar sig för att hennes redan onda knä
              eller värkande höft riskerar att bli ännu sämre i väntan på vård.
            </seg>
          </u>
          <u>
            <seg>
              När pandemin så småningom lägger sig måste dessa patienter få
              vård omgående. Situationen inom vården kommer därför att vara
              ansträngd under lång tid framöver.
            </seg>
          </u>
          <u>
            <seg>
              Fru talman! Jag kan bara föreställa mig den press och stress
              som de som arbetar inom vården upplever varje dag. Vi måste därför
              alla göra vårt yttersta för att underlätta. Vi måste hålla avstånd
              och stanna hemma vid minsta symtom.
            </seg>
          </u>
          <u>
            <seg>
              Men regeringen måste också ta ansvar och vidta alla åtgärder
              som på något sätt kan bidra till att fler personer rent praktiskt
              kan hjälpa till och avlasta den hårt belastade vårdpersonalen.
              Studenter måste kunna hjälpa till utan att bli straffade. Vi kristdemokrater
              anser därför att fribeloppet måste slopas även för 2021.
            </seg>
          </u>
          <u>
            <seg>
              Ett motargument som ansvarigt statsråd ofta använder är att nivån
              på fribeloppet tillåter att en undersköterska kan jobba halvtid
              och fortfarande behålla studiestödet. Det är bra att fribeloppet
              har höjts så pass mycket. Men vi vet också att det kan uppstå
              problem när exempelvis hela lönen från sommarjobbet betalas ut
              efter halvårsskiftet eftersom den högsta tillåtna inkomsten räknas
              terminsvis.
            </seg>
          </u>
          <u>
            <seg>
              Nu finns det en överhängande risk att samma problem drabbar de
              studenter som har kapacitet och vill jobba intensivt för att avhjälpa
              krisen under jullovet och under årets första månader 2021.
            </seg>
          </u>
          <u>
            <seg>
              Fru talman! Detta betänkande rör ett utgiftsområde, och vi har
              därför ingen reservation. Men förslaget att slopa fribeloppet
              finns med i vårt särskilda yttrande, som jag självklart står bakom
              i sin helhet.
            </seg>
          </u>
          <u>
            <seg>
              Jag beklagar dock att januaripartierna för någon vecka sedan
              röstade nej till det utskottsinitiativ som Kristdemokraterna och
              Moderaterna tillsammans tog i denna fråga. Jag hoppas verkligen
              att regeringen kommer att ändra sig och ta egna initiativ för
              att slopa fribeloppet.
            </seg>
          </u>
          <u>
            <seg>
              Vi kan inte riskera att en enda student känner sig tvingad att
              tacka nej till extra arbetspass när hela vården befinner sig mitt
              i en brinnande kris av ett slag som vi aldrig tidigare har upplevt
              i modern tid.
            </seg>
          </u>
          <note type="speaker">
            Anf. 60 PIA NILSSON (S) replik:
          </note>
          <u>
            <seg>
              Fru talman! Det Pia Steensland inte nämner är att Kristdemokraterna
              nu gör gemensam sak med Sverigedemokraterna och vill avskaffa
              det rekryterande studiestartsstödet för arbetslösa med kort utbildning.
              Kristdemokraterna anser att stödet är för stort, och de är därför
              övertygade om att stödet missbrukas, trots att CSN försäkrar att
              så inte är fallet.
            </seg>
          </u>
          <u>
            <seg>
              Dubbelmoralen är uppenbar när samma parti i nästa andetag ställer
              sig bakom målen om att studiestödet ska vara rekryterande och
              bidra till att utjämna skillnader i ekonomiska förutsättningar
              hos enskilda och mellan grupper. Pia Steensland sa själv i sitt
              anförande att oavsett bakgrund ska man ha rätt till stöd.
            </seg>
          </u>
          <u>
            <seg>
              Kan Pia Steensland förklara för mig, för fru talmannen och för
              alla som lyssnar varför Kristdemokraterna vill beröva tusentals
              individer möjligheten till ett jobb, till att bli självförsörjande,
              till att få bidra till det svenska samhället, till en framtid
              och till en frihet?
            </seg>
          </u>
          <note type="speaker">
            Anf. 61 PIA STEENSLAND (KD) replik:
          </note>
          <u>
            <seg>
              Fru talman! Tack, Pia Nilsson, för engagemanget i frågan! Jag
              uppskattar det. Det är härligt när folk brinner för det vi jobbar
              för i riksdagen.
            </seg>
          </u>
          <u>
            <seg>
              Kristdemokraterna säger nej till stödet av rättviseskäl. Vi menar
              att det studiestöd som finns i dag i Sverige är generöst. Den
              grupp som ledamoten talar om ska ges självförtroende att ta del
              av studiestödet och studera ändå, det vill säga ta del av de medel
              som står till buds.
            </seg>
          </u>
          <u>
            <seg>
              Anledningen till att jag inte lade så stort fokus på stödet i
              mitt anförande i dag är den stora, brinnande krisen under rådande
              pandemi. Statsrådet har visat lite positiva tongångar i att överväga
              att fribeloppet kommer att slopas även för 2021. Vi har också
              hört att CSN menar att det går att begränsa fribeloppet till vissa
              grupper så att det inte slopas för alla studenter.
            </seg>
          </u>
          <u>
            <seg>
              Fru talman! Jag vill ta tillfället i akt att fråga ledamoten
              hur regeringen kommer att gå vidare i detta. Jag tror att många
              studenter nu står i start ­ groparna och vill rycka in. Jag hörde
              på nyheterna i dag att övertiden bland vårdpersonalen är alarmerande.
              Den har aldrig varit så hög. Personalen far illa, och människor
              i behov av vård far illa. Tänker regeringen slopa fri ­ beloppet
              även för kommande år?
            </seg>
          </u>
          <note type="speaker">
            Anf. 62 PIA NILSSON (S) replik:
          </note>
          <u>
            <seg>
              Fru talman! Som svar på Pia Steenslands fråga kan jag hänvisa
              till vad ministern för högre utbildning svarade Pia Steensland
              i går, nämligen att regeringen analyserar vad som har gjorts så
              här långt och noga överväger åtgärder. Man har verkligen frågan
              under lupp, så det kan mycket väl hända någonting. Men i dagsläget
              finns inget sådant beslut.
            </seg>
          </u>
          <u>
            <seg>
              Låt oss återgå till studiestartsstödet, som Kristdemokraterna
              faktiskt säger nej till därför att man tror att det ska missbrukas.
              Tror verkligen Kristdemokraterna att studenterna kommer att missbruka
              stödet?
            </seg>
          </u>
          <u>
            <seg>
              I fjolårets debatt sa Pia Steenslands kollega Gudrun Brunegård
              att studiemotivation inte bör komma ur en monetär belöning utan
              komma från en akademisk ambition. Är det Pia Steenslands elitistiska
              uppfattning? Det är väl snarare så att det här är ett bevis på
              Kristdemokraternas elitistiska inställning om vilka som ska få
              tillgång till kunskap och utbildning.
            </seg>
          </u>
          <note type="speaker">
            Anf. 63 PIA STEENSLAND (KD) replik:
          </note>
          <u>
            <seg>
              Fru talman! Jag kommer själv från arbetarklass. Jag har studerat
              på universitet, har disputerat och är docent. Självklart ska alla
              ha möjlighet att studera vidare.
            </seg>
          </u>
          <u>
            <seg>
              Jag tycker också att det är viktigt att betona att man inte nödvändigtvis
              måste gå på universitet och högskola. Det finns så otroligt många
              värde ­ fulla yrken som bidrar så fint till vår välfärd. De som
              vill och har ambitio ­ ner ska ges möjlighet att studera vidare,
              men det finns så många yrken här i världen som bidrar till vårt
              samhälle. Alla har en plats.
            </seg>
          </u>
          <note type="speaker">
            Anf. 64 DANIEL RIAZAT (V) replik:
          </note>
          <u>
            <seg>
              Fru talman! Jag skulle vilja ställa en fråga till Pia Steensland
              angående Kristdemokraternas budgetförslag inom studiestödsområdet.
            </seg>
          </u>
          <u>
            <seg>
              I Kristdemokraternas förslag till budget föreslår man bland annat
              att den höjning av bidragsdelen i studiemedlet som vi tillsammans
              med Socialdemokraterna och Miljöpartiet införde under förra mandatperioden
              ska avskaffas.
            </seg>
          </u>
          <u>
            <seg>
              88 000 studenter med skulder skickades under förra året till
              kronofogden. Det var på grund av obetalda CSN-lån. Det gör det
              svårt att hyra bostad, och det gör det i många fall svårt att
              ens få ett mobilabonnemang. Det gör helt enkelt livet svårare
              för många tusen studerande.
            </seg>
          </u>
          <u>
            <seg>
              Det här är en klassfråga. Även om Pia Steensland kommer från
              arbetarklass företräder hon inte arbetarklassen i dag med tanke
              på vilket förslag som Kristdemokraterna lägger fram.
            </seg>
          </u>
          <u>
            <seg>
              Om alla människor oavsett samhällsklass ska få ta del av utbildning
              på ett likvärdigt och jämlikt sätt över hela landet måste det
              också finnas ett väl fungerande system där det inte är skuldsättning
              som är syftet utan snarare att ge bra förutsättningar för att
              studera. Varför vill Kristdemokraterna ta ifrån så många människor
              den möjligheten? Varför vill man att många fler tusen ska hamna
              hos kronofogden på grund av skulder från höga lån?
            </seg>
          </u>
          <note type="speaker">
            Anf. 65 PIA STEENSLAND (KD) replik:
          </note>
          <u>
            <seg>
              Fru talman! Jag tackar Daniel Riazat för frågorna.
            </seg>
          </u>
          <u>
            <seg>
              Vi diskuterar angelägna frågor i dag, och jag är glad att vi
              får möjlighet att göra det.
            </seg>
          </u>
          <u>
            <seg>
              Vi omvandlar dessa 300 kronor till lån i stället. Studielånen
              är ändå förmånliga lån jämfört med många andra lån. Precis som
              jag har anfört tidigare anser vi att det är angeläget att studenter
              kan öka sin inkomst på andra sätt under studietiden genom att
              till exempel arbeta extra vid sidan om. Det är en sak vi vill
              uppmuntra.
            </seg>
          </u>
          <u>
            <seg>
              Statsbudgeten tar ett helhetsgrepp. De besparingar vi gör på
              den här delen lägger vi på andra välfärdsinsatser som gagnar många
              människor. Jag vet att Vänsterpartiet har ett starkt engagemang
              för LSS och assistansen. Där lägger vi pengar. Vänsterpartiet
              lägger dessvärre inga pengar där än, men jag hoppas att de kommer.
              Vi driver och brinner ju för samma frågor.
            </seg>
          </u>
          <u>
            <seg>
              Det måste finnas stödsystem för att stödja och hjälpa dem som
              hamnar i skulder och så vidare. Men just när det gäller studiestöd
              menar vi att det är ett förmånligt lån för att komma vidare till
              bättre förutsättningar i livet. I vår budget prioriterar vi hårt
              att lägga pengar på andra välfärdsinsatser.
            </seg>
          </u>
          <note type="speaker">
            Anf. 66 DANIEL RIAZAT (V) replik:
          </note>
          <u>
            <seg>
              Fru talman! Tider som denna med en pandemi visar hur viktigt
              det är med väl fungerande utbildningsinstitutioner och att ha
              väl fungerande system för att människor ska ges möjligheten att
              studera.
            </seg>
          </u>
          <u>
            <seg>
              Det som någonstans blir skillnaden mellan Vänsterpartiet och
              Kristdemokraterna är att vi inte ställer de studerandes villkor
              mot dem som behöver personlig assistans.
            </seg>
          </u>
          <u>
            <seg>
              88 000 studenter finns hos kronofogden. Det är på grund av att
              det i dag finns en för hög lånedel i stället för en höjd bidragsdel.
              Lånedelen vill Kristdemokraterna alltså öka. Vi vet att lån leder
              till att fler ungdomar kommer att bli skuldsatta.
            </seg>
          </u>
          <u>
            <seg>
              Är det Kristdemokraternas besked till Sveriges studenter att
              det är okej att fler kommer att bli skuldsatta och hamna hos kronofogden?
            </seg>
          </u>
          <note type="speaker">
            Anf. 67 PIA STEENSLAND (KD) replik:
          </note>
          <u>
            <seg>
              Fru talman! Mitt besked till studenterna är att vi ska ha ett
              starkt välfärdssystem som stöder människor som är i behov av det.
            </seg>
          </u>
          <u>
            <seg>
              Just när det gäller studiestödet står vi fast vid att det är
              en god prioritering att man får ta del av de här lånen, som ändå
              är förmånliga. Men jag tänker också att det är viktigt att vi
              ser över studenternas situation som helhet, att vi tittar på bostadsbidrag
              och de delarna så att de har andra stödsystem som verkligen stöder
              dem i den situationen.
            </seg>
          </u>
          <u>
            <seg>
              Jag håller med om att alla ska ha möjlighet att studera och komma
              vidare i livet utifrån sina mål och ambitioner. Tillsammans bygger
              vi upp ett starkt välfärdssystem.
            </seg>
          </u>
          <note type="speaker">
            Anf. 68 PIA NILSSON (S):
          </note>
          <u>
            <seg>
              Fru talman! Utan studiestöd stannar Sverige!
            </seg>
          </u>
          <u>
            <seg>
              Utan ett generöst studiestöd skulle människor i vårt land inte
              ges möjlighet att söka sig vidare till studier efter slutförd
              skolgång eller senare i livet.
            </seg>
          </u>
          <u>
            <seg>
              Utan ett generöst och jämlikt studiestöd skulle kompetensförsörjningen
              och framtidens jobb inte kunna säkras och drömmar inte kunna nås.
            </seg>
          </u>
          <u>
            <seg>
              Vi socialdemokrater står upp för ett generöst och jämlikt studiestöd
              som gör det möjligt att fortbilda sig under hela livet och i hela
              landet, där nyttan är både individens och hela samhällets.
            </seg>
          </u>
          <u>
            <seg>
              Fru talman! Utbrottet av coronaviruset har inneburit att fler
              blivit arbetslösa. En del kommer att kunna återgå i arbete när
              pandemin successivt klingar av medan andra behöver ställa om och
              utbilda sig för att inte riskera att hamna i arbetslöshet under
              en längre tid.
            </seg>
          </u>
          <u>
            <seg>
              För att möta behovet av omställning har regeringen tillsammans
              med samarbetspartierna Centerpartiet och Liberalerna beslutat
              om en kraftfull utbyggnad av Kunskapslyftet med 55 000 fler utbildningsplatser
              nästa år inom bland annat yrkeshögskolan, yrkesvux, komvux, högskolor
              och universitet.
            </seg>
          </u>
          <u>
            <seg>
              För att stärka möjligheterna ytterligare föreslår regeringen
              att tilläggslånet förstärks. För många som tidigare arbetat kan
              möjligheten att få ett tillräckligt högt totalbelopp inom studiemedlen
              vara avgörande i valet att börja studera.
            </seg>
          </u>
          <u>
            <seg>
              Fru talman! Kunskap blir inte sämre eller mindre värd för att
              fler får del av den. Tvärtom växer kunskap när den delas av fler.
              Utbildning och kunskap får aldrig bli en klassfråga.
            </seg>
          </u>
          <u>
            <seg>
              Det finns dock många som avstår från studier för att de inte
              vågar eller vet hur de kan använda sig av studiestödet. Många
              är arbetslösa och kommer från studieovana hem. De socioekonomiska
              faktorerna styr fortfaran ­ de möjligheterna för många individer
              att fortsätta sin utbildningsresa. Det kan vi aldrig acceptera!
            </seg>
          </u>
          <u>
            <seg>
              Människor är bildbara, och därför måste politiken ge stöd på
              olika villkor så att fler vågar ta klivet som kan stärka och rusta
              dem för de jobb som väntar runt hörnet.
            </seg>
          </u>
          <u>
            <seg>
              Studiestartsstödet är en sådan viktig åtgärd. Stödet vänder sig
              till arbetslösa i åldern 25–56 år med kort utbildning och stort
              utbildningsbehov för att stärka deras möjligheter att etablera
              sig på arbetsmarknaden. Det är ett bidrag som betalas ut i maximalt
              50 veckor för heltidsstudier.
            </seg>
          </u>
          <u>
            <seg>
              Förra året beviljades 6 300 personer det här stödet. En majoritet
              valde att studera yrkesinriktade program som vård och omsorg,
              barn och fritid och fordon och transport, det vill säga inom bristyrkesområden
              – och en ­ dast 5 procent avbröt sina studier.
            </seg>
          </u>
          <u>
            <seg>
              En samlad bedömning visar att studiestartsstödet har skapat möjligheter
              för människor som annars inte hade börjat studera. I en nyligen
              gjord enkätundersökning svarar 41 procent av de studerande att
              studierna stärker deras självförtroende, och lika många bedömer
              att studierna kommer att leda till arbete.
            </seg>
          </u>
          <u>
            <seg>
              De flesta uttrycker tacksamhet för möjligheterna de har fått
              via studiestartsstödet.
            </seg>
          </u>
          <u>
            <seg>
              En av de studerande skriver så här: ”Fantastiskt studiemedel
              för att utbilda sig lite senare i livet och en smidig väg till
              en anställning om man önskar att bli självförsörjande efter t.ex.
              en utbrändhet utan att skuldsätta sig upp över öronen.”
            </seg>
          </u>
          <u>
            <seg>
              En annan kommentar lyder: ” För min del är jag nöjd att studiestartstödet
              finns. Det underlättar mitt liv och jag behöver inte vara beroende
              av min man el försörjningsstöd. ”
            </seg>
          </u>
          <u>
            <seg>
              Glädjande är att många av dem som fick studiestartsstöd under
              2019 nu studerar vidare, antingen med fortsatta gymnasiestudier
              eller på eftergymnasiala utbildningar – då med vanligt studiemedel.
            </seg>
          </u>
          <u>
            <seg>
              I samband med coronapandemin, med många kortutbildade och arbetslösa,
              kommer det att finnas en ännu större potential för studiestartsstödet.
              Det menar kommunerna, som välkomnar regeringens resursförstärkning.
            </seg>
          </u>
          <u>
            <seg>
              Fru talman! De generella målen för studiestöden är att verka
              rekryterande och utjämnande mellan individer och grupper och därmed
              bidra till ökad social rättvisa. Studiestartsstödet är träffsäkert
              och uppfyller målen.
            </seg>
          </u>
          <u>
            <seg>
              Trots detta faktum råder ett kompakt motstånd från kristdemokrater
              och sverigedemokrater mot att behålla stödet. De högerkonservativa
              partierna vill stänga dörren till grundläggande studier som leder
              till jobb för tusentals individer som utan studiestartsstödet
              inte hade börjat studera.
            </seg>
          </u>
          <u>
            <seg>
              Dessa tusentals individer vill kristdemokrater och sverigedemokrater
              avhända möjligheten att studera till undersköterska, till barnskötare
              eller till fordonsmekaniker – arbetskraft som hela samhället ropar
              efter.
            </seg>
          </u>
          <u>
            <seg>
              Dessa tusentals individer vill kristdemokrater och sverigedemokrater
              frånta möjligheten att växa med kunskaper som stärker deras självförtroende
              och som ökar inkluderingen.
            </seg>
          </u>
          <u>
            <seg>
              Dessa tusentals individer, fru talman, vill kristdemokrater och
              sverigedemokrater med berått mod beröva möjligheten till en betydligt
              ljusare framtid.
            </seg>
          </u>
          <u>
            <seg>
              Sverigedemokraterna tycks vara förblindade av sin ideologi att
              inte ge en krona i bidrag till insatser som kan göra livet lättare
              för nyanlända, oavsett om det leder till jobb eller ej.
            </seg>
          </u>
          <u>
            <seg>
              Kristdemokraterna å sin sida uppvisar en märkbar kluvenhet. Å
              ena sidan vill de avskaffa stödet, då de anser det vara för högt
              och är övertygade om att det missbrukas – trots att CSN hävdar
              att risken för missbruk är minimal. Å andra sidan lyfter samma
              kristdemokratiska parti i sitt särskilda yttrande fram vikten
              av att studiestödet ska bidra till att utjämna skillnader i ekonomiska
              förutsättningar hos enskilda och mellan grupper i samhället. Dubbelmoral
              är ordet!
            </seg>
          </u>
          <u>
            <seg>
              Fru talman! Här går en tydlig skiljelinje mellan oss socialdemokrater
              och de högerkonservativa partierna.
            </seg>
          </u>
          <u>
            <seg>
              Vi öppnar dörrar i utbildningssystemet på alla nivåer och skapar
              studie ­ stöd anpassade även för individer med större behov så
              att fler kan bli an ­ ställbara och få jobb.
            </seg>
          </u>
          <u>
            <seg>
              Vi vet att många tvekar eller avstår från studier. Det gäller
              i synnerhet individer lite högre upp i åldrarna som har behov
              av att studera på lägre utbildningsnivåer. Tveksamheten har inget
              att göra med begåvning utan bottnar ofta i en osäkerhet som många
              gånger hänger samman med en social bakgrund där det inte förekommit
              vare sig studier eller studielån.
            </seg>
          </u>
          <u>
            <seg>
              Därför är studiestartsstödet en viktig dörröppnare för många
              som annars inte skulle ha påbörjat sina studier – och, fru talman,
              en viktig del i svensk kompetensförsörjning.
            </seg>
          </u>
          <u>
            <seg>
              Jag är stolt över att vi under en lång rad av år har byggt upp
              ett generöst och jämlikt studiestöd i Sverige som gör det möjligt
              för människor med olika ekonomisk bakgrund att utbilda sig, byta
              karriär och fortbilda sig under hela livet och i hela landet och
              ger dem möjligheter att nå sina drömmars mål.
            </seg>
          </u>
          <u>
            <seg>
              Vår S-styrda regering har infört ett studiestartsstöd för arbetslösa
              med kort utbildningsbakgrund och höjt bidragsdelen i studiemedlet
              med 300 kronor i månaden. Nu höjer vi även den övre gränsen för
              rätt till studiemedel från 56 till 60 år för att möta det livslånga
              lärandet. Och, fru talman, reformarbetet fortsätter. Det är så
              vi bygger vårt samhälle starkt.
            </seg>
          </u>
          <u>
            <seg>
              Fru talman! Utan ett generöst och jämlikt studiestöd stannar
              Sverige!
            </seg>
          </u>
          <note>
            Jag yrkar bifall till utskottets förslag.
          </note>
          <note type="speaker">
            Anf. 69 FREDRIK CHRISTENSSON (C):
          </note>
          <u>
            <seg>
              Fru talman! Jag vill börja med att yrka bifall till förslaget
              i betänkandet.
            </seg>
          </u>
          <u>
            <seg>
              Sverige och världen befinner sig i en pandemi. Den drabbar liv
              och hälsa, men den påverkar också jobb och företag. När företag
              drabbas av sjunkande efterfrågan och tomma orderböcker drabbas
              hela samhället. Många människor har blivit korttidspermitterade.
              Varslen är stora. Människor befinner sig i arbetslöshet och kommer
              inte in på arbetsmarknaden.
            </seg>
          </u>
          <u>
            <seg>
              I tider som dessa är det extra viktigt med omställning och vidareutbildning
              och att detta underlättas så att fler människor står bättre rustade
              när ekonomin vänder och så att företag kan få tag på den kompetens
              som behövs.
            </seg>
          </u>
          <u>
            <seg>
              Detsamma gäller såklart även offentlig sektor. I många yrken
              har kompetensbristen varit alltför stor alltför länge. Vi kan
              se det inom lärarkåren och bland förskollärare, sjuksköterskor
              och undersköterskor. Detta är viktiga yrken i samhället, och vi
              behöver få fler av dessa personer och dessa utbildningar för att
              bättre kunna ta hand om våra äldre och våra sjuka och lära de
              unga.
            </seg>
          </u>
          <u>
            <seg>
              Det är dock inte enbart människor som har ett jobb som drabbas
              av pandemins effekter på arbetsmarknaden. Vi kan särskilt se att
              de som har varit långt ifrån arbetsmarknaden nu får svårare att
              komma in och står ännu längre ifrån den. Ungas och utrikesföddas
              möjligheter att komma in på arbetsmarknaden har särskilt drabbats
              i spåren av pandemin, och arbetslösheten bland unga har fördubblats
              jämfört med motsvarande period förra året.
            </seg>
          </u>
          <u>
            <seg>
              Fru talman! Jag är stolt över att det nu görs många satsningar
              på att få fler utbildningsplatser för att möta krisen. Det görs
              investeringar i utbildningar på folkhögskola, yrkesvux, yrkeshögskola
              och högskola. Det handlar om såväl korta som långa utbildningar.
              Detta är viktigt både för dem som har korttidspermitterats och
              för dem som har blivit arbetslösa.
            </seg>
          </u>
          <u>
            <seg>
              Det är dock inte så att det viktigaste är att det finns studieplatser,
              utan det behöver också finnas goda möjligheter för människor att
              studera vidare. Studiemedlet, som i dag är debattens ämne, är
              en nyckelfaktor för att fler människor ska ta steget att utbilda
              sig.
            </seg>
          </u>
          <u>
            <seg>
              Centerpartiet gör tillsammans med regeringen och Liberalerna
              flera satsningar när det gäller studiemedlet i denna budget. Jag
              vill framför allt lyfta fram tre delar.
            </seg>
          </u>
          <u>
            <seg>
              För det första: Med fler utbildningsplatser behövs det också
              mer studie ­ medel. Detta matchas upp i den budget som vi i dag
              debatterar.
            </seg>
          </u>
          <u>
            <seg>
              För det andra: Möjligheten att få studiemedel som kan täcka levnadsomkostnader
              kan vara avgörande i valet att studera. I budget utökas satsningen
              på det tilläggslån som finns. Studenter som är minst 25 år och
              som har haft en viss årsinkomst året före studiestarten kan få
              extra medel för att på det sättet få bättre möjlighet att gå till
              studier. Höjningen syftar bland annat till att underlätta ekonomiskt
              för personer med tidigare inkomster som har behov av att till
              exempel läsa en kompletteringskurs, en tvåårig yrkes- eller masterutbildning
              eller en kompletterande pedagogisk utbildning som leder till en
              ämneslärarexamen.
            </seg>
          </u>
          <u>
            <seg>
              För det tredje, fru talman, tas det nu äntligen steg för att
              det ska bli möjligt för människor att studera högre upp i åldrarna.
              Det är en fråga som Centerpartiet har drivit länge; vi presenterade
              ett förslag på detta redan i Almedalen år 2017 och drev frågan
              i valrörelsen. Detta blev en del av januariavtalet, och nu tas
              steg för att det också ska införas.
            </seg>
          </u>
          <u>
            <seg>
              Att höja gränsen för möjlighet att ta studiemedel från 56 år
              till 60 år är inte minst viktigt i en tid då arbetsmarknaden förändras
              och då människor förväntas arbeta längre och därmed också behöver
              omskola sig och utbilda sig genom hela livet. Detta är en insats
              som främjar omställning och vidareutbildning för väldigt många
              människor.
            </seg>
          </u>
          <u>
            <seg>
              Fru talman! Avslutningsvis vill jag passa på att i utskottets
              sista debatt för året önska talmannen, talmanspresidiet, utskottskansliet
              och hela utskottet en god jul. Jag hoppas att ni även får ett
              gott nytt år!
            </seg>
          </u>
          <note type="speaker">
            Anf. 70 MARIA NILSSON (L):
          </note>
          <u>
            <seg>
              Fru talman! Jag vill börja med att yrka bifall till förslaget
              i betänkandet i dess helhet.
            </seg>
          </u>
          <u>
            <seg>
              Jag vill börja med att säga att vi nog är flera här i salen –
              även om vi är ganska få – som tappade andan första gången vi öppnade
              beskedet från CSN efter avslutade studier när den första återbetalningsplanen
              kom. Det kändes som den kom ungefär samtidigt som den första lönen.
              Reaktionen var väl ungefär: Hur blev det så mycket pengar?
            </seg>
          </u>
          <u>
            <seg>
              Trots denna lite ovälkomna överraskning i posten i början av
              yrkeskarriären är det svenska studiemedelssystemet bra. Alternativen
              förskräcker. Vi vill inte ha ett samhälle där det är dina föräldrars
              pengar som avgör om du kan bli ingenjör, ekonom eller något annat.
            </seg>
          </u>
          <u>
            <seg>
              Fru talman! Vi liberaler brukar gärna prata om att din bakgrund
              inte ska avgöra din framtid. Det svenska studiemedelssystemet
              gör det möjligt att leva upp till just detta. Generösa studiemedel
              och ett permanent högt fribelopp för den som arbetar och samtidigt
              studerar är viktiga förutsättningar för att alla som vill ska
              kunna läsa vidare efter gymnasiet. Detta är Liberalernas mål,
              men där är vi ännu inte riktigt.
            </seg>
          </u>
          <u>
            <seg>
              Vi är positiva till att regeringen hörsammade kraven på att slopa
              fribeloppet under 2020. Vi driver fortfarande på inom ramen för
              januarisamarbetet för att detsamma ska ske även 2021.
            </seg>
          </u>
          <u>
            <seg>
              Under de senaste åren har studiemedelssystemet som en möjlighet
              till omställning ökat i betydelse. Arbetsmarknaden ser inte längre
              ut som den gjorde för ett antal decennier sedan. Arbetsmarknaden
              är i ständig förändring, vilket gör att fler kommer att behöva
              utbilda sig livet ut. En del kommer att behöva byta yrke, vidareutbilda
              sig inom detsamma och så vidare. Då krävs det att den som vill
              eller behöver studera har möjlighet att finansiera sådana studier.
              Coronapandemin det senaste året har endast skyndat på den här
              utvecklingen.
            </seg>
          </u>
          <u>
            <seg>
              I ett förändrat och flexibelt yrkesliv ska alla ha möjlighet
              att ständigt vidareutbilda sig. Liberalerna är, liksom centerledamoten
              här, mycket nöjda med att åldersgränsen för vem som kan ta studiemedel
              nu höjs från 56 år till 60 år.
            </seg>
          </u>
          <u>
            <seg>
              Fru talman! Jag ska inte bråka om vem som var först med att lägga
              fram det här förslaget. Vi kan väl nöja oss med att säga att Liberalerna
              också har drivit detta länge.
            </seg>
          </u>
          <u>
            <seg>
              Sverige har ett starkt studiemedelssystem, och med hjälp av de
              nya reglerna kommer fler att ha möjlighet att studera. Det är
              något bra och något positivt.
            </seg>
          </u>
          <u>
            <seg>
              Fru talman! Jag får väl erkänna att Liberalerna inte alltid har
              haft alltför varma känslor för studiestartsstödet, som vi har
              debatterat flitigt här i dag. Men det finns också en styrka i
              att kunna kompromissa och flytta sina positioner. Det har vi också
              gjort, och jag vill ta tillfället i akt att berätta om ett möte
              jag hade i måndags med Romano Center i Väst.
            </seg>
          </u>
          <u>
            <seg>
              Detta är en del av Göteborgs stad med syfte att erbjuda service
              till dem i Göteborg med omnejd som tillhör den nationella minoriteten
              romer.
            </seg>
          </u>
          <u>
            <seg>
              Romer har varit och är ännu i dag utsatta för trakasserier och
              diskriminering. Många saknar tilltro till ett samhälle som gång
              på gång svikit dem och generationerna före. Många har en mycket
              begränsad skolgång.
            </seg>
          </u>
          <u>
            <seg>
              På Romano Center i Väst jobbar vägledare med syfte att hjälpa
              romer att komma in i utbildning eller arbete. Maria, som jobbar
              där som studievägledare, berättar att på ett år har nästan 50
              personer, de flesta kvinnor, skrivit in sig i vuxenutbildning
              på grundläggande nivå, tack vare studiestartsstödet. Det är ett
              stöd som gör att män och kvinnor med kort utbildningsbakgrund
              som står långt från arbetsmarknaden kan ta ett steg närmare jobb
              och egen försörjning. Det här är ett exempel från verkligheten
              där politik har gjort skillnad.
            </seg>
          </u>
          <u>
            <seg>
              Med detta vill jag önska utskottet, talmanspresidiet och andra
              här i sal ­ en som inte tillhör någon av de kategorierna en god
              jul och ett gott nytt år.
            </seg>
          </u>
          <note type="speaker">
            Anf. 71 MARIE-LOUISE HÄNEL SANDSTRÖM (M) replik:
          </note>
          <u>
            <seg>
              Fru talman! Tack så mycket, Maria Nilsson, för anförandet!
            </seg>
          </u>
          <u>
            <seg>
              Jag blir mycket glad när Maria Nilsson säger att Liberalerna
              kämpar för att fribeloppet ska vara borttaget även 2021.
            </seg>
          </u>
          <u>
            <seg>
              Moderaterna och Kristdemokraterna lade ett utskottsinitiativ
              i utbildningsutskottet den 3 december som tyvärr avslogs, även
              av Liberalerna. Jag undrar varför.
            </seg>
          </u>
          <note type="speaker">
            Anf. 72 MARIA NILSSON (L) replik:
          </note>
          <note>
            Fru talman! Tack, ledamot Marie-Louise Hänel Sandström, för frågan!
          </note>
          <u>
            <seg>
              Vi har ett budgetsamarbete med regeringen och Centerpartiet,
              vilket gör att, om jag ska vara byråkratisk, det är svårt att
              bifalla utskottsinitiativ som är budgetpåverkande. Vi driver på
              i andra kanaler. Jag har varit tydlig med både i Ekot i radion
              och när vi fattade beslutet varför vi avslog initiativet. Vi driver
              på i detta nu gentemot regeringen inom ramen för vårt samarbete.
            </seg>
          </u>
          <note type="speaker">
            Anf. 73 MARIE-LOUISE HÄNEL SANDSTRÖM (M) replik:
          </note>
          <note>
            Fru talman! Tack, ledamot Maria Nilsson, för svaret!
          </note>
          <u>
            <seg>
              Jag förstår mycket väl vad Maria Nilsson säger. Samtidigt är
              jag ändå besviken över detta. Jag vet ju att Liberalerna tycker
              att det är en viktig fråga och tycker därför att det hade varit
              bra om ni hade stött vårt utskottsinitiativ.
            </seg>
          </u>
          <note type="speaker">
            Anf. 74 MARIA NILSSON (L) replik:
          </note>
          <u>
            <seg>
              Fru talman! Vi har större möjlighet att realisera det här eftersom
              vi har ett budgetsamarbete med regeringen. Jag får påminna ledamot
              Hänel Sandström om vad som hände med högskoleprovet. Det genomfördes
              trots allt, och det genomfördes inom ramen för januarisamarbetet.
            </seg>
          </u>
          <u>
            <seg>
              Ledamoten ska inte ge upp hoppet om fribeloppet.
            </seg>
          </u>
          <note type="speaker">
            Anf. 75 MATS BERGLUND (MP):
          </note>
          <u>
            <seg>
              Fru talman! Sverige ligger i internationella jämförelser långt
              framme när det gäller högre utbildning och forskning. Vi ligger
              bland toppnation ­ erna när det gäller kvalitet och kvantitet
              i forskning. Vi satsar mycket pengar och har en stor andel forskare.
              Den generella utbildningsnivån är hög, och vi har många med högskoleutbildning
              i befolkningen.
            </seg>
          </u>
          <u>
            <seg>
              Det här är ett resultat av många år av generös utbildningspolitik,
              som vi har en bred uppslutning och stor acceptans för bland befolkningen.
            </seg>
          </u>
          <u>
            <seg>
              Vi har avgiftsfria universitet och högskolor, åtminstone för
              svenskar och EU-medborgare, och ett av världens mest omfattande
              studiestöds ­ system. Det har vi för att man ska kunna söka sig
              till fortsatta studier efter grundskolan och gymnasiet, eller
              senare i livet om man har behov eller bara lust att studera vidare,
              kanske för att utveckla sin kompetens, för att följa med i teknikutvecklingen
              på den egna arbetsplatsen eller för att söka sig till ett annat
              arbete.
            </seg>
          </u>
          <u>
            <seg>
              Detta är naturligtvis viktigt för kompetensförsörjningen i näringslivet,
              industrin, civilsamhället och den offentliga sektorn. Det är också
              viktigt för att utjämna skillnaderna mellan olika grupper i samhället,
              för ett jämställt och jämlikt samhälle där fler får tillgång till
              möjligheterna.
            </seg>
          </u>
          <u>
            <seg>
              Studier är positiva för livskvalitet och levnadsförhållanden
              senare i livet. Utbildningsbakgrund korrelerar positivt med faktorer
              som till exempel bättre hälsa, starkare ekonomi, livslängd och
              så vidare.
            </seg>
          </u>
          <u>
            <seg>
              God utbildning är ett av FN:s globala mål för hållbar utveckling,
              mål nummer fyra. Vi har åtagit oss att säkerställa en inkluderande
              och likvärdig utbildning av god kvalitet och att främja livslångt
              lärande för alla.
            </seg>
          </u>
          <u>
            <seg>
              Genom att möjliggöra utbildning för fler bygger vi en starkare
              värld och här i Sverige också ett starkare och mer hållbart samhälle
              men också starkare individer. Därför har den rödgröna regeringen,
              sedan den tillträd ­ de för sex år sedan, haft stort fokus på
              hela utbildningskedjan, från förskolan och vidare. Vi breddar
              rekryteringen och möjliggör för fler. Vi är till exempel just
              nu mitt uppe i en historiskt stor utbyggnad av antalet platser
              i högskolan. Den satsningen intensifieras inför nästa år med medel
              för 19 000 nya platser. En sådan satsning skulle ha varit helt
              omöjlig utan studiestödet.
            </seg>
          </u>
          <u>
            <seg>
              Vi går nu vidare och möjliggör studier högre upp i åldrarna.
              I budgeten finns medel avsatta för höjda åldersgränser i studiestödssystemet.
              Vi blir allt äldre, och de äldre blir allt friskare. Fortbildning,
              omskolning och omställning på arbetsmarknaden blir allt viktigare
              för att hänga med i teknikutvecklingen. Samtidigt höjs pensionsåldrarna,
              och arbetslivet blir längre. Då är det rimligt att studiemedelssystemet
              följer med. Detta är ju en del av januariavtalet mellan regeringen
              och samarbetspartierna. Vi möter i budgeten för nästa år också
              upp med ett höjt tilläggslån för att fler som har en bakgrund
              i arbetslivet ska kunna studera.
            </seg>
          </u>
          <u>
            <seg>
              Fru talman! Studiestödet har varit ett av många instrument som
              vi har kunnat använda för att parera coronapandemins effekter.
              Reglerna för studiestartsstödet lättades tidigt i pandemin, så
              att också nyblivna arbetslösa skulle kunna hoppa på en grund-
              eller gymnasieutbildning, få finansiering för det och genom studier
              kvalificera sig tillbaka till arbetsmarknaden.
            </seg>
          </u>
          <u>
            <seg>
              Utlandsstuderande har fått behålla studiestödet även om skolor
              stängs eller utbildningar dras in.
            </seg>
          </u>
          <u>
            <seg>
              Vidare slopade vi fribeloppet. Vi ville inte riskera att människor
              som har arbetat och tjänat in pengar under terminens första månader
              men sedan kanske förlorat arbetet på grund av coronakrisen och
              därför valt att studera inte skulle slå i taket för fribeloppet
              om de fick studiemedel. Det var också, och kanske viktigare, för
              att studenter, företrädesvis inom läkar- och andra vårdutbildningar,
              som har velat bidra i vården och därför antingen hoppat av eller
              pausat studierna eller arbetat parallellt med studierna inte skulle
              drabbas av att tjäna för mycket och bli återbetalningsskyldiga.
            </seg>
          </u>
          <u>
            <seg>
              Det slopade fribeloppet gäller året ut. Det har varit en bra
              åtgärd. I vilken mån det har fått effekt vet vi inte riktigt än,
              men om inte annat har det haft en viktig signaleffekt.
            </seg>
          </u>
          <u>
            <seg>
              Det är flera som har diskuterat detta i dag. Jag har all respekt
              för dem som vill förlänga slopandet av fribeloppet, men jag är
              lite tveksam till att förlänga det. Det har varit av stort värde
              i år, framför allt för att pandemin kom och slog till mitt i terminen,
              vid månadsskiftet mars/april, då människor har behövt ändra sina
              planer med kort varsel. Jag ser inte riktigt sam ­ ma behov nu.
            </seg>
          </u>
          <u>
            <seg>
              Fru talman! Jag tycker naturligtvis att det är bra om studenter
              väljer att jobba extra i vården, till exempel som undersköterska
              som oftast är aktuellt – vården behöver verkligen förstärkningar
              i det här läget – på halvtid eller till och med mer än halvtid
              utan att slå i taket för fribeloppet. Gränsen för fribeloppet
              ligger ju på 90 000 kronor för ett halvår – jag tror att det till
              och med är 92 000 kronor nästa år. Att jobba i vården på halvtid
              och samtidigt studera till lärare eller sjuksköterska på heltid
              blir rätt tufft. Här riskerar vi att tappa studenter, och är det
              något vi behöver just nu är det färdigexaminerade läkare, sjuksköterskor
              och annan vårdpersonal – inte drop-outs eller fler avhopp.
            </seg>
          </u>
          <u>
            <seg>
              Jag tycker att man ska läsa studiemedelsutredningen som kom 2018.
              Där fastslås att extrajobb under studierna är positivt för både
              studieresultat och annat, men det gäller bara upp till en relativt
              låg nivå. Blir det mer än så hänvisar utredaren till flera studier
              som gjorts som visar just att studieresultaten sjunker med för
              mycket arbete.
            </seg>
          </u>
          <u>
            <seg>
              Däremot tycker jag, ska jag säga i det här sammanhanget också,
              att förslagen i utredningen om en åldersdifferentierad fribeloppsgräns,
              där man kan höja den lite för äldre studenter och sänka den för
              yngre, är rätt intressanta. Det får vi kanske tillfälle att tala
              mer om en annan gång.
            </seg>
          </u>
          <u>
            <seg>
              Fru talman! Jag yrkar bifall till utskottets förslag i betänkandet.
            </seg>
          </u>
          <note type="speaker">
            Anf. 76 MARIE-LOUISE HÄNEL SANDSTRÖM (M) replik:
          </note>
          <u>
            <seg>
              Fru talman! Tack, Mats Berglund, för ditt inlägg! Jag får säga
              att det är väldigt märkligt när vi först får höra att man tycker
              att någonting är bra, och sedan säger man att därför kommer man
              inte att göra så.
            </seg>
          </u>
          <u>
            <seg>
              Det är ändå så att diskussionen om fribeloppet har varit väldigt
              positiv bland studenter. Mats Berglund har inte hört att det har
              varit positivt; då kan jag tala om att jag har hört att det är
              positivt. Jag som arbetar inom vården har mycket kontakt med vårdpersonal
              i många olika kategorier, framför allt undersköterskor, sjuksköterskor
              och läkare, som tycker att det var väldigt positivt.
            </seg>
          </u>
          <u>
            <seg>
              Det är ändå så att man också får en erfarenhet. Förutom att man
              hjälper vårdpersonalen som är uttröttad och, som min kollega Stefan
              sa tidigare, kanske inte får ledigt över jul får man också en
              erfarenhet som förhoppningsvis gör att det blir mer positivt och
              kan verka motiverande för studierna.
            </seg>
          </u>
          <u>
            <seg>
              De flesta kanske inte heller når det här fribeloppet. De kanske
              inte jobbar så mycket som Mats Berglund är orolig för, men det
              är en positiv signal att man vill att studenter ska kunna hjälpa
              till utan att vara oroliga för det här med fribeloppet. När jag
              har arbetat har vi ringt in personal för att jobba extra som då
              har sagt att de vill gärna jobba men inte kan för fribeloppet.
            </seg>
          </u>
          <u>
            <seg>
              Det tycker jag är en negativ signal, så jag hoppas att man kan
              ändra sig på den punkten.
            </seg>
          </u>
          <note type="speaker">
            Anf. 77 MATS BERGLUND (MP) replik:
          </note>
          <u>
            <seg>
              Fru talman! Tack, Marie-Louise Hänel Sandström, för frågan! Jag
              tycker att det här är en fråga att diskutera, så låt oss göra
              det.
            </seg>
          </u>
          <u>
            <seg>
              Det handlar om överväganden. Vi har en målkonflikt, och den vill
              jag verkligen lyfta upp. Det finns risker med att slopa fribeloppet.
              Jag vet ock ­ så att det finns partier som vill slopa det inte
              bara på grund av pandemin utan kanske vill ta tillfället i akt
              nu under pandemin och försöka att slopa det här för att stimulera
              mer arbete under studierna.
            </seg>
          </u>
          <u>
            <seg>
              Jag tror – eller jag vet, för jag har ju läst utredningen – att
              det finns stora risker med att göra det. Jag har också tittat
              på de studier som Studiemedelsutredningen pekar på som visar att
              studietakten försämras för studenter som arbetar för mycket.
            </seg>
          </u>
          <u>
            <seg>
              Om det inte blir för mycket är det dock, precis som Marie-Louise
              Hänel Sandström säger, positivt med arbete under studierna. Men
              då håller man sig ganska långt under nivåerna för fribeloppet.
              Det är naturligtvis bra för privatekonomin. Man får också erfarenhet
              från arbetsmarknaden och kommer in där. Studenter menar även att
              man får mer fokus på studierna om man arbetar lite och gör någonting
              annat.
            </seg>
          </u>
          <u>
            <seg>
              Det är alltså bra med arbete men inte för mycket.
            </seg>
          </u>
          <u>
            <seg>
              Jag ska säga att som lärare på universitet har jag även egen
              erfarenhet av detta. Jag kanske bara är en sur gammal gubbe som
              lärare, men jag tycker att jag har rätt att bli sur när jag varje
              termin stöter på studenter som inte kommer på obligatoriska seminarier
              med hänvisning till att de inte kan tacka nej till arbete. Det
              är ofta sådana arbeten där man faktiskt inte riktigt har makten
              över tiden själv. Jag ser då studenter som måste gå om terminen
              efter, och som lärare är det fruktansvärt frustrerande.
            </seg>
          </u>
          <note type="speaker">
            Anf. 78 MARIE-LOUISE HÄNEL SANDSTRÖM (M) replik:
          </note>
          <note>
            Fru talman! Tack, Mats Berglund, för svaret!
          </note>
          <u>
            <seg>
              Vi ser lite olika på det här. Som läkare har jag jobbat mycket
              som handledare, och jag kan säga att många studenter har sagt
              att när de kommer ut i arbetslivet får de motivation till att
              studera, för de ser vad de kan lära sig ännu mer. Jag tror därför
              att många har sett det som väldigt positivt.
            </seg>
          </u>
          <u>
            <seg>
              Däremot inte sagt att man ska jobba för mycket så att man inte
              hinner med sina studier eller inte hinner gå på sina seminarier.
              Detta är ju en extrem situation. Vi har ju inte tänkt att pandemin
              ska stanna kvar, utan det här är någonting som är tillfälligt.
              Vi hoppas att det kommer att gå över nu när till exempel vaccinet
              har kommit.
            </seg>
          </u>
          <u>
            <seg>
              Därför ser jag fortfarande det här som en tillfällig lösning
              men tycker att man nog skulle kunna fundera över det här med fribeloppet.
              Jag ser positivt på att man kan arbeta, och jag vet att många
              är oroliga för vårdpersonalen och att de inte ska få vara lediga
              över jul. Många studenter har trots allt jullov och skulle kunna
              arbeta över julen, till exempel.
            </seg>
          </u>
          <u>
            <seg>
              Jag hoppas fortfarande att vi kan se en ändring och se att arbetslivs
              ­ erfarenhet kan vara positivt för att förbättra studierna.
            </seg>
          </u>
          <note type="speaker">
            Anf. 79 MATS BERGLUND (MP) replik:
          </note>
          <u>
            <seg>
              Fru talman! Det här handlar som sagt om överväganden, men vi
              får inte glömma att 92 000 kronor på ett halvår är ganska mycket
              pengar. Det är inte väldigt högavlönade arbeten som vi pratar
              om för studenter i allmänhet, och att studera heltid på en tuff
              utbildning och jobba halvtid i en ännu tuffare verklighet i vården
              under pandemin tror jag är svårt att klara av.
            </seg>
          </u>
          <u>
            <seg>
              15 000 kronor i månaden är ganska mycket pengar, och man kanske
              inte framför allt har behov av ett extra lån – man skuldsätter
              sig ju onödigt mycket. Vi har ändå höjt fribeloppsgränsen ganska
              rejält just för att man ska kunna arbeta och tillgodogöra sig
              erfarenheter från arbetsmarknaden.
            </seg>
          </u>
          <note type="speaker">
            Anf. 80 PIA STEENSLAND (KD) replik:
          </note>
          <u>
            <seg>
              Fru talman! Tack så mycket, Mats Berglund! Jag vill också säga
              tack för respektfulla toner och konstruktiva samtal; jag tror
              att det är vägen framåt för att komma till lösningar.
            </seg>
          </u>
          <u>
            <seg>
              Ledamoten sa i talarstolen att det blir rätt tufft att arbeta
              samtidigt som man studerar. Jag instämmer i det. Det blir rätt
              tufft. Samtidigt måste vi vara realistiska. Vi är mitt i en pandemi
              där det är oerhört tufft för vården. Vi har, fru talman, en situation
              där vården är på bristningsgränsen.
            </seg>
          </u>
          <u>
            <seg>
              Från Kristdemokraterna menar vi att varje enskild människa som
              kan gå in och hjälpa till och stötta upp så att vi klarar oss
              ur den här krisen är så värdefull. Visst kommer det att bli tufft
              att kombinera studier och arbete. Men jag tror att det är många
              som är villiga att göra det, och jag tror också att det är många
              som har kapacitet att göra det, att lägga in den här extra växeln.
              Vi har ju inte skådat en sådan här kris någonsin förut.
            </seg>
          </u>
          <u>
            <seg>
              Liksom min kollega från Moderaterna ser jag ändå med viss glädje
              att ledamoten uttrycker sig försiktigt positivt till det här,
              och jag skulle vilja veta om ledamoten kommer att fortsätta att
              verka för den här frågan med sina kamrater i regeringen.
            </seg>
          </u>
          <note type="speaker">
            Anf. 81 MATS BERGLUND (MP) replik:
          </note>
          <u>
            <seg>
              Fru talman! Tack, Pia Steensland! Jag tror nog att jag övervägande
              uttryckte en känsla av att jag nog inte tror att ett fortsatt
              slopande av fribeloppet är en bra väg just nu.
            </seg>
          </u>
          <u>
            <seg>
              Jag vill med detta inte helt stänga dörren. Jag tror att vi behöver
              mer kunskap, och såvitt jag vet arbetar man med det i Regeringskansliet.
              Jag vet faktiskt inte riktigt hur det går där.
            </seg>
          </u>
          <u>
            <seg>
              För det första vill jag säga att vi inte stänger dörrarna för
              de studenter som vill arbeta i vården. De kan som sagt arbeta
              rätt mycket. Skulle de slå i taket är det inte så att alla pengar
              slås undan direkt. Det blir en successiv neddragning med hälften
              av vad man tjänar, så man får ändå ganska mycket pengar. Man får
              ju mer pengar när man arbetar än när man bara får studiestödet.
            </seg>
          </u>
          <u>
            <seg>
              Jag redogjorde för mina tankar tidigare för Marie-Louise Hänel
              Sandström, men jag skulle ändå vilja fråga om det här med riskerna.
              Hur ser Kristdemokraterna och Pia Steensland på att vi riskerar
              att få avhoppare och därmed inte får utexaminerade läkare, vårdpersonal
              och sjuksköterskor i den mån som vi behöver inför framtiden? Effekterna
              av corona kommer, precis som Pia Steensland var inne på i sitt
              anförande, att vara överhängande under lång tid. Vi behöver ju
              dessa personer. Vi kommer nog att behöva många fler utexaminerade
              sjuksköterskor än läkarstuderande som jobbar extra som undersköterskor
              under ganska stressiga förhållanden.
            </seg>
          </u>
          <note type="speaker">
            Anf. 82 PIA STEENSLAND (KD) replik:
          </note>
          <u>
            <seg>
              Fru talman! Först och främst är det viktigt att samhället belönar
              de människor som går utöver sitt ansvar och försöker göra sitt
              yttersta för att hjälpa till. Det är därför vi menar att man inte
              ska riskera att förlora sitt studiestöd om man gör det där lilla
              extra.
            </seg>
          </u>
          <u>
            <seg>
              Kristdemokraterna har lagt fram förslag när det gäller lönestöd
              för personer som har lämnat vårdyrket och kommer tillbaka, för
              att de ska få en extra pott till lönekassan när de går in och
              hjälper till därför att krisen är så stor. Vi från den här sidan
              ser att risken att vården kollapsar nu är mycket större än vår
              misstro när det gäller att människor själva kan avgöra och balansera
              hur studier och arbete kan kombineras.
            </seg>
          </u>
          <note type="speaker">
            Anf. 83 MATS BERGLUND (MP) replik:
          </note>
          <u>
            <seg>
              Fru talman! Jag tror att vi är överens här om att det handlar
              om överväganden, att det finns målkonflikter som vi behöver ställa
              mot varandra och att vi faktiskt behöver göra det. Vad vi inte
              har lyft upp är kostnaderna, som också är en del i detta. Vi vet
              tyvärr lite för lite om effekterna under året, och vi vet inte
              riktigt vilka kostnader det var. Men det budgeterades 1 miljard,
              och det är mycket pengar. Om kostnaden nu var 1 miljard skulle
              pengarna kunna användas till andra saker, till exempel att höja
              studiemedlen för dem som verkligen behöver det.
            </seg>
          </u>
          <u>
            <seg>
              Om det finns en möjlighet att rikta ett slopat fribelopp till
              enbart vissa grupper är det klart att man också får ned kostnaderna.
              Jag tror att över ­ vägandena även fortsättningsvis får ställas
              mot varandra, men jag vill ändå lyfta fram att jag tror att riskerna
              överväger, möjligen också kostnaderna, om man lägger in det.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 11 .)
          </note>
          <note>
            § 8 Ekonomisk trygghet vid sjukdom och funktionsnedsättning
          </note>
          <note>
            Socialförsäkringsutskottets betänkande 2020/21:SfU1
          </note>
          <note>
            Utgiftsområde 10 Ekonomisk trygghet vid sjukdom och funktionsnedsättning
            (prop. 2020/21:1 delvis)
          </note>
          <note>
            föredrogs.
          </note>
          <note type="speaker">
            Anf. 84 ARIN KARAPET (M):
          </note>
          <u>
            <seg>
              Fru talman! I dag ska vi från socialförsäkringsutskottet debattera
              betänkandet om utgiftsområde 10.
            </seg>
          </u>
          <u>
            <seg>
              Fru talman! Sjukförsäkringen är ett av de verktyg som är gemensamt
              för oss i Sverige och vårt samhälle och som utgör vår grundtrygghet.
              Ingen av oss här inne eller utanför denna byggnad vet om vi någon
              gång kommer att bli allvarligt sjuka eller drabbas av ohälsa.
              Därför har vi i Sverige en obligatorisk sjukförsäkring som vi
              finansierar gemensamt och där vi säger att den som faller utanför
              har ett skyddsnät som fångar upp.
            </seg>
          </u>
          <u>
            <seg>
              Det blir allt tydligare när vi är mitt i en pandemi, en pandemi
              där ingen av oss vet om vårt liv eller vår hälsa är i fara. Men
              vi är i fara, för ingen är immun och det finns inget vaccin. Vi
              vet att vi har stora grupper i vårt samhälle som är extra sårbara,
              och om viruset träffar dem kan deras liv vara i absolut fara.
              Det är bara att titta på alla våra sjukhus och de dödstal som
              stiger alltmer för varje dag som går.
            </seg>
          </u>
          <u>
            <seg>
              Fru talman! Under detta år har vårt utskott, tillsammans med
              reger ­ ingen, som vi har ett gott samarbete med i många frågor,
              bland annat tagit initiativ till att förlänga ersättningen till
              riskgrupper, det vill säga arbetstagare som riskerar livet om
              de går till sitt arbete. Man fattade beslut om att de i stället
              skulle få ersättning och kunna stanna hemma och inte sätta sitt
              liv på spel. Och föräldrar som har ett barn i riskgrupp ska inte
              tvingas till arbete utan kunna stanna hemma och ta hand om barnet
              tills viruset har bekämpats.
            </seg>
          </u>
          <u>
            <seg>
              Fru talman! Det funkade väldigt bra i början av pandemin. Regeringen
              lade fram ett förslag om att förlänga ersättningen till riskgrupper
              i 90 dagar. När det var fyra dagar kvar vaknade regeringen till
              och förlängde ersättningen, på utskottets initiativ. Detta skedde
              inte bara en gång utan två gånger, det vill säga att regeringen
              var senfärdig. Enligt Riksrevisionens kritik av hur regeringen
              styr sina myndigheter saknas en tydlig uppföljning, och det avspeglas
              även i de frågorna.
            </seg>
          </u>
          <u>
            <seg>
              Moderaterna gick fram med ett utskottsinitiativ om att man ska
              ge ett undantag för prövning av arbetsförmåga efter 180 dagar
              för dem som har drabbats av covid-19, för vi vet väldigt lite
              om det. Vi vet hur man ska behandla diskbråck och knäproblem,
              men covid-19 vet vi väldigt lite om. Det är många i vårt samhälle
              som har drabbats väldigt allvarligt till följd av covid-19. Det
              kan vara en person som har legat i respirator i 30–40 dagar, som
              har tappat all vikt och som inte har rört kroppen eller någonting.
              Den personen har förmodligen arbetsförmåga på sin vanliga arbetsplats,
              men återhämtningen tar tid.
            </seg>
          </u>
          <u>
            <seg>
              I och med att vi vet väldigt lite om sjukdomen och att sjukvården
              är belastad gick vi fram med ett initiativ om förlängning. Regeringen
              kom med ett förslag samma dag som initiativet skulle diskuteras,
              men om man är ansvarig för ett land och har ett helt departement
              bakom sig bör man alltid ligga i framkant. Men nog om det.
            </seg>
          </u>
          <u>
            <seg>
              Det som vi moderater också vill är att regeringen ska ta fram
              försäkringsmedicinska beslutsunderlag för psykiska diagnoser.
              Vi kan väldigt mycket om behandling av traditionella sjukdomar,
              som jag nämnde – knäproblem, ryggproblem, besvär med axeln etcetera
              – men vi ser att antalet sjukskrivningar på grund av psykosocial
              ohälsa ökar.
            </seg>
          </u>
          <u>
            <seg>
              I dag finns inte ett försäkringsmedicinskt beslutsunderlag som
              både handläggaren på Försäkringskassan och läkaren kan utgå ifrån,
              så att man åtminstone försöker arbeta enhetligt. I dag är det
              lite som ett lotteri när man besöker läkaren eller när man kommer
              i kontakt med Försäkringskassan. Det kan vara helt avgörande hur
              ett läkarutlåtande skrivs eller vilket engagemang det finns hos
              handläggaren. Därför är det otroligt viktigt att få fram försäkringsmedicinska
              beslutsunderlag för psykiska diagnoser, för när personer väl har
              blivit sjukskrivna ska principen och målet vara att så många som
              möjligt ska komma tillbaka till arbetet.
            </seg>
          </u>
          <u>
            <seg>
              Om det är något vi ser i coronapandemin är det konsekvensen av
              att vara isolerad och avskärmad från sociala kontakter. Sjukförsäkring
              och sjukpenning ska gå till den som är behövande, och det finns
              och kommer att finnas grupper som inte kommer att kunna komma
              tillbaka till normalt förekommande arbete eller till arbetsmarknaden
              över huvud taget. Men ambitionen ska vara att så många som möjligt
              ska komma tillbaka till någon form av arbete. Det handlar om synen
              på människan och på människovärdet.
            </seg>
          </u>
          <u>
            <seg>
              Allt fler människor får psykiska diagnoser, och det vi vet är
              att social kontakt är extremt viktigt. Det är bara att titta på
              våra äldre och vad de får gå igenom på våra äldreboenden när de
              avskärmas från det övriga samhället. Sjukförsäkringen får inte
              bli en försäkring som skickar ut människor i långvarigt utanförskap,
              så som den gjorde i början av 2000-talet.
            </seg>
          </u>
          <u>
            <seg>
              Nog om detta, fru talman. Moderaternas budgetförslag är en sammanhållen
              enhet, och eftersom riksdagen i steg ett – rambeslutet – har ställt
              sig bakom regeringens ramar för statsbudgeten och inriktning för
              budgetpolitiken deltar vi inte i det nu aktuella beslutet. Vi
              hänvisar i stället till vårt särskilda yttrande.
            </seg>
          </u>
          <note type="speaker">
            Anf. 85 MATTIAS VEPSÄ (S) replik:
          </note>
          <u>
            <seg>
              Fru talman! Min fråga till Arin Karapet från Moderaterna lyder
              så här: Mitt under brinnande pandemi lägger Moderaterna fram förslag
              som skulle göra livet mycket svårare för sjuka. På vilket sätt
              gör ökad otrygghet och risk för fattigdom att sjuka blir friskare?
            </seg>
          </u>
          <note type="speaker">
            Anf. 86 ARIN KARAPET (M) replik:
          </note>
          <u>
            <seg>
              Fru talman! Jag vet inte vilken fråga jag ska svara på, fru talman,
              men jag tycker att vårt agerande i utskottet under det här året
              visar att det är tvärtom.
            </seg>
          </u>
          <u>
            <seg>
              Vid två tillfällen har regeringen släpat fötterna efter sig när
              det kommer till förlängd ersättning till riskgrupper. Det höll
              på att bli ett glapp där människor hade blivit utförsäkrade på
              riktigt. Det är lätt att slå på stora trumman och använda stora
              ord, men det är inte Arin Karapet och Moderaterna som är i regeringsställning.
              Jag tillhör oppositionen, fru talman. Nu går Mattias Vepsä som
              socialdemokrat i opposition mot sig själv. Min fråga är varför
              Socialdemokraterna och Mattias Vepsä drar fötterna efter sig och
              väntar på att socialförsäkringsutskottet ska göra arbetet åt Socialdepartementet.
            </seg>
          </u>
          <note type="speaker">
            Anf. 87 MATTIAS VEPSÄ (S) replik:
          </note>
          <u>
            <seg>
              Fru talman! I våras var Moderaterna snabbt ute och föreslog 100
              miljarder per månad i stöd till företag, för det var ju inte företagens
              fel att pandemin slog till. Samma parti tycker dock att det är
              de sjukas fel att de är sjuka och vill spara 7 miljarder på dem.
            </seg>
          </u>
          <u>
            <seg>
              Mitt under brinnande pandemi lägger Moderaterna fram ett eget
              budgetförslag, och jag får upplysa ledamoten om att hans parti
              i sin egen budget föreslår nya karensdagar. Man föreslår sämre
              ersättningar, och man föreslår framför allt en ny stupstock –
              som skulle slå allra hårdast mot dem som är allra sjukast i vårt
              samhälle, nämligen de långtidssjuka. Min fråga blir därför återigen:
              På vilket sätt gör ökad otrygghet och större risk för fattigdom
              att de allra sjukaste blir friskare?
            </seg>
          </u>
          <note type="speaker">
            Anf. 88 ARIN KARAPET (M) replik:
          </note>
          <u>
            <seg>
              Fru talman! Vi är mitt i en brinnande pandemi, och nu kommer
              de stora attackerna mot mig och Moderaterna om vårt särskilda
              yttrande. Men det är ju faktiskt Mattias Vepsäs parti som styr
              landet. Varför har ni inte gjort de förändringar ni pratar om,
              Mattias Vepsä? Varför väntar ni på att oppositionen ska ta initiativ
              för att covidsjuka eller riskgrupper inte ska hamna i ett glapp
              och faktiskt bli utförsäkrade här och nu? Det säger också lite
              om synen på människan och sjukförsäkringen.
            </seg>
          </u>
          <u>
            <seg>
              Vi tror att människor kan komma tillbaka till arbete, och vårt
              mål är att så många som möjligt ska göra det. Då minskar även
              kostnaderna. Vi slår inte mot dem som är sjukast, utan det handlar
              om att du ska kunna komma tillbaka till arbete. Du har varit frisk
              en gång, och nu är du sjuk. Du kan bli frisk igen – det är målet.
            </seg>
          </u>
          <note type="speaker">
            Anf. 89 IDA GABRIELSSON (V) replik:
          </note>
          <u>
            <seg>
              Fru talman! Jag vill börja med att fråga ledamoten Arin Karapet
              och Moderaterna hur de ser på de förslag som läggs fram i budgeten.
              Vi har ju en pågående pandemi, och smittspridningen är stor. Vi
              ser vad det har fått för konsekvenser, och i det läget föreslår
              Moderaterna att en extra karensdag ska införas. Samtidigt som
              vi ser att det bara i år är över 20 000 människor som söker försörjningsstöd
              i landets kommuner trots att de är sjukskrivna av en läkare föreslår
              Moderaterna att stupstocken och den bortre parentesen ska återinföras.
              Hur rimmar det med verkligheten?
            </seg>
          </u>
          <note type="speaker">
            Anf. 90 ARIN KARAPET (M) replik:
          </note>
          <u>
            <seg>
              Fru talman! När Moderaterna säger att något är ett tillfälligt
              undantag blir det ett tillfälligt undantag. Jag förstår att vi
              har olika ideologiska inriktningar och olika syn på våra trygghetssystem,
              sjukförsäkringen etcetera, men vi gör tillfälliga undantag just
              under brinnande pandemi. Vi vet nämligen väldigt lite om vad det
              innebär att vara covidsjuk, och det finns ingen rehabiliteringskedja
              klar för någon som är covidsjuk – eller för någon i riskgrupp.
            </seg>
          </u>
          <u>
            <seg>
              Men vi kommer faktiskt att komma till ett normalläge igen, när
              det finns ett vaccin. Vår inriktning är att samhället inte ska
              lämna någon efter sig. Det innebär att det ska finnas en uppföljning
              för den som är sjuk. Det ska inte sluta som det gjorde i början
              av 2000-talet, då man fick ett beslut från Försäkringskassan och
              sedan inte fick ett enda samtal till från Försäkringskassan eller
              övriga samhället. Man skickades ut i livslångt utanförskap och
              lämnades helt ensam.
            </seg>
          </u>
          <u>
            <seg>
              Det finns alltid brister, och brister måste rättas till. Jag
              kan ta ett livs levande exempel, nämligen min mor. Min mor var
              fullt frisk i början av 2000-talet och var en av dem som förtidspensionerades
              av regeringen Göran Persson. Jag kan säga så här: Hon var inte
              sjuk, men när hon fick höra från hela samhället att hon var sjuk
              började hon tro på det. Det tog flera år innan hon kom tillbaka
              i arbete. Detta gjorde att jag, som växte upp i ett sådant hem,
              blev väldigt lidande. Det som gjorde att hon kunde komma tillbaka
              in i det övriga samhället var att man började följa upp. Man började
              ringa och säga: Hur mår du? Vi vet att du finns!
            </seg>
          </u>
          <u>
            <seg>
              I dag har hon bara ett halvår kvar till pension, men hon gjorde
              många år på arbetsmarknaden efter det.
            </seg>
          </u>
          <note type="speaker">
            Anf. 91 IDA GABRIELSSON (V) replik:
          </note>
          <u>
            <seg>
              Fru talman! Ledamoten verkar tro att Vänsterpartiet är emot rehabilitering
              och arbetsmiljösatsningar, men då tror jag att han i stället har
              läst Moderaternas partibok.
            </seg>
          </u>
          <u>
            <seg>
              För er som inte vet det ska jag i dag avslöja att jag själv var
              en av de människor som ledamoten pratar om. Jag hade aktivitetsersättning
              därför att jag hade en kronisk sjukdom. Men det kom bättre mediciner,
              och jag kunde börja jobba igen. Under den tiden fick jag dock
              en helt annan hjälp än när jag till exempel har varit sjukskriven
              nu. Jag tror alltså att det finns flera olika bilder av hur det
              där är.
            </seg>
          </u>
          <u>
            <seg>
              Jag blev väldigt glad när jag såg att Moderaterna har lämnat
              in en fråga där man vill att regeringen ska tillse att sjukskrivningstalen
              inte ska kunna pressas ned genom reglering i styrningen. Därför
              är min sista fråga: Kommer Moderaterna att bifalla Vänsterpartiets
              initiativ i utskottet, som handlar om precis den frågan?
            </seg>
          </u>
          <note type="speaker">
            Anf. 92 ARIN KARAPET (M) replik:
          </note>
          <u>
            <seg>
              Fru talman! Jag vet inte exakt vilken fråga det är och vem som
              har ställt den. Kanske kommer den från en enskild ledamot, vilket
              jag misstänker.
            </seg>
          </u>
          <u>
            <seg>
              Avslutningsvis vill jag i den här debatten säga: Vi är mitt i
              en brinnande pandemi. Vi gör tillfälliga undantag för att avlasta
              vården och se till att människor i riskgrupper inte behöver sätta
              sitt eget liv i fara. Men vi kommer att komma till ett läge där
              det finns ett vaccin, och vårt mål som samhälle ska alltid vara
              att den som är sjuk ska få ett samtal och rätt vård.
            </seg>
          </u>
          <u>
            <seg>
              Utskottet har tagit initiativ gällande att regeringen brister
              i sin uppföljning och styrning av Försäkringskassan. Det är inte
              acceptabelt att en sjukskriven person inte blir kontaktad av sin
              arbetsgivare, sjukvården eller Försäkringskassan. Ingen kedja
              är starkare än dess svagaste länk, och det är vårt ansvar att
              se till att hela kedjan funkar – för att så många som möjligt
              ska komma tillbaka i arbete.
            </seg>
          </u>
          <note type="speaker">
            Anf. 93 JULIA KRONLID (SD):
          </note>
          <u>
            <seg>
              Fru talman! Sverige befinner sig just nu i en mycket tuff tid.
              Välfärden är under hård press, och hjältarna inom sjukvården sliter
              hårt med att både vårda dem med covid-19 och hantera all övrig
              sjukvård. Jag vill rikta ett stort tack till alla samhällsfunktioner
              som nu kämpar hårt i denna brinnan ­ de pandemi. Jag vill också
              sända mitt varma deltagande till alla som förlorat nära och kära
              under pandemin.
            </seg>
          </u>
          <u>
            <seg>
              Fru talman! Vi debatterar i dag budgeten för utgiftsområde 10
              Ekonomisk trygghet vid sjukdom och funktionsnedsättning. En trygg
              sjukförsäkring är en av de viktigaste grundstenarna för en trygg
              välfärd. Under en pandemi är det i synnerhet avgörande – för att
              kunna förebygga smittspridning genom att ta bort karensavdragen,
              för att skydda personer i riskgrupp från att utsätta sig för smitta
              genom att ge ersättning till riskgrupper samt för att vara ett
              nödvändigt skyddsnät för dem som drabbas av sjukdom. Jag anser
              dock att regeringen har haltat rejält i att uppfylla detta, även
              om vissa åtgärder har vidtagits efter hårda påtryckningar från
              oppositionen.
            </seg>
          </u>
          <u>
            <seg>
              Fru talman! Vi satsar för 2021 mest av alla partier på utgiftsområde
              10. Vi investerar sammanlagt 5,3 miljarder mer än regeringen.
              Då ramarna redan är beslutade för vi dock fram våra budgetförslag
              i ett särskilt yttrande.
            </seg>
          </u>
          <u>
            <seg>
              Fru talman! Det har under pandemin visat sig att viruset som
              resulterar i sjukdomen covid-19 inte beter sig som en vanlig influensa
              utan kan, utöver att vara livshotande, ge långvariga sviter efteråt.
              Detta har för många resulterat i sjukskrivningar och svårigheter
              att ta sig tillbaka till arbete. Flera av dem som drabbats av
              covid-19 är också personer som blivit sjuka efter att frivilligt
              ha ställt upp och arbetat inom vården under pandemin. Att dessa
              personer sedan får besked om utförsäkring på grund av ett stelbent
              regelverk är skandal.
            </seg>
          </u>
          <u>
            <seg>
              Tyvärr är utförsäkringar på dessa grunder inte något nytt för
              många i Sverige. Vi har en situation där människor blir av med
              sin sjukpenning trots att bedömning och intyg om arbetsförhinder
              finns från både arbetsförmedling och läkare. Detta visar att vi
              har en sjukförsäkring som inte fungerar som den ska.
            </seg>
          </u>
          <u>
            <seg>
              Fru talman! Till råga på alla andra problem är en redan överbelastad
              vård med långa väntetider nu ännu mer överbelastad under pandemin
              och tillgången till vård och rehabilitering kraftigt begränsad.
              I ett sådant läge borde extraordinära åtgärder ha vidtagits av
              regeringen. Vi hade föreslagit att 180-dagarsgränsen helt skulle
              frysas fram till dag 365, men då detta inte fick gehör i utskottet
              föreslog vi i ett initiativ att den tillfälliga förordningen,
              som åtminstone kunnat göra undantag för människor att utförsäkras
              efter 180 dagar när de inte ens fått tillgång till vård och behandling,
              i alla fall skulle förlängas efter årsskiftet. Vi ansåg även att
              förordningen borde breddas och ses över, då den visat sig ha brister.
              Vi var då inne i december, och regeringen hade ännu inte gett
              besked om någon förlängning.
            </seg>
          </u>
          <u>
            <seg>
              Flera partier lade fram initiativ om detta. Samma dag som vi
              skulle ta beslut i utskottet kom regeringen med besked om att
              de tänkte förlänga förordningen. Det är tur att regeringen har
              en opposition som ligger på dem. Att regeringen agerar först efter
              påtryckningar från oppositionen har varit talande för hela denna
              höst.
            </seg>
          </u>
          <u>
            <seg>
              Det är naturligtvis positivt att regeringen förlänger den tillfälliga
              förordningen, men vi anser som sagt fortfarande att den har stora
              brister. Det finns fortfarande exempel på att människor utförsäkras
              trots att de inte fått den vård och behandling de borde ha rätt
              till.
            </seg>
          </u>
          <u>
            <seg>
              Fru talman! Sverigedemokraterna har länge kritiserat den stenhårda
              gränsen vid dag 180. Det är ingenting vi har börjat med under
              pandemin. I dag ska personer efter 180 dagar bedömas mot fantasijobb
              på hela arbetsmarknaden, en arbetsmarknad med väldigt spännande
              jobb där man inte behöver kunna gå, där man inte behöver ha någon
              kognitiv förmåga och där man kan vila på arbetstid och arbeta
              med både hjärtflimmer och cancer. Förlåt, jag raljerar lite nu.
              Denna typ av jobb är nog väldigt sällsynta i verkligheten. Men
              enligt de bedömningar och underlag som dessa personer får från
              Försäkringskassan finns denna typ av jobb.
            </seg>
          </u>
          <u>
            <seg>
              År 2015 var det 10 procent av dem som lämnade sjukförsäkringen
              vid dag 180 som gjorde det på grund av avslag. Hittills i år har
              enligt nya siffror hela 40 procent lämnat den på grund av avslag.
              Det är en dramatisk ökning som har skett under den socialdemokratiska
              regeringen.
            </seg>
          </u>
          <u>
            <seg>
              Samtidigt ser vi givetvis inget självändamål med långa sjukskrivningar
              och att personer lämnas i utanförskap. Det kan på sikt bidra till
              psykisk ohälsa. Men ingen väljer att bli sjuk. Det kan drabba
              vem som helst av oss. I det läget menar jag att fokus måste skifta
              från regeringens målsättning att till varje pris, oavsett det
              mänskliga lidande det kan innebära, få ned sjuktalen och få fram
              en fin statistik till att i stället ligga på rätt stöd och rehabilitering
              och skapa förutsättningar och positiva incitament för återgång
              i arbete i små steg.
            </seg>
          </u>
          <u>
            <seg>
              Fru talman! Mot bakgrund av detta har vi i vår budget föreslagit,
              också långsiktigt, att skjuta på den prövning som görs mot hela
              arbetsmarknaden vid dag 180 till dag 365. Vi anser att den prövning
              som görs vid dag 180 i stället ska begränsas till i första hand
              den egna arbetsgivaren, eller i alla fall till riktiga jobb, som
              finns i verkligheten, inom det egna yrkesområdet. Detta är ett
              förslag som vi drivit sedan 2018 men tyvärr inte fått gehör för.
            </seg>
          </u>
          <u>
            <seg>
              Det är däremot lovande att regeringen nu aviserat att lagändringar
              för bedömningen efter 180 dagar kommer att komma i mars nästa
              år så att det lättare ska kunna göras undantag från prövningen
              vid dag 180.
            </seg>
          </u>
          <u>
            <seg>
              För att ytterligare underlätta under pandemin har vi föreslagit
              och budgeterat för, under början av året, att automatisera prövningen
              efter 60 dagar så att det inte görs någon överprövning av läkarintygen.
              Det ska helt enkelt räcka med ett läkarintyg. Sedan tycker jag
              att läkarintygen och läkarens bedömning av personers hälsa och
              arbetsförmåga måste uppvärderas kraftigt.
            </seg>
          </u>
          <u>
            <seg>
              Vi har även förslag på att fullt ut slopa karensavdragen – inte
              bara ha en schablonersättning, som regeringen har, utan full sjuklön
              från dag ett.
            </seg>
          </u>
          <u>
            <seg>
              Fru talman! För övrigt i vår budget satsar vi resurser på dem
              som är mest utsatta i sjukförsäkringen och har sjukersättning
              på garantinivå. Vi satsar 500 miljoner på att stärka sjukersättningen
              med 300 kronor i månaden. Vi stärker även bostadstillägget till
              samma nivå som för pensionärer, då vi anser att det är helt orimligt
              att människor som har en permanent sjukdom eller funktionsnedsättning
              ska ha sämre villkor än pensionärer. För detta budgeterar vi 700
              miljoner kronor årligen.
            </seg>
          </u>
          <u>
            <seg>
              Fru talman! Ett antal utredningar kring sjukförsäkringen har
              också visat på allvarliga brister i utredningsarbetet kring individen.
              Enligt underlaget i regeringens egen budgetproposition går det
              i genomsnitt 400 dagar för kvinnor och 392 dagar för män innan
              det första avstämningsmötet sker – 400 dagar! Jag tappade hakan
              när jag läste det. Det är inte acceptabelt.
            </seg>
          </u>
          <u>
            <seg>
              Vi ser också med oro på att de riktade bidrag som funnits till
              sjukskrivningsprocessen enligt en överenskommelse mellan regeringen
              och SKR kommer att upphöra från 2022, trots att bristerna fortfarande
              är ofantliga. För att förbättra stödet till individen satsar vi
              100 miljoner kronor mer än regeringen för 2021 och 500 miljoner
              kronor mer för 2022 och 2023 för att kompensera för att dessa
              bidrag dras in.
            </seg>
          </u>
          <u>
            <seg>
              Fru talman! Det är också en mycket oroande utveckling att sjukskrivning
              till följd av psykisk ohälsa ökar kraftigt. Detta är i dag en
              av de vanligaste sjukskrivningsorsakerna, och många människor
              upplever att de möts av oförståelse och okunskap i bedömningen
              av sjukpenningen.
            </seg>
          </u>
          <u>
            <seg>
              Vi har även en stor satsning för att minska sjuklönekostnaderna
              för mikro- och småföretag. Detta skulle också kunna sänka tröskeln
              för att anställa personer efter en lång sjukskrivning.
            </seg>
          </u>
          <u>
            <seg>
              Fru talman! Slutligen vill jag framföra att jag är djupt beklämd
              och oroad över den allvarsamma situation som många som redan utförsäkrats
              befinner sig i. Jag vill verkligen rikta en uppmaning till regeringen
              och socialförsäkringsminister Ardalan Shekarabi att nu, omgående,
              skicka nya signaler till Försäkringskassan. Det kan inte längre
              vara överordnat att få ned antalet sjukdagar. Det måste vara överordnat
              att ge rätt stöd och rehabilitering till individen och inte utförsäkra
              människor mitt under brinnande pandemi.
            </seg>
          </u>
          <u>
            <seg>
              Jag hoppas att vi kan nå fram till långsiktiga och hållbara förändringar
              i sjukförsäkringen och, när vi har nått dit, att de människor
              som har utförsäkrats ska kunna få en chans till en omprövning.
              Det är på tiden att vi nu får en mer hållbar, rättssäker och trygg
              sjukförsäkring.
            </seg>
          </u>
          <u>
            <seg>
              Fru talman! Det här är sista debatten före jul, och jag vill
              tacka alla kollegor i utskottet och kanslipersonalen för detta
              väldigt speciella år. Trots vissa meningsskiljaktigheter tycker
              jag att vi har haft goda samtal och diskussioner under dessa extraordinära
              omständigheter.
            </seg>
          </u>
          <u>
            <seg>
              Jag vill också rikta ett särskilt tack till presidiet som trots
              tekniska utmaningar med långa Sky pemöten har lyckats hålla en
              god stämning och låtit alla komma till tals.
            </seg>
          </u>
          <u>
            <seg>
              Jag vill skicka en särskild hälsning till Solveig som slutar
              nu efter jul. Tack för dina många kloka inlägg och din pragmatiska
              inställning i många sammanhang! Jag önskar dig stort lycka till
              med det du tar dig för fram ­ över!
            </seg>
          </u>
          <note>
            God jul till alla i utskottet och även till talmanspresidiet!
          </note>
          <note type="speaker">
            Anf. 94 IDA GABRIELSSON (V) replik:
          </note>
          <u>
            <seg>
              Fru talman! Det låter väldigt bra när ledamoten Julia Kronlid
              pratar om rätten till ersättning för dem som har drabbats av sjukdom.
              Men min fråga är: Varför tar inte Sverigedemokraterna bort straffskatten
              för alla sjukpensionärer i ert budgetförslag?
            </seg>
          </u>
          <note type="speaker">
            Anf. 95 JULIA KRONLID (SD) replik:
          </note>
          <u>
            <seg>
              Fru talman! Tack till ledamoten Gabrielsson för frågan!
            </seg>
          </u>
          <u>
            <seg>
              Det här är något som vi tittar på. Givetvis borde man kunna uppnå
              mer likvärdiga och rättvisa skatter. Vi har tittat på det när
              det gäller till exempel pensionsfrågan. Just i år har vi valt
              att i stället höja garantinivån i sjukersättningen för att i alla
              fall kompensera på något sätt. Det är alltid svåra prioriteringar
              som ska göras inom sjukförsäkringen.
            </seg>
          </u>
          <u>
            <seg>
              Vi har väldigt många satsningar. Vi har bland annat under den
              skriande pandemin föreslagit ett engångsbidrag på 10 000 kronor
              till alla så att det också ska nå till dem som har sjukersättning,
              pension eller olika former av bidrag. Det gör vi för att det inte
              bara ska gälla dem som arbetar och får skattesänkn ingar.
            </seg>
          </u>
          <u>
            <seg>
              Att ta bort den här skatten är ett förslag som vi tar med oss
              och tittar på för att se hur vi ska ställa oss till det framöver.
              Vi satsar 5,3 miljarder mer än regeringen på det här området,
              och vi har många olika förslag, bland annat att stärka bostadstillägget,
              vilket ska kunna ge de personer som har sjukersättning en stärkt
              ekonomi.
            </seg>
          </u>
          <note type="speaker">
            Anf. 96 IDA GABRIELSSON (V) replik:
          </note>
          <u>
            <seg>
              Fru talman! Jag vill börja med att beklaga att Sverigedemokraterna
              som många andra partier inte tycker att sjukas inkomst är lika
              mycket värd som andra människors inkomst.
            </seg>
          </u>
          <u>
            <seg>
              Vänsterpartiet lägger mest till de sjuka inom det här utgiftsområdet.
              Sverigedemokraterna och några andra partier lägger pengar på McDon
              ­ alds-restaurangerna och ger dem en nedsättni ng av arbetsgivaravgiften.
              De sjuka får med våra förslag 2 000 kronor mer i månaden efter
              skatt. Det är mycket mer än med det som Sverigedemokraterna lägger
              på dem i sin bud ­ get.
            </seg>
          </u>
          <note type="speaker">
            Anf. 97 JULIA KRONLID (SD) replik:
          </note>
          <u>
            <seg>
              Fru talman! Nej, vi värderar inte ersättningen för sjuka lägre
              än någon annan ersättning. Vi är som sagt ett av de partier som
              satsar mest pengar på att stärka ekonomin för den här gruppen,
              både genom att stärka sjuk ­ ersättningen och genom att stärka
              bostadstillägget. Sedan kan man alltid göra mer.
            </seg>
          </u>
          <u>
            <seg>
              Vi har avsatt pengar i budgeten för att förändra bedömningen
              i rehabiliteringskedjan, vilket kan förhindra att människor utförsäkras
              och blir helt utan ersättning. Vi har också föreslagit lättnader
              i regelverket kring sjukersättningen, för i dag får 80 procent
              avslag på sina ansökningar om sjukersättning. Vi har alltså lagt
              pengar även på sådana satsningar i vår budget.
            </seg>
          </u>
          <u>
            <seg>
              Jag tycker att det är beklagligt att Ida Gabrielsson anser att
              vi inte värderar bidragen till sjuka när vi är ett av de partier
              som har de mest generösa budgetförslagen när det gäller just sjukförsäkringen.
            </seg>
          </u>
          <note type="speaker">
            Anf. 98 IDA GABRIELSSON (V):
          </note>
          <u>
            <seg>
              Fru talman! Corona har fått många att inse att vi alla kan bli
              sjuka. Tänk att det skulle behövas en pandemi för att fler politiker
              skulle börja förstå att sjukdom eller funktionsnedsättning inte
              är något man väljer utan är något man drabbas av!
            </seg>
          </u>
          <u>
            <seg>
              När S- och MP-regeringen 2015 införde siffersatta mål om antalet
              sjukdagar började Försäkringskassan att utveckla metoder för att
              utan lagstöd avslå ansökningar från människor som uppenbarligen
              är för sjuka för att arbeta. Det är inte bara Vänsterpartiet som
              är kritiskt till detta. Forskare har kallat det för en rättsskandal.
            </seg>
          </u>
          <u>
            <seg>
              Sedan dess har andelen utförsäkrade fyrdubblats. Det är uppenbart
              att regeringens styrning helt har satts ur spel. Det siffersatta
              målet är borttaget, men arbetsmetoderna finns kvar. I stället
              för en minskning av antalet utförsäkringar har de ökat. Årets
              statistik visar att andelen avslag slår ytterligare rekord.
            </seg>
          </u>
          <u>
            <seg>
              Försäkringskassan menar att bakom den kraftiga ökningen ligger
              så kallade kvalitetskontroller, vilket utan byråkratsvenskan betyder
              att de dubbelkollar varje beslut som innebär ett ja till förlängd
              sjukpenning. Generaldirektören på kassan menar att de frångått
              arbetssättet där avsaknad av så kallade objektiva fynd låg till
              grund för avslagen. Men så ser inte verkligheten ut. Bevisligen
              nekas personer med exempelvis sy mtomdiag noser, såsom vissa extrema
              smärttillstånd, fortsatt ersättning då man trots läkarintyg och
              trots all kunskap och forskning som finns på området påstår att
              det inte går att belägga att den som är sjuk verkligen är sjuk.
            </seg>
          </u>
          <u>
            <seg>
              Även Inspektionen för socialförsäkringen kritiserar Försäkringskassans
              handläggning av aktivitetsersättningen och regeringens styrning
              av myndigheten. Jag citerar ur rapporten där det står att ”det
              är problematiskt att andelen avslag och beviljanden kan pendla
              kraftigt utan att vare sig lagstiftning eller rättspraxis har
              ändrats, inte minst ur ett rättssäkerhetsperspektiv.”
            </seg>
          </u>
          <u>
            <seg>
              Information om att bonussystem finns för att uppmuntra personal
              till att besluta om avslag har flera gånger kommit till oss via
              medierna. I dag kom nyheten att man på Försäkringskassans kontor
              i Gävle slår vad om hur många som ska dö av corona.
            </seg>
          </u>
          <u>
            <seg>
              En oberoende genomlysning av Försäkringskassans styrning och
              arbetssätt måste till, och regeringen behöver i regleringsbrevet
              vara tydlig med vad som gäller. Alla som är sjuka ska ha rätt
              till ersättning.
            </seg>
          </u>
          <u>
            <seg>
              Fru talman! Undersköterskan Christine Udding, som jag har lärt
              känna, smittades i jobbet av covid-19. Hon blev långtidssjuk men
              nekades sjukpenning. I stället för extra betalt för sin insats
              fick hon själv betala och använda sin semester under sjukdomstiden.
            </seg>
          </u>
          <u>
            <seg>
              Christine ryckte in när samhället behövde det. Men var finns
              samhället nu för henne? Är det budskapet vi vill skicka till vård-
              och omsorgspersonalen? Är vi inte bättre än så?
            </seg>
          </u>
          <u>
            <seg>
              Vi har för få undersköterskor. Men i stället för att Christine,
              som nu, kan jobba kvar på 50 procent och rehabiliteras uppmanas
              hon att säga upp sig och söka ett heltidsjobb – ”normalt förekommande
              arbete” som det heter – på den öppna arbetsmarknaden. Men det
              handlar om rena fantasijobben, om du frågar mig. Tror de på tomten
              också på Försäkringskassan?
            </seg>
          </u>
          <u>
            <seg>
              Fru talman! Att Christine och andra sjuka under lång tid har
              gått ut och berättat om hur det faktiskt ser ut är jag helt övertygad
              om är det starkaste skälet till att Vänsterpartiet fick gehör
              för kravet om att mjuka upp bedömningen vid dag 180. Men eftersom
              lagen inte träder i kraft förrän i mars får Christine inte ta
              del av det hon själv åstadkommit. Hon är i dag utförsäkrad. Men
              redan dagen efter beskedet tog Christine på sig visiret, bet ihop
              och gick till jobbet. Hon skrev själv på Facebook: Nu ska jag
              gå och provta en kollega för covid-19. D å detta är min arbetsuppgift
              så ställer jag självklart återigen upp i frontlinjen.
            </seg>
          </u>
          <u>
            <seg>
              Min uppmaning är alltså: Släpp prestigen och partipolitiken!
              Visa nu att det går att lösa det här. Ställ upp för Christine
              så som hon har ställt upp för oss. Släpp på de hårda prövningarna
              mot tidsgränserna tills den nya lagen träder i kraft.
            </seg>
          </u>
          <u>
            <seg>
              Fru talman! Den universella mirakelkuren i Sverige 2020 tycks
              heta Försäkringskassan. Så var det också förra året, men nu har
              man nått oanade höjder. Det är som om Jesus Kristus själv har
              tagit över myndigheten. Gå dit, och du blir frisk direkt! Har
              du en tumör som fyller halva skallen? Äh, ryck upp dig och välj
              glädje! I stället för handpåläggning har vi nu handläggning. Och
              du blir friskförklarad direkt. Prisade vare Försäkringskassan
              och regeringens direktiv! Efter ett besök hos kassan kan ME-sjuka
              gå på vattnet.
            </seg>
          </u>
          <u>
            <seg>
              Fru talman! Hela utgångspunkten är fel. Systemet är fel och har
              varit det sedan alliansregeringen realiserade jakten på de sjuka.
              Hela sjukförsäkringen och rehabkedjan måste göras om. De skarpa
              tidsgränserna behöver tas bort, och rehabiliteringen måste bli
              individanpassad och realistisk. Läkarintyg ska gälla. Det borde
              åtminstone stå klart för alla partier att tidsgränsen vid dag
              365 också måste bli mer realistisk och att prövningen mot låtsasjobben
              bör tas bort.
            </seg>
          </u>
          <u>
            <seg>
              Många tusentals personer söker bara i år försörjningsstöd trots
              att de samtidigt är sjukskrivna av en läkare. Människor tvingas
              leva på sina anhöriga. En del lever inte alls. Självmord har känts
              som den enda utvägen. För dem och alla som har förlorat sin SGI
              till följd av åren med regelverket måste samhället ta ansvar.
              Vänsterpartiet har föreslagit att tillsätta en kriskommission
              som ser över det här. Människor som har kastats ut ur syste ­
              met måste få komma in igen och få rätt till ersättning. Men de
              andra partierna säger hittills nej.
            </seg>
          </u>
          <u>
            <seg>
              Om du är kroniskt sjuk eller har en funktionsnedsättning som
              innebär att du inte kan jobba ska du självklart ha rätt till varaktig
              ersättning. Så är det inte i dag. Senaste årets statistik visar
              ett bottenrekord i antalet beviljanden.
            </seg>
          </u>
          <u>
            <seg>
              Fru talman! Vad blir då årets julklapp? Föräldrar har inte råd
              att köpa vinterjackor till barnen. Andelen barnfamiljer som lever
              med låg ekono ­ misk standard har under 2000-talet fördubblats.
              Samtidigt sänks i år ar ­ betsgivaravgiften för ungdomar mellan
              19 och 23. Enligt alla bedömare är det att kasta pengar i sjön.
              Inte ett enda nytt jobb blir det. Men för McDon ­ ald’s blir det
              de kommande åren julafton varje dag.
            </seg>
          </u>
          <u>
            <seg>
              Vissa barn kommer tillbaka från jullovet och berättar om lyxiga
              fjäll ­ semestrar medan andra inte har kommit längre än till hyreshusets
              lekplats. De har inte blivit fattiga. De har gjorts fattiga. Det
              ska vi ha klart för oss. Det beror inte på dem. Det beror inte
              på deras föräldrar. Det beror på po ­ litiska beslut som har fattats
              i den här kammaren.
            </seg>
          </u>
          <u>
            <seg>
              Fru talman! Ingen som är sjuk ska behöva gå till jobbet. Smittspridningen
              ska alltid hållas nere. Om Vänsterpartiets budget hade fått gälla
              skulle därför karensavdraget tas bort permanent och garantinivån
              i sjuk- och aktivitetsersättningen höjas. Vi tar bort karensavdraget
              permanent för att ingen sjuk ska behöva gå till jobbet. Självklart
              ska också bostadstillägget höjas, på samma sätt som för ålderspensionärer.
              2 000 kronor mer i plånboken skulle det bli varje månad. Det är
              inte fy skam. Men det borde vara mer. Vänsterpartiet lägger överlägset
              mest pengar på detta av alla partier. Men det är inte tillräckligt.
            </seg>
          </u>
          <u>
            <seg>
              Fru talman! De sociala avgifterna har länge legat på ungefär
              samma nivå, men utbetalningarna har minskat med över 100 miljarder.
              Det är vi löntagare som själva betalar för sjukförsäkringen med
              vårt avstådda löneutrymme. Det här är vår rätt. Det är ingen allmosa.
              Vi har förtjänat det. Vi för in pengar i systemet; andra för ut.
              Vi bygger upp; andra bryter ner. Det känns nästan som fake news,
              för det är så galet. Men tyvärr är det inte det.
            </seg>
          </u>
          <u>
            <seg>
              Det behövs ingen Sherlock Holmes för att lista ut vart pengarna
              tagit vägen. Alliansen sänkte under samma period skatten med över
              100 miljarder. De som tjänade allra mest fick mest. Januaripartierna
              fortsätter nu med samma slags fördelningskurva. Bara i år sänks
              skatten med 30 miljarder. Trots det blir straffskatten för landets
              sjukpensionärer kvar. Den tar vi i Vänsterpartiet bort i vår budget.
            </seg>
          </u>
          <u>
            <seg>
              Fru talman! Pengarna går alltså inte längre till ersättningssystemen
              utan till dem som tjänar mest. Glöm småtjuvarna! Här har vi den
              stora bluffen.
            </seg>
          </u>
          <u>
            <seg>
              Fru talman! Min dotter är fem år. För henne är allt med julen
              magiskt. Sorgligt nog finns det människor i Sverige som inte har
              råd med julmat. Det är snickare, lärare och undersköterskor –
              kroniskt sjuka eller funk ­ tionsnedsatta – helt vanliga människor
              som du och jag, med den skillnaden att de haft oturen att bli
              sjuka. En mamma till en flicka i samma ålder som min skriver att
              hon vill dö för hon har inte råd att ge sitt barn en julklapp.
              Ta in det, den smärtan!
            </seg>
          </u>
          <u>
            <seg>
              Det är många som har drabbats – Daniel, Charlotte och Ann-Marie.
              Tusentals är de berättelser jag skulle kunna återge. Det är så
              massivt att jag inte kan begripa att inte alla kan se att något
              måste göras, och det snabbt. Är det för att de är sjuka som de
              inte längre är betrodda eller ses som människor? Någon annan förklaring
              är svår att se när så lite händer.
            </seg>
          </u>
          <u>
            <seg>
              Men samtidigt, fru talman, känner jag mig mer hoppfull än på
              mycket länge. Det pågår inte längre en tävling om vem som är bäst
              på att jaga sjuka. Människor som för länge sedan utförsäkrats
              och inte får ta del av de förbättringar som nu kommer var de som
              stod längst fram för den förbättring vi nu ser. Det är stort.
              Det pratas om förändring. Nu fattas bara handling.
            </seg>
          </u>
          <u>
            <seg>
              Jag ber om ursäkt för att jag drog över tiden.
            </seg>
          </u>
          <note type="speaker">
            Anf. 99 HANS EKLIND (KD):
          </note>
          <u>
            <seg>
              Fru talman! Kristdemokraternas förslag när det gäller detta utgiftsområde,
              Ekonomisk trygghet vid sjukdom och funktionsnedsättning , finns
              utförligt redovisade i vår partimotion. Vi har även ett särskilt
              yttrande i detta avsnitt men deltar inte i beslutet, då Kristdemokraternas
              förslag till ramverk redan har fallit.
            </seg>
          </u>
          <u>
            <seg>
              Kristdemokraternas utgångspunkt är att socialförsäkringarna ska
              bidra till att skapa en ekonomisk trygghet oavsett var du befinner
              dig i livet. Du ska kunna lita på att det gemensamma bär när du
              själv inte förmår.
            </seg>
          </u>
          <u>
            <seg>
              Vi tror att mycket mer kan göras för att fler inte ska behöva
              bli sjuka. I måndags diskuterades familjepolitiken och familjens
              frihet. Att själv få välja och bestämma hur man vill lägga sitt
              familjepussel är viktigt för föräldrarnas hälsa. Vi tror att större
              ekonomisk frihet ger större trygghet, inte minst bland barnfamiljer.
            </seg>
          </u>
          <u>
            <seg>
              Vi tror också att en annan politik än den som har förts hade
              gjort det möjligt att kapa de vårdköer som byggts upp under lång
              tid. Det skulle också minska oron och påfrestningarna hos de nära
              och kära över huruvida någon ska kunna få vård i tid. Med en kristdemokratisk
              politik, där vi lägger betoning på att öka människors egenmakt
              och valfrihet, skapas bättre förutsättningar för en god hälsa
              i samhället.
            </seg>
          </u>
          <u>
            <seg>
              Ett människovärde är inte kopplat till antalet timmar en person
              arbetar, inte heller till hur produktiv han eller hon är. Vi lever
              inte för att arbeta, men ett arbete kan vara avgörande för en
              persons välmående, självförtroende och upplevelse av sig själv.
              I grunden är människan arbetsam. Vi mår bra av att sysselsätta
              oss och känna oss delaktiga i det gemensamma. Det kan man göra
              via arbetet men också i familjen och bland släkt och vänner.
            </seg>
          </u>
          <u>
            <seg>
              Genom ett jobb kan en person skapa många av de förutsättningar
              som behövs för att känna sig delaktig. Det går inte att bortse
              från hur viktigt det är att ha möjlighet att gå till ett jobb.
              Jag tänker också på alla små barn som kanske inte har möjligheten
              att se mamma och pappa gå till ett jobb. Det gör mig lite ledsen.
              Vi vet ju att utanförskap och utsatthet ofta kan gå i arv.
            </seg>
          </u>
          <u>
            <seg>
              Att ha ett förebyggande perspektiv, som jag började med, är alltså
              viktigt, liksom ett effektivt rehabiliterande arbete för att människor
              ska kunna återgå till arbetet.
            </seg>
          </u>
          <u>
            <seg>
              Fru talman! En politiker ska alltid vara ödmjuk. En politiker
              får aldrig bli så glad i ett system att man inte ser de problem
              som faktiskt kan visa sig. Det finns, menar jag, inget system
              som är helt perfekt och passar alla till etthundra procent. Så
              är det naturligtvis också med rehabiliteringskedjan.
            </seg>
          </u>
          <u>
            <seg>
              Kristdemokraterna vill därför utveckla rehabiliteringssystemet.
              Vi me ­ nar att alla inte kan jobba 100 procent av heltid men
              att alla ska ha möjlig ­ het att jobba 100 procent av sin förmåga.
              Om arbetsförmåga, inte arbets ­ oförmåga, är i centrum och är
              utgångspunkten krävs det mer flexibilitet.
            </seg>
          </u>
          <u>
            <seg>
              Därför menar vi kristdemokrater exempelvis att vi måste ändra
              på de fasta stegen i sjukpenningen, sjukersättningen och rehabiliteringspenningen
              på 25, 50, 75 och 100 procent. Det måste vara mer flexibelt. En
              person kanske behöver gå upp ytterligare 10 procent och kan göra
              det i en rehabiliteringsprocess. Detta förvägras denna person
              i dag, för stegen är satta med 25 procents mellanrum.
            </seg>
          </u>
          <u>
            <seg>
              För att minimera risken för att saker och ting faller mellan
              stolarna vill vi också att Försäkringskassan får ett mycket tydligare
              mandat, exempelvis för att ansvara för omställningsmöten med Arbetsförmedlingen,
              som vi vet är viktiga.
            </seg>
          </u>
          <u>
            <seg>
              Vi vill ge den försäkrade rätt till något vi kallar en mentor.
              De som befinner sig i en utsatt livssituation eller av andra skäl
              inte förmår att tillgodogöra sig en rehabiliteringsprocess kan
              komma att behöva någon vid sin sida som hjälp, bollplank och inspiratör
              – en uppmuntrande hand som kan hjälpa personer att kliva över
              en tröskel de inte förmår att kliva över på egen hand. Med en
              mentor vid sin sida minskar också risken för att en person faller
              ihop. Detta bidrar till minskad stress och oro.
            </seg>
          </u>
          <u>
            <seg>
              Fru talman! Eftersom systemet är till för att stödja människan
              får vi inte blunda för de problem som uppstår när tider förändras
              och förutsättningarna blir annorlunda. Personer som är utbrända
              och/eller deprimerade måste få tid att rehabiliteras i sin takt.
              Alltför många har blivit utförsäkrade, inte för att de har gjort
              fel utan för att rehabiliteringen inte har nått vägs ände eller
              för att kunskapen fortfarande inte är på topp när det gäller alla
              typer av sjukdomar.
            </seg>
          </u>
          <u>
            <seg>
              Vi är optimistiskt inställda inför det arbete som vi vet kommer
              att ske i närtid. Regeringen har aviserat att något ska komma
              i mars när det gäller detta. Vi ser fram emot att på ett konstruktivt
              delta i ett arbete som gör att vi tillsammans gör sjukpenningen
              och systemet bättre.
            </seg>
          </u>
          <u>
            <seg>
              Vad jag däremot är lite besviken och alltjämt lite upprörd över
              är hur hanteringen från regeringens sida har sett ut när det gäller
              de långtidssjuka i covid-19. Flera har blivit utförsäkrade.
            </seg>
          </u>
          <u>
            <seg>
              Kunskapsläget är inte alltid på topp när det gäller olika saker,
              men när det gäller just covid-19 kan man konstatera att det är
              näst intill icke-existerande. Vi vet fortfarande inte så mycket
              om detta virus. Framför allt, och det är detta som är intressant
              för oss när vi diskuterar socialförsäk ­ ringen, vet vi väldigt
              lite om vilka typer av rehabiliteringsinsatser som ska sättas
              in för att hjälpa en person som efter sex månader fortfarande
              är lång ­ tidssjuk och har nedsatt arbetsförmåga på grund av covid-19.
            </seg>
          </u>
          <u>
            <seg>
              Sjukdomen är ny, så detta är inget konstigt. Men vi borde kunna
              ta till oss detta och tänka: Okej, detta är en helt ny sjukdom
              som drabbar människor. Det finns ingen korrelation som visar att
              man måste ha legat på iva för att vara långtidssjuk. Även personer
              med väldigt milda och begränsade symtom kan vara långtidssjuka
              efter sex månader.
            </seg>
          </u>
          <u>
            <seg>
              I avvaktan på detta tänkte vi att vi kanske skulle se över hur
              vi hanterar just denna grupp. Det var därför Kristdemokraterna
              tillsammans med Moderaterna lade fram ett utskottsinitiativ om
              ett tillfälligt särskilt undantag från tidsgränserna i socialförsäkringen
              för de långtidssjuka i sviterna efter covid-19. Detta initiativ
              vann inte något gehör, så jag hoppas, vänner, att vi tillsammans
              kan fortsätta bedriva det arbetet.
            </seg>
          </u>
          <u>
            <seg>
              Jag ska snart debattera migration, så jag tänker inte önska någon
              en god jul och ett gott nytt år än. Men den här debatten är i
              alla fall med all säkerhet den sista jag har tillsammans med Solveig
              Zander. Jag är ny i riksdagen, om man fortfarande kan säga så
              efter två och ett halvt år. Du har betytt massor för mig, Solveig
              Zander, inte minst därför att jag, precis som du, sitter i Pensionsgruppen.
              Det har varit så otroligt fint att som kristdemokrat sitta bredvid
              centerpartisten Solveig Zander i socialförsäkringsutskottet och
              få goda råd och lite tips på vägen. Jag har uppskattat det oerhört
              mycket och vill önska dig all välsignelse i den framtid som nu
              väntar utanför riksdagshuset efter nyår. Framför allt – stort
              tack för allt, Solveig! Lycka till!
            </seg>
          </u>
          <note type="speaker">
            Anf. 100 IDA GABRIELSSON (V) replik:
          </note>
          <u>
            <seg>
              Fru talman! Jag vill börja med att berömma Hans Eklind för att
              Kristdemokraterna nu verkar ha gjort en omsvängning och ställer
              upp på att ge mer generös rätt till sjukpenning och sjukersättning.
              Kanske kan vi då få igenom förändringarna i utredningen. Det verkar
              finnas majoritet; det kan Socialdemokraterna anteckna här i kammaren.
            </seg>
          </u>
          <u>
            <seg>
              Jag skulle ändå vilja säga några saker om det som Hans Eklind
              pratar om när det gäller dem som smittas av corona och blir långtidssjuka.
              I september lade jag fram ett utskottsinitiativ om att denna grupp
              skulle ses över på ett särskilt sätt och att man skulle kunna
              få ett undantag. Då röstade Hans Eklind och Kristdemokraterna
              nej tillsammans med övriga partier.
            </seg>
          </u>
          <u>
            <seg>
              Sedan fick jag bättre kunskap och insåg att det inte går att
              undanta en specifik diagnos. Dessutom har många av dem som är
              långtidssjuka i covid-19 en symtomdiagnos, och man kan inte säkert
              fastställa att det är just covid-19 som har gett de symtom de
              uppvisar. Detta är en stor anled ­ ning till att de nu hamnar
              utanför.
            </seg>
          </u>
          <u>
            <seg>
              Det enda sättet att se till att det inte sker massutförsäkringar
              nu under pandemin är alltså att släppa prövningen mot hela arbetsmarknaden
              dag 180 för alla sjuka. Om du är undersköterska och troligtvis
              kan ställa om, eller det kan ses över sedan, ska du alltså inte
              behöva söka annat jobb utan kan ta det lugnt hemma. Även om du
              blivit sjuk och det inte kan fastställas att du är långtidssjuk
              i just covid-19 ska du dag 180 prövas mot det jobb du har. Är
              inte detta rimligt nu under pandemin?
            </seg>
          </u>
          <note type="speaker">
            Anf. 101 HANS EKLIND (KD) replik:
          </note>
          <u>
            <seg>
              Fru talman! Tack, Ida Gabrielsson, för frågorna! Först och främst
              ska vi väl inte springa i förväg alltför mycket när det gäller
              det arbete som ska bedrivas. Jag sa väldigt tydligt i talarstolen
              att vi ser fram emot att få vara en konstruktiv part så att vi
              kan se till att vi får en bättre fungerande sjukpenning. Jag tror
              inte att det egentligen finns något parti som tycker att det är
              rimligt att folk blir utförsäkrade trots att de fortfarande har
              nedsatt arbetsförmåga.
            </seg>
          </u>
          <u>
            <seg>
              Det har bara i år kommit en rad olika förslag i delbetänkandena,
              som, menar vi, innehåller en hel rad spännande saker som jag tänker
              att vi måste gå vidare med. Det har även socialförsäkringsministern
              aviserat. Det handlar exempelvis om att komma igång med processen
              tidigt så att man hinner slutföra saker och ting. Riksrevisionen
              har också kikat på detta och kommit fram till att det dröjer för
              länge innan rehabiliteringsprocesserna kommer igång.
            </seg>
          </u>
          <u>
            <seg>
              Men det handlar också om att kunna koordinera arbetet på ett
              bättre sätt. Det är flera som måste arbeta. Jag hör väldigt ofta
              att man riktar in sig ensidigt på Försäkringskassan. Försäkringskassan
              är en viktig myndighet, som ska leda arbetet – svar ja. Men för
              att en rehabiliteringsprocess ska kunna fungera måste också den
              enskilde, arbetsplatsen, företagaren och hälso- och sjukvården
              engageras. Att den koordineringen och det stödet finns och att
              ansvar utkrävs är naturligtvis helt avgörande för att man ska
              lyckas.
            </seg>
          </u>
          <u>
            <seg>
              Jag hoppas att Ida Gabrielsson noterat Kristdemokraternas förslag
              om en mentor. Jag kan väl skicka tillbaka en fråga: Skulle Vänsterpartiet
              kunna tänka sig att stödja det förslaget? Det handlar om att man
              får hjälp i övergången från sjukförsäkringen till arbetsmarknaden.
              Här har vi ett konkret förslag som vi också finansierar fullt
              ut. Vi vill ha arbetsplatsrådgivare som hjälper den som ska ta
              klivet över tröskeln in på arbetsmarknaden.
            </seg>
          </u>
          <note type="speaker">
            Anf. 102 IDA GABRIELSSON (V) replik:
          </note>
          <u>
            <seg>
              Fru talman! Det tror jag absolut att Vänsterpartiet skulle kunna
              göra. Vi får ta förhandlingen sedan, men allt som förbättrar för
              sjukskrivna är vi med på direkt.
            </seg>
          </u>
          <u>
            <seg>
              Det som jag avsåg var att Vänsterpartiet lagt fram ett förslag
              om att ge undantag för personer som drabbats av att bli långtidssjuka
              i covid-19. Kristdemokraterna röstade nej. Sedan lade Kristdemokraterna
              och Moderaterna fram samma förslag efter att vi fått reda på att
              förslaget inte kunde genomföras i verkligheten.
            </seg>
          </u>
          <u>
            <seg>
              Kan Kristdemokraterna tänka sig att man kan släppa på tidsprövningarna
              mot hela arbetsmarknaden tillfälligt under pandemin, eller fram
              tills lagen träder i kraft, så att den här gruppen och även andra
              sjuka som nu är mitt i en pandemi inte drabbas så här hårt?
            </seg>
          </u>
          <note type="speaker">
            Anf. 103 HANS EKLIND (KD) replik:
          </note>
          <u>
            <seg>
              Fru talman! Ida Gabrielsson vet att Kristdemokraterna tillsammans
              med en rad olika partier, däribland inte minst hennes eget parti,
              har varit drivande för att vi ska hitta ett sätt att komma igenom
              pandemin utan att människor drabbas på det här sättet. Att covid-19-långtidssjuka
              drabbades och att vi tog detta initiativ berodde egentligen på
              att den här överenskom ­ melsen, midnattsöverenskommelsen, som
              gjordes mellan regeringen och dess stödpartier, inte löste problemet.
              Det kvarstod som ett problem att de covid-19-sjuka fortfarande
              utförsäkras, för de omfattas inte av den över ­ enskommelsen.
              Det var också anledningen till att vi tog det här utskotts ­ ­
              initiativet; vi såg att vi måste göra en specialgrej kring just
              de här person ­ erna.
            </seg>
          </u>
          <u>
            <seg>
              Jag har ingenting emot att på olika sätt vara med. Vi kristdemokrater
              har verkligen drivit en rad olika förslag – inte minst via socialutskottet,
              där vår talesperson Acko Ankarberg Johansson är ordförande – för
              hur vi ska se till att socialförsäkringen inte fallerar nu när
              pandemin pågår.
            </seg>
          </u>
          <note type="speaker">
            Anf. 104 MATS BERGLUND (MP) replik:
          </note>
          <u>
            <seg>
              Fru talman! Jag tackar Hans Eklind för hans anförande, där han
              var relativt ödmjuk och erkände att rehabiliteringskedjan inte
              riktigt fungerar så som det ursprungligen var tänkt och att det
              kanske behövs justeringar i systemet och i regelverket.
            </seg>
          </u>
          <u>
            <seg>
              Jag ställer min fråga för att jag är nyfiken. Det börjar ju ändå
              röra på sig. Jag tror att vi har en ganska stor och bred samsyn
              om att det finns problem. Vi har nu utrett sjukförsäkringen och
              processen fram till sjukförsäkring, och vi genomför ett av förslagen
              i Claes Janssons utredning. Jag hörde i Hans Eklinds anförande
              att Kristdemokraterna är positiva till den förändringen, men också
              att ni gärna skulle vilja bidra med ytterligare synpunkter på
              förändringen.
            </seg>
          </u>
          <u>
            <seg>
              Hur ser ni på de ganska många förslag som har kommit i Claes
              Janssons utredning och i Mandus Frykmans utredning? Hur ser ni
              på att implementera de här förslagen? Vilka av dem skulle ni kunna
              tänka er att gå vidare med? Nu när vi förändrar vid dag 180, skulle
              man kunna tänka sig en motsvarande förändring vid dag 365 till
              exempel? Skulle man kunna tänka sig att ange ett område på arbetsmarknaden
              för att smala av arbetsmarknaden och underlätta för att fler ska
              kunna beviljas sjukförsäkring och bli rehabiliterade fortsättningsvis
              i stället för att utförsäkras?
            </seg>
          </u>
          <note type="speaker">
            Anf. 105 HANS EKLIND (KD) replik:
          </note>
          <u>
            <seg>
              Fru talman! Jag tackar Mats för frågorna. En av de frågor som
              vi har diskuterat väldigt mycket inom utskottet men också här
              i kammaren är vad som händer efter 180 dagar. Där har vi ett problem.
              Försäkringskassan kan säga att en person har nått en sådan nivå
              att den kan ta ett arbete, medan Arbetsförmedlingen säger att
              arbetsförmågan är nedsatt och att ett arbete inte kan tas. Jag
              säger inte att den ena myndigheten gör fel visavi den andra eller
              att båda gör fel, men människan hamnar i kläm.
            </seg>
          </u>
          <u>
            <seg>
              I våras lämnades delbetänkandet En begriplig och trygg sjukförsäkring
              med plats för rehabilitering , som innehåller en rad förslag.
              Ett förslag som i alla fall jag tog fasta på och som också stämmer
              överens med vad vi tidigare har sagt i våra motioner är att den
              här processen måste komma igång snabbt, så att man hinner avsluta
              rehabiliteringen inom de gränser som vi har satt. Man diskuterar
              naturligtvis vad som händer efter 365 dagar, men man kan också
              börja diskutera 550-dagarsgränsen, som Mats Berglund inte nämnde.
              Ytterligare en rad förslag finns i betänkandet Tillsammans för
              en välfungerande sjukskrivnings- och rehabiliteringsprocess .
            </seg>
          </u>
          <u>
            <seg>
              Jag är ense med alla partier här i Sveriges riksdag, tror jag,
              om att det finns problem med den rehabiliteringskedja som vi har.
              I de här delbetänkandena finns det onekligen konkreta förslag
              på vad man skulle kunna göra för att förbättra den. Jag nämnde
              i mitt huvudanförande bland annat det här med koordineringsinsatserna,
              som Riksrevisionen också har pekat på. Här finns ett uppdrag.
              Det fungerar inte. Det finns även ett uppdrag sedan den 1 februari
              i år till regionerna – min talartid är slut, så jag får återkomma
              om det.
            </seg>
          </u>
          <note type="speaker">
            Anf. 106 MATS BERGLUND (MP) replik:
          </note>
          <u>
            <seg>
              Fru talman! Jag tackar för svaret.
            </seg>
          </u>
          <u>
            <seg>
              Jag tycker att orden ”med plats för rehabilitering” i delbetänkandets
              titel är ganska talande, för det är precis det som Claes Jansson
              försöker ge. Har man påbörjat en rehabilitering? Finns det utsikter
              att komma tillbaka till arbete hos samma arbetsgivare? Det är
              ju det spelrummet som behöver öka, så att man kan rehabiliteras
              i stället för att utförsäkras vid dag 180. Det är det som vi försöker
              implementera från och med mars. Men det hänger ihop med det som
              händer vid dag 365 och förslagen om det i utredningen. Man får
              inte bara skjuta upp detta; vi hade stupstocken tidigare, men
              nu har vi flyttat fram den. Jag vet inte om du kan kommentera
              detta med dag 365, men där fanns det alltså förslag i utredningen.
            </seg>
          </u>
          <note type="speaker">
            Anf. 107 HANS EKLIND (KD) replik:
          </note>
          <u>
            <seg>
              Fru talman! Debatten om stupstocken vid 365 dagar, Mats Berglund,
              får du ta med dina kollegor i regeringen. Man kan även säga att
              det finns en stupstock vid 550 dagar. Det går fortfarande att
              få förlängd sjukpenning fram till 550 dagar, om än lite lägre:
              på 75 procents nivå. Men där går likväl sedan gränsen.
            </seg>
          </u>
          <u>
            <seg>
              Jag tror personligen att det måste finnas en bortre gräns i alla
              system. Att vara sjukskriven ska inte vara något livslångt. Det
              tycker jag inte är bra för den enskilde. Men det är heller inte
              bra för dem som har en uppgift att fylla när det gäller att rehabilitera
              de här personerna. Det måste vara tydligt att man har den här
              perioden på sig och att insatserna ska sättas in då.
            </seg>
          </u>
          <u>
            <seg>
              Jag vill gärna hinna avsluta det jag började tala om i slutet
              av min förra replik. Det finns sedan den 1 februari i år ett väldigt
              bra initiativ som inne ­ bär att regionerna ska erbjuda koordineringsinsatser.
              Jag hoppas att du och jag, Mats, från våra respektive partier
              noggrant följer hur detta fungerar, för det kan vara ett sätt
              att förbättra rehabiliteringsprocessen.
            </seg>
          </u>
          <note type="speaker">
            Anf. 108 TREDJE VICE TALMANNEN:
          </note>
          <u>
            <seg>
              Jag vill i all ödmjukhet berätta att vi har en parlamentarisk
              sed som innebär att talaren som håller sitt anförande talar till
              talmannen och därigenom indirekt till kammarens ledamöter. Enkelt
              uttryckt innebär detta att ledamöterna i riksdagen talar om varandra
              och inte till varandra. Ledamöterna talar till talmannen och berättar
              för hen vad de tycker i olika frågor. En ledamot som i en debatt
              talar om en annan talare , till exempel genom att bemöta argument
              , bör använda talarens för namn och efternamn. Det innebär att
              man inte använder tilltal med du eller ni i kammardebatterna.
            </seg>
          </u>
          <u>
            <seg>
              Det var en liten ödmjuk hälsning från talmännen.
            </seg>
          </u>
          <note type="speaker">
            Anf. 109 MATTIAS VEPSÄ (S):
          </note>
          <u>
            <seg>
              Fru talman! Vi ska nu debattera utgiftsområde 10 och utskottets
              betänkande SfU1 Ekonomisk trygghet vid sjukdom och funktionsnedsättning
              . Jag vill börja med att yrka bifall till utskottets förslag.
              Den här debatten handlar om våra socialförsäkringar, men jag kommer
              särskilt att tala om sjukförsäkringen.
            </seg>
          </u>
          <u>
            <seg>
              När du är som svagast måste samhället vara som allra starkast.
              Reger ­ ingens förslag till budget för nästa år handlar om att
              investera i vår välfärd och om att ge Sverige en kraftfull omstart
              efter pandemin.
            </seg>
          </u>
          <u>
            <seg>
              Det handlar att möta klimathotet och ställa om. Det handlar om
              att rusta människor att ta nya jobb. Det handlar om att investera
              i vår välfärd. Det handlar om att anställa fler i vården, i skolan
              och i omsorgen.
            </seg>
          </u>
          <u>
            <seg>
              I grund och botten handlar en budgetdebatt om att tydliggöra
              olika politiska vägval. Runt om i världen har världens länder
              valt olika modeller och lösningar för hur välfärden ska organiseras.
            </seg>
          </u>
          <u>
            <seg>
              I några modeller kan du själv välja hur omfattande försäkring
              du vill ha om du blir sjuk. Du kan välja att lägga undan lite
              extra pengar för att ta semesterledigt under sommaren, betala
              lite extra så att dina barn kan få gå i en finare skola och garanteras
              en extra fin utbildning eller ge din mor en plats på ett lite
              finare äldreboende.
            </seg>
          </u>
          <u>
            <seg>
              Denna fulländade valfrihetsmodell kokar ned till att den som
              inte har råd begränsas i sina val. Ska jag prioritera en bra skola
              till ungarna eller att lägga pengar på min nödvändiga operation?
            </seg>
          </u>
          <u>
            <seg>
              Vi har valt en annan väg. Vår välfärd ska omfatta alla. Vi bidrar
              tillsammans och får efter behov. Poängen med en generell välfärd
              är att alla ska känna och få frihet, och det ska finnas jämlikhet
              i samhället. Det är var i livet man befinner sig som ska avgöra,
              inte vad du själv har valt att betala för.
            </seg>
          </u>
          <u>
            <seg>
              Regeringens arbete sedan 2014 har handlat om att rusta vår gemensamma
              välfärd och hålla samman Sverige. Det handlar om fler lärare,
              sjuksköterskor, undersköterskor, läkare och poliser, och fler
              förskollärare, socionomer och barnskötare. Det handlar om mer
              utbildning till fler, höjda pensioner och avskaffad pensionärsskatt.
              I budgeten för 2021 föreslås nu miljardinvesteringar i välfärden,
              investeringar i det starka samhället.
            </seg>
          </u>
          <u>
            <seg>
              Fru talman! Det här året har visat oss med tydlighet att våra
              trygghets ­ system är i behov av upprustning och förstärkning.
              Några steg i helt rätt riktning har tagits. Jag tänker särskilt
              på höjningen av ersättningen i a ‑ kassan som ger fler en rimlig
              chans att klara av en omställning och det tillfälligt borttagna
              karensavdraget som ger många möjligheten att stanna hemma om de
              känner symtom i pandemin.
            </seg>
          </u>
          <u>
            <seg>
              Tillfälliga undantag och stöd till människor för att klara coronakrisen
              har varit nödvändiga. Men vi måste också långsiktigt ta ett helhetsgrepp
              för att förbättra sjukförsäkringen. Först genomförs nu förändringar
              som ska säkerställa att långtidssjuka inte utförsäkras vid dag
              180. Denna förbättring ska vara på plats efter årsskiftet och
              träda i kraft i mars.
            </seg>
          </u>
          <u>
            <seg>
              I budgetförslaget vi debatterar uttrycker regeringen att den
              ser ytterligare behov av att göra fler förändringar. Det handlar
              om att öka tryggheten och rättssäkerheten vid beslut och bedömningar
              i rehabiliteringskedjan. Det ska vara bättre samverkan mellan
              olika aktörer i sjukskrivningsprocessen, och vi ska förstärka
              sjukas rätt till rehabiliteringsinsatser.
            </seg>
          </u>
          <u>
            <seg>
              Men det är också viktigt att se till att sjukförsäkringen omfattar
              fler på den svenska arbetsmarknaden och också dem med visstidsanställningar.
              Det är många ungdomar och kvinnor som arbetar och betalar sina
              skatter och avgifter men som på grund av en osäker anställning
              förvägras den rätt till skydd som de har betalat för. Också de
              grupperna måste ges en god sjukförsäkring.
            </seg>
          </u>
          <u>
            <seg>
              Det är väldigt vanligt att många hör av sig till oss riksdagsledamöter
              med berättelser om systemfel i sjukförsäkringen. De problem man
              möter driver anhöriga till ekonomisk utsatthet, och man blir mer
              stressad och orolig av myndighetskontakterna.
            </seg>
          </u>
          <u>
            <seg>
              Den trend vi ser i dag med allt fler avslag och hårdare bedömningar
              visar att vi inte kan vänta. Vi måste laga sjukförsäkringen och
              ge männi ­ skor den trygghet som förväntas när man är sjuk. Det
              är inte rimligt att många i dag tvingas till ekonomisk utsatthet,
              för fattigdom gör ingen frisk ­ are.
            </seg>
          </u>
          <u>
            <seg>
              Fru talman! De senaste veckorna har vi stått här i flera debatter
              och debatterat sjukförsäkringen. Vi har också i medierna kunnat
              läsa oss till hur man från allt fler partier i riksdagen, jag
              skulle vilja säga alla partier, börjar prata om sjukförsäkringen.
              Givetvis välkomnar vi det. Jag är den förste att välkomna alla
              till den debatten.
            </seg>
          </u>
          <u>
            <seg>
              Men som jag inledningsvis berörde handlar en budgetdebatt om
              att ställa olika alternativ mot varandra. Kärt barn har många
              namn: Moderaterna, Kristdemokraterna eller Sverigedemokraterna.
              Få ser i dag skillnad mellan de partierna. Men en sak förenar
              er särskilt. Det är att er politik slår allra hårdast mot dem
              som är särskilt utsatta.
            </seg>
          </u>
          <u>
            <seg>
              Skulle det högerkonservativa blocket få chansen att styra det
              här landet skulle det innebära nya karensdagar i sjukförsäkringen,
              sämre ersättningar och tuffare villkor för sjuka. Det skulle också
              innebära lägre studiebidrag till studenter och sämre a-kassa till
              dem som är arbetslösa.
            </seg>
          </u>
          <u>
            <seg>
              Den sjukförsäkring Alliansen lämnade efter sig är den vi i dag
              försöker att laga. Fler hinder, hårdare gränser och tuffare krav
              på sjuka kommer inte att göra fler friska. Det är inte nog med
              att det är fel i sak. Det är också fel i tid. Mitt under en brinnande
              kris ligger nu dessa högerförslag på bordet framför oss i det
              budgetbetänkande som vi ska fatta beslut om här. Det skulle innebära
              kraftiga försämringar.
            </seg>
          </u>
          <u>
            <seg>
              Det skulle drabba dem som arbetar i utsatta och tunga arbeten,
              ofta till lägre lön och med hårdare arbetsvillkor. Det skulle
              särskilt drabba kvinnor som redan nu är sjukskrivna i högre utsträckning
              än män. Det skulle inte öka omställningskraften hos sjuka, och
              det skulle inte heller sätta fokus på rehabilitering.
            </seg>
          </u>
          <u>
            <seg>
              Fru talman! Jag är socialdemokrat därför att jag tror på att
              det starka och gemensamma samhället är en förutsättning för alla
              människors frihet.
            </seg>
          </u>
          <u>
            <seg>
              Jag blir ännu mer övertygad när människor hör av sig och berättar
              att sjuka tvingas tillbaka till sitt arbete, och när jag hör vittnesmål
              om att rehabiliteringen inte fungerar och om den ångest som väldigt
              många människor känner inför en kontakt med en myndighet. Får
              jag sjukpenning, eller kommer den att dras in?
            </seg>
          </u>
          <u>
            <seg>
              Jag möter alla dessa människor som arbetar i yrken som är extra
              tuffa. De har tuffa arbetsvillkor som gör det omöjligt att hålla
              ihop eller att orka sig igenom ett helt arbetsliv.
            </seg>
          </u>
          <u>
            <seg>
              Då vet jag att vi är på rätt väg. Vi måste rikta udden mot ohälsa
              och oanständiga arbetsvillkor, och inte mot sjuka och utsatta.
              Vi är inte klara, men riktningen ligger fast. Vi vill bygga ett
              välfärdssamhälle för alla. När du är som svagast måste samhället
              vara som starkast.
            </seg>
          </u>
          <u>
            <seg>
              Vi vill utveckla välfärden. Vi ska investera i klimatomställningen.
              Vi ska laga revorna i sjukförsäkringen, öka människors trygghet
              och skapa ett starkare samhälle med plats för alla.
            </seg>
          </u>
          <note type="speaker">
            Anf. 110 JULIA KRONLID (SD) replik:
          </note>
          <u>
            <seg>
              Fru talman! Ledamoten Vepsä står här och säger att Sverigedemokraternas
              budgetförslag slår hårt mot de sjuka. Ursäkta ordvalet, fru talman,
              men det var det dummaste jag hört på väldigt länge! Är Vepsä medveten
              om och har läst vår budget? Vi satsar 5,3 miljarder mer än regeringen
              på utgiftsområde 10.
            </seg>
          </u>
          <u>
            <seg>
              Ledamoten Vepsä talar om ersättning vad gäller karensavdraget.
              Vi budgeterar för full ersättning vid karensdagen, full sjuklön
              från dag ett, medan regeringen har en schablonersättning som inte
              alls ger full ersättning första dagen för många som stannar hemma.
            </seg>
          </u>
          <u>
            <seg>
              Socialdemokraterna har röstat nej till nästan vartenda initiativ
              som har tagits i utskottet för lättnader i sjukförsäkringen under
              pandemin. Det är inte vi som slår mot de sjuka – det är Socialdemokraterna
              och regeringen just nu.
            </seg>
          </u>
          <u>
            <seg>
              Sedan Socialdemokraterna tog över regeringsmakten har utförsäkringarna
              ökat markant. År 2015 var det 10 procent av dem som avslutade
              sin sjukpenning dag 180 som gjorde det på grund av avslag. Av
              de hittills fattade besluten 2020 ligger siffran på 40 procent.
              Flera rapporter och utredningar pekar på att ansvaret ligger hos
              regeringen.
            </seg>
          </u>
          <u>
            <seg>
              Regeringen har skickat signaler om att det överordnade målet
              är att få ned antalet sjukdagar, och regeringen har fortsatt och
              fortsatt med det här trots att man har fått otaliga rapporter
              om att utförsäkringarna orsakar ett ofantligt lidande. Människor
              har till och med tagit livet av sig på grund av utförsäkringsbeskeden
              som kommer så tidigt i processen, redan dag 180.
            </seg>
          </u>
          <u>
            <seg>
              Vi föreslår i vår budget att man ska skjuta upp gränsen från
              dag 180 till dag 365. Vi har till och med budgeterat för det,
              och det har vi gjort i flera års tid. Det har Socialdemokraterna
              sagt nej till.
            </seg>
          </u>
          <u>
            <seg>
              Så kom inte och påstå att vår budget slår mot de sjuka! Nej,
              vi värnar en trygg och human sjukförsäkring.
            </seg>
          </u>
          <note type="speaker">
            Anf. 111 MATTIAS VEPSÄ (S) replik:
          </note>
          <u>
            <seg>
              Fru talman! Sedan maktskiftet 2014 har regeringens fokus varit
              att reparera sjukförsäkringen.
            </seg>
          </u>
          <u>
            <seg>
              Den bortre parentesen, den så kallade stupstocken, är borttagen.
              Vi har gjort förstärkningar inom ramen för sjuk- och aktivitetsersättningen.
              Det ligger En rad utredningar arbetar just nu för att göra ytterligare
              förbättringar i våra sjukförsäkringssystem.
            </seg>
          </u>
          <u>
            <seg>
              Det kan inte vara en nyhet för någon att coronakrisen slog till
              med full kraft och över hela världen. Den drabbade inte bara Sverige
              utan också många andra länder.
            </seg>
          </u>
          <u>
            <seg>
              Regeringen har med full kraft infört förändringar, exempelvis
              bort ­ ta ­ g ­ andet av karensdagen, som Julia Kronlid och Sverigedemokraterna
              be ­ skriver. Men det gäller också borttagandet av läkarintyg,
              som gör det möj ­ ligt för folk att få en ersättning när de är
              sjuka. Det finns också riskgrupps ­ ersättning och ersättningar
              som gör att vår sjukvård nu kan hantera de enorma påfrestningar
              som pandemin orsakar på våra system.
            </seg>
          </u>
          <u>
            <seg>
              Det som blir intressant är när Sverigedemokraterna beskriver
              sin enorma satsning inom ramen för budgeten, för fyra femtedelar
              av satsning ­ en går till småföretag i form av minskade arbetsgivaravgifter.
              Jag undrar på vilket sätt det kommer sjuka till del.
            </seg>
          </u>
          <u>
            <seg>
              Jag kan också ställa mig frågan själv om det går att lita på
              Sverige ­ demokraterna. Jag tvivlar inte på Julia Kronlid, som
              är en av dem som i vårt utskott har pratat väldigt mycket och
              talat sig varm för möjligheterna och nödvändigheten i att förbättra
              sjukförsäkringen. Men när det väl kom ­ mer till kritan ska hon
              förhandla med moderater och kristdemokrater. Då frågar i alla
              fall jag mig: Är det Julia Kronlids politik eller är det Moderat
              ­ ernas politik som kommer att styra på det här området?
            </seg>
          </u>
          <note type="speaker">
            Anf. 112 JULIA KRONLID (SD) replik:
          </note>
          <u>
            <seg>
              Fru talman! Det finns vissa delar som kan skilja sig åt mellan
              Moderaterna, Kristdemokraterna och Sverigedemokraterna. I ett
              sådant läge hoppas jag att vi ska kunna stå för det sociala samvetet
              och kunna ge våra vinklingar in i en sådan förhandling.
            </seg>
          </u>
          <u>
            <seg>
              Men vi måste också komma ihåg att den tidigare bortre gränsen
              som Alliansen hade var 914 dagar. Det ska också alltid finnas
              en möjlighet att få sjukersättning för den som har permanent nedsatt
              förmåga.
            </seg>
          </u>
          <u>
            <seg>
              Sedan har vi tittat på vår sjukförsäkringspolitik och anser nu
              att det prioriterade är att individen ska få rätt rehabilitering
              och stöd under processen och inte hotas med olika former av utförsäkringar.
            </seg>
          </u>
          <u>
            <seg>
              Min fråga till Vepsä just nu är: Är Socialdemokraterna och regeringen
              beredda att omgående ändra direktiven till Försäkringskassan?
              Målet att få ned sjuktalen kan inte vara överordnat individens
              lidande och möjlighet att få fortsatt sjukförsäkring när man har
              behov av det.
            </seg>
          </u>
          <note type="speaker">
            Anf. 113 MATTIAS VEPSÄ (S) replik:
          </note>
          <u>
            <seg>
              Fru talman! Från Socialdemokraternas och regeringens horisont
              är det glasklart att vi vill reparera och utveckla vår sjukförsäkring.
              Det har vi hört regeringsföreträdare här i kammaren tydliggöra
              väldigt klart.
            </seg>
          </u>
          <u>
            <seg>
              Det är ingen hemlighet att det ligger utredningar klara på bordet
              för att reparera sjukförsäkringen och göra det möjligt för fler
              långtidssjuka att få rätt till ersättning. Det är inte heller
              någon hemlighet att vi vill ändra i sjuk- och aktivitetsersättningen.
              Det finns en utredning som ser över det. Det är ingen hemlighet
              att vi vill föra en politik på arbetsmarknads- och arbetsmiljöområdet
              som gör det möjligt med rehabilitering och som gör det möjligt
              för facket, arbetsgivarna och de olika aktörerna att samverka.
            </seg>
          </u>
          <u>
            <seg>
              Men när de här förslagen kommer till kammaren är det ingen hemlighet
              att Sverigedemokraterna var de första som röstade ned exempelvis
              möjligheten för skyddsombuden att få tillträde till arbetsplatserna.
            </seg>
          </u>
          <u>
            <seg>
              På samma tema tänker jag på en annan fråga, Julia Kronlid. När
              det kommer till exempelvis vinster i välfärden – som ni sa er
              vara emot för att få bukt med de problem vi såg med pengar som
              ska gå till välfärd – räckte det med en lunch med näringslivet
              för att ni skulle svänga.
            </seg>
          </u>
          <note type="speaker">
            Anf. 114 IDA GABRIELSSON (V) replik:
          </note>
          <u>
            <seg>
              Fru talman och Mattias Vepsä! Jag vill börja med att säga att
              jag är väldigt glad över att höra att så många partier står bakom
              att det behövs förändringar i sjukförsäkringen för att fler ska
              få rätt till ersättning.
            </seg>
          </u>
          <u>
            <seg>
              Därför tänker jag att det kommer att bli en snabb process i Regeringskansliet.
              Det kan inte behöva ta så lång tid när så många av oss här inne
              säger oss stå bakom detta och när det redan finns en utredning
              och nu, som sagt, ytterligare en utredning.
            </seg>
          </u>
          <u>
            <seg>
              Jag måste ändå ställa en fråga till Mattias Vepsä. När regeringen
              som Socialdemokraterna ingick i 2015 införde de så kallade målen
              om antal sjukdagar i snitt per person fyrdubblades utförsäkringarna
              vid dag 180, och i dag har det kommit ytterligare rekordnoteringar
              för dessa siffror.
            </seg>
          </u>
          <u>
            <seg>
              Anledningen till att det började styras åt det hållet var också
              att budgeten såg ut som den gjorde. Jag undrar därför om Socialdemokraterna
              och Mattias Vepsä är beredda att satsa på socialförsäkringen.
              Eller kommer den största posten fortsättningsvis, precis som för
              Sverigedemokraterna, i det här utgiftsområdet att gå till sänkningar
              för företagare? Jag tänker på posten med satsningar på McDonaldsrestaurangerna,
              som C och L har fått in. Jag menar då förstås den extra posten
              – den som inte är en satsning – där man har sänkt arbetsgivaravgiften
              för unga trots att det inte kommer att leda till ett enda nytt
              jobb.
            </seg>
          </u>
          <note type="speaker">
            Anf. 115 MATTIAS VEPSÄ (S) replik:
          </note>
          <u>
            <seg>
              Fru talman! Ledamoten Ida Gabrielsson ställer en rad olika frågor.
              Låt mig börja med att kommentera helheten.
            </seg>
          </u>
          <u>
            <seg>
              Jag skulle säga att budgeten är ett steg i rätt riktning. Det
              är en omstart för Sverige, där 100 miljarder kronor läggs i reformer.
              Ja, det stämmer att en del av dem går till skattesänkningar som
              är tillfälliga.
            </seg>
          </u>
          <u>
            <seg>
              Men den allra största delen går till investeringar i klimatomställning
              och till höjd a-kassa för den som har drabbats av pandemin. Det
              handlar också om satsningar på ett utbyggt Kunskapslyft som gör
              att de som Ida Gabrielsson ofta värnar i de här debatterna, det
              vill säga de som står långt ifrån arbetsmarknaden och inte har
              en utbildning eller är kortutbildade, ska ges rätt till en utbildningsinsats.
              Det är också satsningar som gör att vår välfärd äntligen kan anställa
              fler undersköterskor, sjuksköterskor, läkare, lärare, barnskötare
              och förskollärare.
            </seg>
          </u>
          <u>
            <seg>
              Det är en budget som ger en omstart för Sverige och som jag absolut,
              varje dag i veckan, kan försvara och stå upp för. Som socialdemokrater
              vill vi alltid mer. Vi vill alltid bygga vidare.
            </seg>
          </u>
          <u>
            <seg>
              Jag har hållit ett anförande här på ungefär åtta minuter, och
              jag ägnade en stor del av den tiden åt att prata om att jag ser
              att stora investeringar krävs för att möta en framtid. Då krävs
              de investeringar som jag berättade om här i både välfärdssatsningar
              och, såklart, de trygghetssystem som a ‑ kassan eller sjukförsäkringen
              utgör.
            </seg>
          </u>
          <u>
            <seg>
              Det ligger förslag på bordet efter 2015, som har diskuterats
              här i dag, redo att läggas fram till kammaren och bearbetas av
              regeringen. Det första steget tas efter årsskiftet, och vi hoppas
              att förändringen kring dag 180 kommer på plats till i mars.
            </seg>
          </u>
          <u>
            <seg>
              Jag hoppas också mycket på utredningen om sjuk- och aktivitetsersättningen
              och på att de förslag som finns kring sjukskrivningskedjan ska
              bli verklighet.
            </seg>
          </u>
          <note type="speaker">
            Anf. 116 IDA GABRIELSSON (V) replik:
          </note>
          <u>
            <seg>
              Fru talman! Det som åsyftades var den sänkning av arbetsgivaravgiften
              för unga som påverkar utgiftsområdet. Annars sänker ni skatten
              med 30 miljarder, och då hade jag behövt ta upp fler områden.
              Nu höll jag mig till detta.
            </seg>
          </u>
          <u>
            <seg>
              100 miljarder har under åren försvunnit i skatteintäkter från
              socialför ­ säkringarna och har gått rakt in i statsbudgeten.
              Det har skett i omgångar, men det har varit väldigt tydligt sedan
              de omfattande skattesänkningarna drogs igång. Kommer ni även i
              fortsättningen att prioritera dessa delar? Kommer ni att lägga
              fram utredningen om att ta bort prövningen mot låtsasjobb och
              gränsen vid dag 365 efter årsskiftet? Eller kommer Liberal ­ erna
              med sina 2–4 procents stöd även att få bestämma detta i ert sam
              ­ arbete?
            </seg>
          </u>
          <note type="speaker">
            Anf. 117 MATTIAS VEPSÄ (S) replik:
          </note>
          <u>
            <seg>
              Fru talman! Regeringen har tydligt uttryckt att man vill gå vidare
              med de förslag som finns i Claes Janssons utredning och som skulle
              göra sjukförsäkringssystemet bättre så att det fungerar för fler
              och bli tryggare, mer transparent och begripligt. Det står dessutom
              i den budgettext som ligger här på bordet. Där står det att vi
              vill gå vidare med de förslag som finns att genomföra.
            </seg>
          </u>
          <u>
            <seg>
              Det behöver dock finnas en majoritet för det här. Om man lyssnar
              till debatten hör man att allt fler partier talar sig varma om
              förbättringar i sjukförsäkringen. De första förslagen genomförs
              efter årsskiftet. Jag hoppas verkligen att fler partier även efter
              årsskiftet fortsätter att driva detta tillsammans med oss och
              alla dem som vill göra sjukförsäkringen bättre för fler.
            </seg>
          </u>
          <note type="speaker">
            Anf. 118 HANS EKLIND (KD) replik:
          </note>
          <u>
            <seg>
              Fru talman! Jag tänkte ställa en fråga till riksdagsledamot Mattias
              Vepsä, men först måste jag få börja med att kommentera det som
              sas från talarstolen.
            </seg>
          </u>
          <u>
            <seg>
              Jag hoppas att riksdagsledamoten som underlag till sina påståenden
              har gått igenom Kristdemokraternas motion på området. Om han hade
              gjort det borde han ha haft en lite mer nyanserad bild än att
              bara säga att vi tycker si eller så.
            </seg>
          </u>
          <u>
            <seg>
              Vi vill satsa på en hel del saker utöver det som regeringen föreslår.
              Exempelvis höjer vi sjuk- och aktivitetsersättningen med 2 000
              kronor per år. Detta sa riksdagsledamoten ingenting om. Vi tar
              bort möjligheten för en person att tillgodoräkna sig bosättningstid
              i sitt tidigare hemland som försäkringstid för garantiersättningen.
              Det sparar man 300 miljoner på. Dessa pengar vill vi i stället
              satsa på socialt handledarstöd för att man ska kunna bryta utanförskapet
              för de människor som befinner sig i det. Vi sänker skatten för
              alla dem som har arbetslöshetsersättning, föräldrapenning och
              sjuk- och aktivitetsersättning. Vi slopar skillnaden i skatt mellan
              pen ­ sion och arbete helt och hållet. Vi gör alltså en rad olika
              saker.
            </seg>
          </u>
          <u>
            <seg>
              Det jag vill ställa en fråga om till riksdagsledamoten gäller
              covid-19. Kan Mattias Vepsä förklara varför Socialdemokraterna
              inte stöttade utskottsinitiativet från Kristdemokraterna och Moderaterna
              om att göra ett särskilt tillfälligt undantag för dem som är långtidssjuka
              i covid-19? Detta vill jag gärna få svar på.
            </seg>
          </u>
          <note type="speaker">
            Anf. 119 MATTIAS VEPSÄ (S) replik:
          </note>
          <u>
            <seg>
              Fru talman! Tack, riksdagsledamoten Hans Eklind, för frågan!
              Den är relativt enkel att besvara. Vi ser ett behov av att göra
              förändringar i sjukförsäkringen så att man får bort de problem
              som finns i dag med att långtidssjuka med diagnoser inte kan bli
              beviljade sjukersättning enligt Försäkringskassans underlag och
              så som lagstiftningen är skriven.
            </seg>
          </u>
          <u>
            <seg>
              Vi går fram med förslag som enligt oss skulle ge en större chans
              för dem som verkligen behöver vara kvar i sjukförsäkringen att
              lyckas med sin rehabilitering. Det gäller även att man i fortsättningen
              kan få vara sjukskriven utan att riskera att hamna i en situation
              där man inte kan gå tillbaka till arbetsmarknaden och därmed skulle
              bli hänvisad till försörjningsstödsersättning.
            </seg>
          </u>
          <u>
            <seg>
              Vi är dock alltid redo att göra mer. Därför blir min fråga tillbaka
              till Hans Eklind: Skulle Kristdemokraterna i dag kunna ge oss
              ett tydligt besked om att de är redo att genomföra de förändringar
              som finns i Claes Janssons utredning från i våras?
            </seg>
          </u>
          <note type="speaker">
            Anf. 120 HANS EKLIND (KD) replik:
          </note>
          <u>
            <seg>
              Fru talman! Jag har vid tre tillfällen i kammaren i dag sagt
              att vi absolut kommer att delta konstruktivt i detta. Det finns
              en rad intressanta förslag. Jag hoppas verkligen att jag ska leva
              upp till detta löfte. Det här kommer ju att ske i närtid.
            </seg>
          </u>
          <u>
            <seg>
              Mattias Vepsä svarar egentligen inte alls på frågan. Den överenskommelse
              som regeringen nådde med sina samarbetspartier – midnattsöverenskommelsen
              – omfattar ju inte de som är långtidssjuka i covid-19. De blir
              utförsäkrade. Det var själva poängen. Även Försäkringskassan har
              ju tydligt konstaterat för oss att med gällande lagar och regelverk
              har man väldigt begränsade möjligheter att göra undantag för gruppen
              långtidssjuka i covid-19. Det var därför utskottsinitiativet lades
              fram, men Socialdemokraterna röstade nej.
            </seg>
          </u>
          <note type="speaker">
            Anf. 121 MATTIAS VEPSÄ (S) replik:
          </note>
          <u>
            <seg>
              Fru talman! Vad vi socialdemokrater vill göra med sjukförsäkringen
              är tydligt. Vi vill se till att den som är sjuk, är långtidssjuk,
              inte kan gå till sitt arbete, inte kan leva ett liv som alla andra
              eller har nedsättningar av olika karaktär ska ha rätt till ersättning
              från samhället.
            </seg>
          </u>
          <u>
            <seg>
              Många delar av det förslag som ligger på bordet skulle göra att
              vi kom till rätta med de problem som vi ser, oavsett diagnos.
              Vi tycker att man inte bara ska fastna i kortsiktiga lösningar
              utan se helheten och skapa en sjukförsäkring som gör att människor
              kan få en ersättning som ger trygghet och möjlighet till rehabilitering.
              Det skulle skapa en grund för alla människor att fullt ut kunna
              delta i samhällslivet.
            </seg>
          </u>
          <note type="speaker">
            Anf. 122 SOLVEIG ZANDER (C):
          </note>
          <u>
            <seg>
              Fru talman! Sjukfrånvaron har minskat. Det är detta jag tänker
              uppehålla mig vid i mitt anförande. Den har minskat under ett
              antal år, och den tycks ha stabiliserat sig. Det är naturligtvis
              goda nyheter, om det hade varit så att människor hade blivit friskare.
            </seg>
          </u>
          <u>
            <seg>
              Regeringens förklaring till detta är att man varken har gjort
              några stora regelförändringar eller några förändringar i Försäkringskassans
              tillämpning. Regeringen sätter fingret, kanske ofrivilligt, på
              ett av sjukförsäkringens stora problem, nämligen ryckigheten i
              ledarskapet, även det över Försäkringskassan. Regeringen har stramat
              åt. Regeringen har luckrat upp. Regeringen har bytt generaldirektörer
              vid flera tillfällen. Allt detta har skett på löpande band under
              lång tid. Det är egentligen överraskande att sjukförsäkringen
              fungerar så bra som den ändå gör.
            </seg>
          </u>
          <u>
            <seg>
              Det är kanske lite paradoxalt men samtidigt måste man tala om
              en regering som inte orkar eller vill ta tag i frågan ordentligt.
            </seg>
          </u>
          <u>
            <seg>
              Sjukförsäkringen behöver faktiskt reformeras och det ganska grundligt.
            </seg>
          </u>
          <u>
            <seg>
              För mig och Centerpartiet är det tydligt att rehabiliteringskedjan
              måste återupprättas. Här skiljer sig Centerpartiet och Vänsterpartiet
              åt rejält. Det är också nödvändigt att säkerställa tidiga och
              samlade insatser och förstär ­ ka omställningsdelarna i systemet.
              Det ska inte vara något lappkast, utan vi i den beslutande församlingen
              måste samla oss runt ett långsiktigt hållbart regelverk för sjukförsäkringen.
              Jag har dock inte hört regeringen uttrycka någon vilja att göra
              något radikalt åt detta.
            </seg>
          </u>
          <u>
            <seg>
              Fru talman! Det är självklart som det står i betänkandet att
              sjukfrånvarons utveckling i hög grad påverkas av de insatser som
              Försäkringskassan vidtar i sin handläggning. Då måste det grundläggande
              trots allt vara riksdagens och regeringens insatser, för annars
              skapas det inga långsiktiga, begripliga och trovärdiga förutsättningar
              för försäkringen.
            </seg>
          </u>
          <u>
            <seg>
              En förändring är till slut på väg efter ett utskottsinitiativ
              från mig och Centerpartiet. Det kommer nu ett förtydligande av
              prövningen av arbetsförmågan efter 180 dagars sjukskrivning. Detta
              innebär att Försäkringskassan kan fortsätta att bevilja sjukpenning
              om det kan antas att vederbörande kan återgå i nuvarande arbete
              innan dag 365. Det här är en efter ­ längtad förändring som ger
              möjlighet för den som är sjukskriven och har en pågående rehabilitering
              att kunna fullfölja den.
            </seg>
          </u>
          <u>
            <seg>
              Nu ber jag er att verkligen lyssna. Från olika håll har detta
              nämligen tolkats som en uppluckring av rehabiliteringskedjan.
              Låt mig därför poängtera att det inte är min och Centerpartiets
              vilja. Nu när jag lämnar riksdagen blir det andra som får fortsätta
              den viktiga uppgiften att hålla koll på att reformen inte leder
              till en slappare bedömning.
            </seg>
          </u>
          <u>
            <seg>
              Sjukförsäkringen är en omställningsförsäkring och ska så vara.
              Syftet är att ge människor stöd, hjälp och rehabilitering för
              att kunna återgå i arbete, inte att människor ska vara sjukskrivna
              under långa perioder. Det mår ingen människa bra av.
            </seg>
          </u>
          <u>
            <seg>
              Betänkandet pekar också på vikten av att Försäkringskassans utredningar
              och beslut håller en hög kvalitet, något som borde vara självklart.
              Därför har jag drivit på för att regeringen ska arbeta fram förslag
              om att ett avslagsbeslut ska innehålla information om vilket arbete
              den sökande anses kunna ta. Som vi har hört tidigare från KD ska
              det vara ett angivet arbete. Det skulle ställa högre krav på utredningarna
              och ge både individen och inte minst Arbetsförmedlingen en bättre
              förståelse för vilket arbete den sökande kan ta så att Arbetsförmedlingen
              också kan medverka till att den sökande verkligen får ett arbete.
            </seg>
          </u>
          <u>
            <seg>
              En sak är säker. Vi behöver arbetskraft i Sverige och fler som
              arbetar. Alla har rätt att arbeta, även om det inte är på heltid.
              Även om man har en funktionsnedsättning har man rätt att arbeta
              om man kan.
            </seg>
          </u>
          <u>
            <seg>
              Den sjukskrivne ska ges möjlighet att återgå till sitt arbete
              med flexiblare arbetstid än man kan i dag. 25, 50 eller 75 procent
              fungerar inte för alla människor, så det behöver ändras, vilket
              Hans Eklind också sa.
            </seg>
          </u>
          <u>
            <seg>
              Mina vänner! Min avsikt med detta har varit att tydliggöra vikten
              av att förändra sjukförsäkringen. Jag yrkar bifall till utskottets
              förslag.
            </seg>
          </u>
          <u>
            <seg>
              Fru talman! Nu blir det lite känslosamt. Jag vill säga tack till
              riksdagens tjänstemän, som alltid har varit vänliga, hjälpsamma
              och glada och alltid ställt upp när jag har behövt hjälp. Utskottskansliet
              med Kari Hasselberg i spetsen har varit fantastiskt under de drygt
              14 år jag har haft förmånen att sitta i socialförsäkringsutskottet
              och jobba med de frågor som för mig varit de absolut viktigaste.
              Till mina kamrater i utskottet vill jag säga att oavsett partitillhörighet
              har vi alltid haft en god ton.
            </seg>
          </u>
          <u>
            <seg>
              Mina vänner! Jag önskar er alla god jul och gott nytt år.
            </seg>
          </u>
          <note>
            (Applåder)
          </note>
          <note type="speaker">
            Anf. 123 IDA GABRIELSSON (V) replik:
          </note>
          <u>
            <seg>
              Fru talman! Det har väl inte undgått någon att jag brinner alldeles
              särskilt för den här frågan. Ni har ju hört mitt långa anförande
              och alla repliker jag tagit.
            </seg>
          </u>
          <u>
            <seg>
              Ni kanske tror att jag i min replik på Solveig Zander ska berätta
              om att Vänsterpartiet har en mycket bättre rehabkedja som är just
              individanpassad och att man får pröva på 20 eller 50 procent eller
              att vi tycker att det viktigaste är att arbetsmiljön är bra och
              därför stoppade den nedläggning av Arbetsförmedlingen som Centern
              var med och initierade.
            </seg>
          </u>
          <u>
            <seg>
              Men det tänker jag inte göra. I stället vill jag och Vänsterpartiet
              helhjärtat tacka dig, Solveig, för det fantastiska initiativ som
              du och Centerpartiet tog för att denna utredning ska kunna genomföras.
            </seg>
          </u>
          <u>
            <seg>
              Min och Vänsterpartiets förhoppning är förstås att utredningen
              ska komma fram till att man kan mjuka upp lite från dag 365.
            </seg>
          </u>
          <u>
            <seg>
              Vänsterpartiet tycker också att det är mycket bra att även Centerpartiet
              är med och driver på detta om angivet arbete.
            </seg>
          </u>
          <u>
            <seg>
              Det är få som har funnits med så länge som du, Solveig. Du har
              suttit i utskottet med både min man och mig. Det säger något om
              hur viktig du har varit. Tack för ditt arbete!
            </seg>
          </u>
          <note type="speaker">
            Anf. 124 SOLVEIG ZANDER (C) replik:
          </note>
          <u>
            <seg>
              Fru talman! På en fråga ställd på det sättet – och ändå inte
              är en direkt fråga – måste jag säga att rehabiliteringskedjan
              ligger mig oerhört varmt om hjärtat. Det gäller också i Centerpartiet.
            </seg>
          </u>
          <u>
            <seg>
              En tydlighet i gränserna i rehabiliteringskedjan är det viktiga.
              Det var från början tänkt i rehabiliteringskedjan, vid dag 30,
              90, 180, 365 och 550, att myndigheter och arbetsgivare har ansvar
              för rehabiliteringen till nytta för den som är sjuk. Den tydligheten
              har försvunnit i rehabiliteringskedjan. Jag vill verkligen att
              den ska återställas.
            </seg>
          </u>
          <u>
            <seg>
              Alla vi som är i arbete har ett behov av att veta vilka riktlinjer
              vi har att följa. Våra arbetsgivare är skyldiga att tillhandahålla
              dem. Våra arbetskamrater och samhället ska veta på vilket sätt
              och när vi får stöd och hjälp från samhället. Att förtydliga rehabiliteringskedjan,
              inte mjuka upp, är vad jag och Centerpartiet vill.
            </seg>
          </u>
          <note type="speaker">
            Anf. 125 IDA GABRIELSSON (V) replik:
          </note>
          <u>
            <seg>
              Fru talman! Vänsterpartiet tycker att det är toppen med en rehabiliteringsskyldighet
              för samhället och för arbetsgivaren. Det är toppenbra, tycker
              vi. Men det blir lite fel med de skarpa tidsgränserna. Tidigare
              utförsäkrades 83 000 personer när den bortre parentesen, den så
              kallade stupstocken, infördes.
            </seg>
          </u>
          <u>
            <seg>
              Vänsterpartiet kan inte se att detta är bra, utan vi vill ha
              en mer realis ­ tisk och mänsklig rehabiliteringskedja som utgår
              från det som människor är. Det går inte att pressa in oss i mallarna.
              Inte minst tycker jag själv och Vänsterpartiet att Christine Udding
              – efter att ha klivit in, arbetat under pandemin och blivit sjuk
              – som i dag utförsäkras bevisar just det.
            </seg>
          </u>
          <note type="speaker">
            Anf. 126 SOLVEIG ZANDER (C) replik:
          </note>
          <u>
            <seg>
              Fru talman! Ida Gabrielsson tar upp problemen med pandemin. Jag
              kan hålla med om att den inte följer de gängse reglerna eller
              diagnoserna. Det är en sak för sig.
            </seg>
          </u>
          <u>
            <seg>
              Men samtidigt vill jag säga till Ida Gabrielsson och Vänsterpartiet
              att om rehabiliteringskedjan fungerade som den skulle, att man
              fick hjälp och stöd tidigare under sin sjukskrivningsprocess,
              redan när läkaren sjukskriver, eller ännu tidigare när arbetsgivaren
              ser att man är sjukskriven i en vecka, skulle man få den oerhört
              viktiga hjälpen och det viktiga stödet direkt.
            </seg>
          </u>
          <u>
            <seg>
              Om vi följde rehabiliteringskedjan och det som ska ingå i perioderna
              borde problemen vara betydligt mindre. Men människor är ingen
              sak, och vi reagerar olika.
            </seg>
          </u>
          <u>
            <seg>
              Tack så jättemycket!
            </seg>
          </u>
          <note type="speaker">
            Anf. 127 BENGT ELIASSON (L):
          </note>
          <u>
            <seg>
              Fru talman! Jag ska inleda med att säga något som jag tror att
              alla i kammaren kan ställa upp på. Alla ska känna sig trygga vid
              kortvarig eller långvarig sjukdom. Sjukförsäkringssystemet ska
              se till att alla människor har en rimlig försörjning om de blir
              sjuka.
            </seg>
          </u>
          <u>
            <seg>
              Fru talman! Sjukförsäkringen ska i normala fall vara aktiv och
              anpas ­ sad efter den sjukskrivne. Fler ska komma tillbaka till
              arbetslivet så snabbt som möjligt – i normala fall. Men under
              denna pågående förskräckliga covid-19-pandemi, fru talman, har
              gränsen för vad som är normalt flera gånger flyttats och flyttats.
            </seg>
          </u>
          <u>
            <seg>
              När ska en sjukskrivning kräva läkarintyg? Vilka tidsgränser
              ska gälla i sjukförsäkringen? Vilka ersättningsnivåer i våra olika
              fack inom socialförsäkringarna ska gälla?
            </seg>
          </u>
          <u>
            <seg>
              Flera frågor som vi för bara ett år sedan ansåg att vi inte behövde
              debattera, inte fundera över, är i dag nästan normala. Risken
              för smittspridning är en av anledningarna. De sjukskrivningar
              som redan finns i den vanliga vårdvardagslunken tar oerhört mycket
              tid i anspråk för Sveriges läkare. Det är tid som inte längre
              finns.
            </seg>
          </u>
          <u>
            <seg>
              Vi liberaler menar att det behövs åtgärder som innebär bättre
              arbetsmiljö i både normalitet och pandemi, som innebär stärkt
              patientsäkerhet i både den normala vardagslunken och i det extrema.
              Det måste bli fråga om klokare resursanvändning i svåra tider
              och permanent framåt i tiden.
            </seg>
          </u>
          <u>
            <seg>
              Sjukförsäkringen och aktivitetsersättningen ska hjälpa, inte
              stjälpa. Den ska ge stöd och vägledning genom rehabilitering,
              vara en snitslad bana för den enskilde och en fyrled som leder
              tillbaka till ett fullvärdigt liv, till arbete och gemenskap.
            </seg>
          </u>
          <u>
            <seg>
              Fru talman! Många med funktionsnedsättning döms ut från arbetslivet
              redan när de går i skolan. De räknas bort och åsidosätts. De ställs
              åt sidan. Många går slentrianmässigt direkt från förlängd skolgång
              till aktivitets ­ ersättning. Det är självklart inte okej. Det
              är slöseri med resurser, kompe ­ tenser och mänsklig delaktighet.
            </seg>
          </u>
          <u>
            <seg>
              Förlängd skolgång och särskola betyder inte att man inte kan
              arbeta eller att man är mindre värd. Den som behöver förlängd
              studiegång eller särskild skolgång ska få studiemedel, inte aktivitetsersättning.
            </seg>
          </u>
          <u>
            <seg>
              Aktivitetsersättningen ska inte låsa in i livslångt utanförskap
              eller i fattigdom, utan den ska vara en möjlighet till utveckling
              och delaktigt liv. Fattigdomen för många i LSS-gruppen har accelererat
              under senare år, dels på grund av dåligt anpassad aktivitets-
              och sjukersättning med hög skatt, dels på grund av orimligt höga
              hyror i gruppbostäder eller kostnader för aktiviteter. Det statliga
              bostadstillägget höjs dessutom inte i samma takt som hyrorna.
              Detta är något som vi liberaler debatterar, kämpar för och driver
              på. Vi kommer tillbaka till frågan.
            </seg>
          </u>
          <u>
            <seg>
              Fru talman! Pandemin är en oerhörd påfrestning för oss alla –
              var och en – och på våra gemensamma samhällsfunktioner, på hela
              vår värld. Allt som vi ansåg vara självklara beståndsdelar i våra
              liv är förändrat. Men det ger oss inte enbart en lång rad negativa
              effekter, utan vi ser också brister, revor och felaktigheter.
              En del rapporter visar på rena katastrofer. Men möjligheter ger
              den också. Det är möjligheter att omskapa, förbättra, göra om
              och göra rätt.
            </seg>
          </u>
          <u>
            <seg>
              Vi liberaler ser mycket allvarligt på det som nu tydligt visar
              sig finnas under ytan. Men det ger oss möjlighet att göra bättre,
              inte minst inom de områden som vi debatterar just nu.
            </seg>
          </u>
          <u>
            <seg>
              En lång rad tillfälliga insatser har gjorts under året för att
              så långt det går lindra pandemins effekter, men sannolikt kommer
              mer att behövas – förlängning av det som vi redan fattat beslut
              om men också nya delar som jag är ganska säker på att vi kommer
              att få återkomma till. Vi får se om vi kommer upp i ett tvåsiffrigt
              antal ändringsbudgetar även nästa år. Men att insatser behövs
              är helt klart.
            </seg>
          </u>
          <u>
            <seg>
              Fru talman! Sjukförsäkringssystemen och funktionshinderspolitikens
              olika delar är kommunicerande kärl, men vi hanterar dem i stuprör.
            </seg>
          </u>
          <u>
            <seg>
              Om regioner snålar med vård, rehabilitering och hjälpmedel kan
              det leda till att människor blir mer utsatta och mindre självständiga
              än de annars hade varit. Någon som hade kunnat arbeta och betala
              skatt blir i stället beroende av sjukersättning. En annan blir
              beroende av mer personlig assistans. En tredje kan inte vara aktiv
              och vårda sin hälsa utan behöver mer sjukvård. Uteblivna investeringar
              i människor riskerar att leda till högre kostnader på sikt.
            </seg>
          </u>
          <u>
            <seg>
              Det är tydligt angivet i många regelverk att myndigheter ska
              samarbeta så att stödet till sjuka eller personer med funktionsnedsättning
              blir optimalt och så att ingen hamnar mellan stolarna. I praktiken
              är det alltför tydligt att myndigheter i stället skyfflar ansvar
              mellan sig, inte minst i pandemins spår. Nu skyfflar dessutom
              alla nivåer i samhället allting åt alla håll: ”Bara ansvaret inte
              hamnar hos oss!”
            </seg>
          </u>
          <u>
            <seg>
              Fru talman! Pandemin har visat oss hur bräckliga delar av våra
              system är. Det har blivit mycket tydligt att kontakter med myndigheter
              måste vara hanterliga, förståeliga och begripliga – även för den
              som är sjuk. Myndigheter kan vara helt avgörande för oss när vi
              behöver stöd, men i dag kan människor med många myndighetskontakter
              näst intill drabbas av administrationsutmattning. I pandemins
              spår ser vi förskräckliga effekter av detta.
            </seg>
          </u>
          <u>
            <seg>
              Givetvis behövs underlag och dokumentation, men det överordnade
              målet måste vara att lyfta invånare och ge dem möjligheter. Vi
              måste snåla på det onödiga men aldrig på omtanken. Ett portaluppdrag
              bör därför införas i myndigheters direktiv som betonar målet att
              stötta och lotsa.
            </seg>
          </u>
          <u>
            <seg>
              Till slut ett citat, fru talman: I de hus där jag går in ska
              jag vara till gagn för de lidande.
            </seg>
          </u>
          <u>
            <seg>
              Det är från den hippokratiska eden. Det borde gälla för myndigheter
              och för oss förtroendevalda likaväl som det gäller för de läkare
              det skrevs för.
            </seg>
          </u>
          <u>
            <seg>
              Jag yrkar bifall till förslaget.
            </seg>
          </u>
          <note type="speaker">
            Anf. 128 IDA GABRIELSSON (V) replik:
          </note>
          <u>
            <seg>
              Fru talman! Tack så mycket, Bengt Eliasson, för engagemanget
              i funk ­ tionsrättsfrågor! Det är något som ledamoten och jag
              delar.
            </seg>
          </u>
          <u>
            <seg>
              Samtidigt måste frågorna ställas: Om man spar på det onödiga
              och satsar på det nödvändiga, varför har då det budgetförslag
              som Bengt Eliasson och Liberalerna går fram med kvar straffskatten
              för alla sjukpensionärer? Varför har då förslaget som Bengt Eliasson
              står bakom inte med en höjning av taket i bostadstillägget, som
              finns för ålderspensionärer? Och varför har inte en tydlig satsning
              på gruppen med sjukersättning förts in i budgetförslaget?
            </seg>
          </u>
          <u>
            <seg>
              Är det Bengt Eliassons uppfattning att det nödvändiga är att
              ta bort värnskatten – hjärtefrågan för Liberalerna – på 6 miljarder?
              Det förslaget ligger ju kvar i år. Det tjänar till exempel Volvos
              vd 2 ½ miljon på årligen. Är det en mer nödvändig satsning än
              satsningen på att ta bort straffskatten för landets sjukpensionärer?
              Det är en satsning som kommer dem till del som tjänar över 61
              000 i månaden. Sjukpensionärer har väldigt mycket mindre än så
              i plånboken. Varför står Bengt Eliasson och Liberalerna bak ­
              om ett sådant agerande och förslag?
            </seg>
          </u>
          <note type="speaker">
            Anf. 129 BENGT ELIASSON (L) replik:
          </note>
          <note>
            Fru talman! Tack, Ida Gabrielsson, för frågorna!
          </note>
          <u>
            <seg>
              Hur det är att sätta samman ett budgetförslag när man är i en
              samarbets ­ situation är något som Vänsterpartiet väl känner till
              eftersom man har varit i den situationen i stort sett ända sedan
              hedenhös. Frågorna som Vänster ­ partiet nu ställer till mig genom
              Ida Gabrielsson studsar därför ganska snabbt tillbaka, fru talman,
              eftersom vi har exakt samma skäl. I förhand ­ lingssituationer
              får man somt och ger somt.
            </seg>
          </u>
          <u>
            <seg>
              Jag hade gärna sett att vi hade kommit längre med den breddade
              skatte ­ sänkningen för hela kollektivet när det gäller både ålderspensionärer
              och dem med sjuk- och aktivitetsersättning. Det hade varit rimligt
              och fullt rättvist. Nu kom vi inte dit.
            </seg>
          </u>
          <u>
            <seg>
              Det är precis som för Vänsterpartiet med de siffersatta målen,
              som Ida Gabrielsson tog upp i ett annat replikskifte. De kom till
              2015, och då satt Ida Gabrielssons parti med vid förhandlingsbordet.
            </seg>
          </u>
          <u>
            <seg>
              Vi kommer att komma tillbaka. Det är ett löfte, fru talman. Vi
              kommer att komma tillbaka, och vi kommer att fortsätta driva på
              därför att det mås ­ te vara rimliga nivåer även i sjuk- och aktivitetsersättningen.
              Det måste vara rimliga bostadstillägg, precis som för ålderspensionärer.
              Vi tycker att det hänger ihop. Vi kommer tillbaka.
            </seg>
          </u>
          <note type="speaker">
            Anf. 130 IDA GABRIELSSON (V) replik:
          </note>
          <u>
            <seg>
              Fru talman! De siffersatta målen var inget vi förhandlade i budget,
              utan det var sådant som regeringen klubbade själv.
            </seg>
          </u>
          <u>
            <seg>
              Det som Bengt Eliasson måste fundera över är att i dag hänvisas
              personer med funktionsnedsättning ut ur aktivitetsersättningen
              och raka väg ­ en till socialen. Tycker du att det är rimligt,
              Bengt Eliasson? Eller är du beredd att bifalla mitt initiativ
              om en översyn av Försäkringskassan, som också funktionsrättsrörelsen
              har påtalat att det finns stora problem med?
            </seg>
          </u>
          <u>
            <seg>
              Jag ser att socialdemokraten här i salen ser väldigt glad ut.
              Det ni också måste fundera över är att om ni släpper det här med
              värnskatten tror jag – jag bara gissar – att Socialdemokraterna
              kan tänka sig att ta den här skatten i stället. Det är ett insidertips
              från Vänsterpartiet. Ta det nästa gång, så ska ni se att ni får
              till det!
            </seg>
          </u>
          <note type="speaker">
            Anf. 131 BENGT ELIASSON (L) replik:
          </note>
          <u>
            <seg>
              Fru talman! Ida Gabrielsson lyfter fram en ganska bred palett
              av frågor som definitivt inte alltid hör hemma i en budgetdebatt
              men likväl är viktiga frågor.
            </seg>
          </u>
          <u>
            <seg>
              Om Vänsterpartiet vill ha tips och goda idéer – och det vet jag
              att de vill eftersom Ida Gabrielsson redan har plockat upp en
              rad förslag ur våra kommitté- och partimotioner och lagt fram
              som utskottsinitiativ i bland annat socialförsäkringsutskottet,
              vilket jag tycker är bra – vill jag bara peka på att när det gäller
              budgetsamarbetena håller man sig till dem, precis som Vänsterpartiet
              tidigare har gjort i så många år tillsammans med Socialdemokraterna.
            </seg>
          </u>
          <note type="speaker">
            Anf. 132 JULIA KRONLID (SD) replik:
          </note>
          <u>
            <seg>
              Fru talman! Ledamoten Eliasson pratade här i slutet om att målet
              måste vara att stötta och lotsa. Det är ju någonting som låter
              väldigt bra, men den regering som Liberalerna har ingått olika
              överenskommelser med driver i stället att målet ska vara att få
              ned antalet sjukdagar. Det målet har i praktiken blivit överordnat
              att stötta och lotsa människor som är sjuka, som av läkare bedöms
              vara sjuka och som av Arbetsförmedlingen bedöms inte kunna ta
              ett arbete men som trots detta utförsäkras. Därför anser jag att
              det borde skickas nya direktiv till Försäkringskassan.
            </seg>
          </u>
          <u>
            <seg>
              Om nu Liberalernas mål är att stötta och lotsa, är då Liberalerna
              beredda att trycka på den socialdemokratiska och miljöpartistiska
              regeringen för att ändra dessa direktiv så att vi kan få bättre
              ordning i sjukförsäkring ­ en? Nu är vissa lagförslag på gång,
              men läget är ju just nu ganska akut. Vi ser hur besluten plötsligt
              ändras för människor som går på aktivitetsersättning så att de
              får avslag trots att de tidigare har blivit beviljade ersättning.
              Jag ser inget självändamål med att ungdomar ska gå på aktivitetsersättning
              om de kan återgå i arbete, men då måste det först finnas förutsättningar.
            </seg>
          </u>
          <u>
            <seg>
              Om det nu är viktigt för Liberalerna med en trygg sjukförsäkring
              som har målet att stötta och lotsa, är då Liberalerna beredda
              att trycka på regeringen så att vi faktiskt också kan uppnå detta
              i praktiken? Så anser nämligen inte jag att det fungerar i dag.
            </seg>
          </u>
          <note type="speaker">
            Anf. 133 BENGT ELIASSON (L) replik:
          </note>
          <u>
            <seg>
              Fru talman! Svaret på Julia Kronlids fråga är ganska enkelt.
              För första gången i mitt partis historia – vad jag vet – har vi
              lagt fram en kommittémotion i socialförsäkringsutskottet som enkom
              handlar om Försäkringskassan. Det är bara att läsa i den; där
              är det väldigt tydligt vad vi prioriterar och vad vi driver på.
              Denna kommittémotion kommer vi att fortsätta utveckla. Det är
              en första motion som genom åren kommer att vidareutvecklas; det
              kan jag garantera.
            </seg>
          </u>
          <u>
            <seg>
              Vi har ingenting i januariavtalet och, vad jag vet, ingenting
              som är stipulerat i några regeringsförhandlingar just nu som handlar
              om dessa delar – definitivt inte i januariavtalet. Det får vi
              återkomma till. Men vad mitt parti och jag vill och strävar efter,
              fru talman, är ganska tydligt i den kommittémotion som ligger
              på riksdagens bord. Det är bara för Sverigedemokraterna att komma
              tillbaka och läsa i den.
            </seg>
          </u>
          <note type="speaker">
            Anf. 134 JULIA KRONLID (SD) replik:
          </note>
          <u>
            <seg>
              Fru talman! Jag kommer att följa Liberalernas politik vad gäller
              sjukförsäkringen och hoppas på att Liberalerna också kan vara
              med och trycka på regeringen när det gäller att direktiven till
              Försäkringskassan måste för ­ ändras. Vi har lagt fram en rad
              förslag i våra kommittémotioner, och vi får anledning att komma
              tillbaka till denna debatt.
            </seg>
          </u>
          <u>
            <seg>
              Ledamoten Bengt Eliasson tog i sitt anförande upp bristen på
              vård och rehabilitering och att detta inte ska drabba den enskilde.
              Här lade vi fram ett utskottsinitiativ om att man borde se över
              den tillfälliga förordning som finns nu. Människor ska inte behöva
              utförsäkras när de inte får tillgång till vård och rehabilitering
              då vi har en väldigt belastad sjukvård.
            </seg>
          </u>
          <u>
            <seg>
              Det finns brister i dag; det kommer otaliga exempel på människor
              som utförsäkras trots att de inte får tillgång till vård och rehabilitering.
              Liberalerna var dock inte beredda att gå vidare med ett sådant
              initiativ. Tycker Liberalerna att det är rimligt att man utförsäkras
              när man inte har fått tillgång till vård och rehabilitering?
            </seg>
          </u>
          <note type="speaker">
            Anf. 135 BENGT ELIASSON (L) replik:
          </note>
          <u>
            <seg>
              Fru talman! Julia Kronlid vet ganska väl hur arbetet här i riksdagen
              går till. Det sker samtal med regeringen och förhandlingar i alla
              de delar som måste till. De sker hela tiden, och de sker inte
              bara i pandemins spår utan kommer förhoppningsvis också att bli
              mer långsiktiga. Det är en blandad kader som just nu förhandlas
              och som redan har förhandlats.
            </seg>
          </u>
          <u>
            <seg>
              Detta sker med regeringen. Regeringspartier och samarbetspartier
              går inte initiativvägen om det inte är så att det ligger helt
              utanför, och även då kommer man tillbaka in i en regeringsförhandling
              och kan genomföra saker direkt.
            </seg>
          </u>
          <u>
            <seg>
              Det är skillnad, fru talman, på att bullra högt och få lite gjort
              och att inte låta så mycket men få saker och ting gjorda. Vi får
              saker och ting gjorda.
            </seg>
          </u>
          <note type="speaker">
            Anf. 136 MATS BERGLUND (MP):
          </note>
          <u>
            <seg>
              Fru talman! Sverige har en lång tradition av starka försäkringssystem
              som träder in den dag något händer. När man blir av med jobbet,
              blir sjuk eller på annat sätt tappar inkomsten ska det finnas
              skyddsnät som fångar upp en. Det har man rätt att förvänta sig;
              det är välfärdsstaten.
            </seg>
          </u>
          <u>
            <seg>
              Men när vi ser revor i skyddsnäten, och när de blir allt tydligare,
              är det inte bara enskilda individer som faller mellan maskorna.
              Det handlar om förtroendet för både välfärden och staten. Vi kan
              inte riskera det; vi behöver reparera revorna.
            </seg>
          </u>
          <u>
            <seg>
              Sjukförsäkringen, som vi debatterar i dag, är en del av välfärdsystemet
              för ekonomisk trygghet. Den finansieras via statsbudgeten genom
              sjukförsäkringsavgiften, som är en del av arbetsgivaravgiften,
              och bekostar sjukpenning, rehabiliteringsersättning, sjukersättning
              och aktivitetsersättning.
            </seg>
          </u>
          <u>
            <seg>
              Den ekonomiska tryggheten vid sjukdom och funktionsnedsättning
              utgör en rätt betydande del av statens budget – kostnaderna uppgår
              till nästan 100 miljarder kronor för nästa år.
            </seg>
          </u>
          <u>
            <seg>
              Coronapandemin har drabbat många och påverkat oss alla på olika
              sätt, men den har också satt spår i statens socialförsäkringssystem.
              Pandemin har kanske framför allt visat på vikten av att ha starka
              system att luta sig mot när katastrofen slår till.
            </seg>
          </u>
          <u>
            <seg>
              Regeringen har sedan i våras agerat resolut genom en lång rad
              ändringsbudgetar och tillfälliga åtgärder för att minska pandemins
              effekter. Då har de system som vi har byggt upp under lång tid
              varit helt nödvändiga. Men detta har också inneburit påfrestningar,
              inte minst för myndigheten, Försäkringskassan, och det kommer
              att innebära påfrestningar även under det kommande året.
            </seg>
          </u>
          <u>
            <seg>
              De tillfälliga åtgärder som vidtagits har visat sig vara betydelsefulla,
              och flera av dem kommer också att förlängas efter årsskiftet.
              Men förhoppningen är ju att 2021 blir det år då vi kommer till
              rätta med pandemin och att vi då successivt kan börja återgå till
              det mer normala.
            </seg>
          </u>
          <u>
            <seg>
              Fru talman! Jag inledde med att påtala revorna i socialförsäkringen,
              och jag fortsätter där.
            </seg>
          </u>
          <u>
            <seg>
              Hela sjukförsäkringssystemet, med den rehabiliteringskedja som
              den borgerliga majoriteten införde 2008 och som Miljöpartiet då
              röstade emot, är satt under hård press just nu. Vi tar del av
              mängder av vittnesmål och berättelser, och vi läser i utredningar
              och rapporter att sjukförsäkringen inte fungerar som den ska.
            </seg>
          </u>
          <u>
            <seg>
              Alltför många utförsäkras eller nekas sjukpenning trots att de
              är för sjuka för att arbeta. De hårda kraven vid tidsgränserna
              i det som kallas för rehabiliteringskedjan motverkar i själva
              verket – och försvårar i många fall – rehabilitering. De hårda
              kraven och risken att bli utförsäkrad bidrar till ökad stress
              och försvårar återgången till friskhet. Dessutom ser vi att alltför
              få långtidssjuka beviljas sjukersättning och aktivitetsersättning.
            </seg>
          </u>
          <u>
            <seg>
              Det här vet vi om sedan länge. Regeringen har tillsatt flera
              utredningar för att kartlägga problemen och ta fram förslag på
              åtgärder för att komma till rätta med bristerna. Ytterligare utredningar
              är på gång.
            </seg>
          </u>
          <u>
            <seg>
              Vi har ett antal färdiga betänkanden som har remissbehandlats.
              Det rör sig om förslag som handlar om bedömningarna av arbetsförmågan
              och regelverket kring detta, om en mer flexibel övergång från
              det skede då man prövas mot det arbete man redan har till prövning
              mot hela arbetsmarknaden, om att lätta på regelverket för personer
              som närmar sig pensionsålder, om mer flexibla och individanpassade
              regler för rehabiliteringen och om tryggare villkor i den växande
              marknaden för timanställningar och tillfälliga arbeten, till exempel
              det vi kallar för gigekonomin. Det här finns i Claes Jansson s
              utredning.
            </seg>
          </u>
          <u>
            <seg>
              Det handlar också om att myndigheten, Försäkringskassan, behöver
              bli bättre på att stödja dem som är sjuka genom hela processen
              från ansökan till rehabilitering och i bästa fall återgång till
              friskhet och arbete eller möjligen studier. Det gäller inte minst
              den grupp som har försörjningsstöd. Detta är ett förslag från
              Mandus Frykmans utredning.
            </seg>
          </u>
          <u>
            <seg>
              Det är långa rader av bra förslag som skulle kunna förbättra
              sjukförsäkringen. Vi behöver implementera dem, men för att göra
              det behövs ju stöd och majoritet i riksdagen. Det har ju varit
              rätt oklart med hur det är med det. Men jag tycker ändå att jag
              hör i debatten att det börjar röra på sig, så jag hoppas att vi
              kan komma någonvart med förslagen. Och jag är glad att vi har
              en regering som ändå vill och avser att förbättra sjukförsäkringen
              och som nyligen också har tagit kliv för att göra det.
            </seg>
          </u>
          <u>
            <seg>
              I mars nästa år införs en ny bedömningsgrund och ett nytt beviskrav,
              övervägande skäl, för att skjuta upp prövningen av normalt förekommande
              arbete vid dag 180. Det kommer att innebära att färre får avslag
              och fler beviljas fortsatt sjukpenning. Men vi behöver fortsätta
              med dag 365, att Försäkringskassan ska ange vilken typ av arbete
              som kan komma i fråga men också med de andra förslagen från utredningarna
              så att de blir verklighet.
            </seg>
          </u>
          <u>
            <seg>
              Fru talman! Miljöpartiet har fler förslag. På lång sikt vill
              vi ha ett helt annat försäkringssystem än det med dagens rehabiliteringskedja.
              Vi vill slå samman sjuk- och arbetslöshetsförsäkringen i en och
              samma myndighet som har ett mer inlyssnande uppdrag. Bedömningarna
              måste bli mer flexibla och individanpassade och utgå från ett
              helhetsperspektiv. Målet bör nog vara återgång till friskhet och
              högre livskvalitet snarare än till arbete, även om de två målen
              i praktiken oftast sammanfaller. Vi kallar det nya system som
              vi vill införa för arbetslivstrygghet.
            </seg>
          </u>
          <u>
            <seg>
              Fru talman! Men stora reformer tar tid. Därför behöver vi i närtid
              titta mer på hur vi till exempel kan ge läkaren större inflytande,
              åtminstone på de kortare sjukskrivningarna, införa mer flexibla
              och individanpassade rehabiliteringsregler med målet att förbättra
              hälsan och öka beviljandegraden i sjukersättningen för att motverka
              otryggheten i upprepade förlängningar av sjukpenningen. Och vi
              behöver trygga system också för de grupper som inte alltid omfattas
              i dag. Det kan till viss del handla om studenter som behöver ett
              tydligare regelverk och om egenföretagare men också om kulturarbetare.
            </seg>
          </u>
          <u>
            <seg>
              Jag nämnde tidigare gigekonomin. Vi har under många år, i flera
              valrörelser, hört borgerliga politiker tala om att vi behöver
              fler enkla jobb. Nu är de här, de enkla jobben, på bred front.
              Det handlar om att flytta eller leverera varor, köra ut färdiglagad
              mat, ladda upp och ställa upp elsparkcyklar, tanka eller ladda
              bilar.
            </seg>
          </u>
          <u>
            <seg>
              Till stor del kan man nog tycka att de här jobben fyller en viss
              funktion. De gör livet lite enklare, åtminstone för oss som bor
              i storstäderna och som kanske är lite privilegierade. De möjliggör,
              ska jag också säga, den delningsekonomi som vi i Miljöpartiet
              länge har velat se. De underlättar elektrifieringen i mobiliteten,
              åtminstone i städerna. Men det finns, fru talman, en väldigt mörk
              baksida här, och det är de dåliga, många gånger usla, arbetsvillkoren.
              De här jobben måste regleras. Det gäller inte minst socialförsäkringarna
              men naturligtvis också på en hel del andra områden som arbetsmiljö,
              löneläge och så vidare.
            </seg>
          </u>
          <u>
            <seg>
              Åter till sjukförsäkringen. Det grundläggande problemet måste
              också åtgärdas. Vi behöver få mer hållbara arbetsliv och mer hållbara
              liv för att minska inflödet i sjukvården och i sjukförsäkringen.
              Vi behöver leva frisk ­ are liv. Det handlar om vad vi äter, hur
              vi rör oss, hur vi arbetar och hur vi organiserar vår fritid.
              Vi måste bli friskare. Och det gäller till stor del att komma
              till rätta med den mycket oroande kollektiva försämringen av den
              psykiska hälsan, och här finns mycket att göra. Grön omställning
              handlar inte bara, som många tycks tro, om att värna miljö, klimat
              och biologisk mångfald. Det handlar också om att ställa om till
              mer hållbara liv.
            </seg>
          </u>
          <u>
            <seg>
              Fru talman! Jag tror att jag är sist ut i den här debatten. Och
              det här är min sista debatt för i år, så jag vill passa på att
              tacka alla i utskottet. Några av er kommer att fortsätta debattera
              migration.
            </seg>
          </u>
          <u>
            <seg>
              Jag vill önska god jul. Jag vill naturligtvis också stämma in
              i och följa upp alla tidigare både lyckönskningar och tack till
              Solveig Zander, som slutar nu. Din långa erfarenhet och din kunskap
              och klokhet kommer att bli saknad i utskottet. Tack så mycket,
              Solveig Zander! Och god jul, allihop!
            </seg>
          </u>
          <u>
            <seg>
              Jag vill också yrka bifall till förslaget i betänkandet.
            </seg>
          </u>
          <note type="speaker">
            Anf. 137 IDA GABRIELSSON (V) replik:
          </note>
          <u>
            <seg>
              Fru talman! Min fundering handlar om Miljöpartiets prioriteringar
              i regeringen. Det låter i salen som att alla är för en bättre
              sjukförsäkring, att alla kan ställa upp på de utredningsförslag
              om ändringar som ändå skulle leda till viss förbättring. Ändå
              finns det bara klartecken för en liten del av förändringarna.
              Det finns fortfarande inget tydligt klartecken för det som Vänsterpartiet
              och Centerpartiet har sagt, att man ska ha angivet arbete. Och
              det finns inget klartecken för att gränsen 365 dagar i sjukpenningen
              ska tas bort. När det gäller sjukersättningen är det mer otydligt
              vad det finns klartecken för.
            </seg>
          </u>
          <u>
            <seg>
              Då undrar jag om Miljöpartiet endast prioriterar natur eller
              om det finns något slags prioritering som riktar sig just till
              den här gruppen i era förhandlingar. Kommer ni att driva det här
              som hårdast och säga att ni kräver att vi sätter ned foten och
              genomför utredningens förslag? Kommer Miljöpartiet att se till
              att regeringen går fram med utredningens förslag? Och kommer du
              och Miljöpartiet att kräva av regeringen att genomföra en tillfällig
              lättnad för alla sjuka fram tills förslaget träder i kraft, så
              att de som utförsäkras nu och som har ryckt in i vården kan få
              sin rätt till sjukersättning?
            </seg>
          </u>
          <note type="speaker">
            Anf. 138 MATS BERGLUND (MP) replik:
          </note>
          <note>
            Fru talman! Tack, ledamoten Ida Gabrielsson, för frågan!
          </note>
          <u>
            <seg>
              Regeringen tillsätter ju inte utredningar bara för att det är
              roligt att utreda någonting, utan det är för att man vill genomföra
              förändringar. Utredningarna har pågått i flera år och har också
              remissbehandlats. Nu sonderar vi möjligheten att få igenom förslagen
              i riksdagen, om det finns en uppslutning och majoritet för det
              bland partierna i kammaren. Det har inte sett ut så tidigare.
            </seg>
          </u>
          <u>
            <seg>
              Som jag sa i mitt anförande verkar det finnas lite öppningar,
              det rör på sig. Jag tror att medvetenheten om frågorna har ökat.
              Självklart är vår ambition att få igenom förslagen.
            </seg>
          </u>
          <u>
            <seg>
              Ledamoten Ida Gabrielsson frågade också om sjukersättningen.
              Frågan om sjukförsäkringen ingår ju inte i de utredningar som
              har funnits. Men vi har tillsatt en ny utredning som relativt
              snart kommer med sitt betänkande. Vi får väl se vad det blir för
              förslag från den, men det är helt klart att det behövs åtgärder
              i sjukförsäkringen. Det handlar inte bara om att höja ersättningen
              utan också om att fler måste beviljas framför allt sjukersättning
              men också aktivitetsersättning, så att man inte behöver leva i
              en kontinuerlig osäkerhet om nästa ansökan ska beviljas. Jag hoppas
              verkligen att vi kommer vidare också i den delen.
            </seg>
          </u>
          <note type="speaker">
            Anf. 139 IDA GABRIELSSON (V) replik:
          </note>
          <u>
            <seg>
              Fru talman! Det låter hoppfullt att Miljöpartiet bryr sig om
              människor som är i den sitsen.
            </seg>
          </u>
          <u>
            <seg>
              I år är det bottenrekord när det gäller hur många som beviljas
              sjuk ­ ersättning sedan den infördes. Det finns mycket att ta
              tag i där.
            </seg>
          </u>
          <u>
            <seg>
              Tack så mycket, Miljöpartiet, för att ni verkar ligga på i frågan!
              Nu finns det uppenbart en majoritet i kammaren i alla fall. Då
              är det väl bara Liberalerna kvar, så det ska vi nog kunna fixa
              tillsammans.
            </seg>
          </u>
          <u>
            <seg>
              Eftersom det här är det sista jag säger här skulle jag också
              vilja önska god jul och framför allt rikta ett tack till de människor
              som inför den här debatten och under hela hösten har bidragit
              med sina berättelser om hur sjukförsäkringen och Försäkringskassan
              behöver reformeras.
            </seg>
          </u>
          <note type="speaker">
            Anf. 140 MATS BERGLUND (MP) replik:
          </note>
          <u>
            <seg>
              Fru talman! Ida Gabrielsson undrade om vi bryr oss om människor.
              Självklart bryr sig Miljöpartiet om människor. Jag tycker att
              en solidaritet med alla människor, inte minst dem som har det
              svårast, ligger väldigt djupt rotad i våra ideologiska rötter.
            </seg>
          </u>
          <u>
            <seg>
              Precis som ledamoten Ida Gabrielsson säger är det oroväckande
              att allt färre blir beviljade sjukpenning och att allt fler blir
              utförsäkrade. När vi på utskottet frågar generaldirektören blir
              svaret att det är ökad kvalitet i bedömningarna som ligger bakom
              detta.
            </seg>
          </u>
          <u>
            <seg>
              Det är förmodligen sant. Det har vi ingen anledning att överpröva
              eller ifrågasätta, men det är ett oroväckande svar, och det betyder
              att vi måste göra om regelverket. Här räcker det inte bara med
              myndighetsdirektiv, utan det är lagförändringar som behöver göras.
              Det är min övertygelse.
            </seg>
          </u>
          <note type="speaker">
            Anf. 141 JULIA KRONLID (SD) replik:
          </note>
          <u>
            <seg>
              Fru talman! I sitt anförande klagade ledamoten Mats Berglund
              på och uttryckte en oro för det ökade antalet utförsäkringar som
              har skett den senaste tiden. Jag reagerar lite på det. Det är
              jättebra att ledamoten Berglund är oroad över detta, men han företräder
              ju ett regeringsparti. Utförsäkringar är inte ett självspelande
              piano. De råkar inte bara hända. Det är regeringen som har det
              yttersta ansvaret för direktiv och att leda hur Försäkringskassan
              ska hantera dessa ärenden.
            </seg>
          </u>
          <u>
            <seg>
              Lagen har inte förändrats sedan vi hade en annan regering. Trots
              det har utförsäkringarna ökat kraftigt under Socialdemokraternas
              regeringstid. Det har blivit utförsäkringar tidigt i processen,
              redan vid dag 180. Det är regeringen som har det yttersta ansvaret
              för detta. Vad tänker ledamoten Mats Berglund göra åt det nu direkt?
            </seg>
          </u>
          <u>
            <seg>
              Jag står bakom de lagförslag som är på gång. Redan i höstas lade
              Sverigedemokraterna fram ett yrkande i vår kommittémotion att
              regeringen borde gå vidare med de förslag som finns i den här
              utredningen. Men det går ju att förändra redan nu. Eftersom det
              uppenbarligen inte var så många utförsäkringar tidigare om åren
              måste det inte vara så många utförsäkring ­ ar med den lag som
              finns i dag. Det har ökat under Socialdemokraternas tid vid makten,
              och det är regeringen som har det yttersta ansvaret. Det är ingenting
              som bara sker av sig självt.
            </seg>
          </u>
          <u>
            <seg>
              Vad tänker Miljöpartiet och ledamoten Mats Berglund göra för
              att åtgärda detta nu så att covidsjuka och människor som inte
              får tillgång till vård och rehabilitering, eller människor som
              på annat sätt är sjuka och har det svårt, inte ska behöva utförsäkras
              innan de har fått rehabilitering och möjlighet att bli friska?
            </seg>
          </u>
          <note type="speaker">
            Anf. 142 MATS BERGLUND (MP) replik:
          </note>
          <u>
            <seg>
              Fru talman! Den här debatten är väldigt intressant, och jag tycker
              att vi behöver föra den på ett förutsättningslöst sätt. Vad är
              det som orsakar att vi nu ser en ökning av utförsäkringarna? Som
              jag sa tidigare i replikskiftet med ledamoten Ida Gabrielsson
              är svaret från myndigheten att det är ökad kvalitet i bedömningarna.
              Det är ett oroande svar, måste jag säga.
            </seg>
          </u>
          <u>
            <seg>
              Det finns även andra förslag på svar, till exempel att vi under
              väldigt lång tid har sett någon form av vågrörelse i hur många
              som ansöker om sjukersättning och sjukpenning men också hur många
              som blir beviljade. Det är någonting i de här väldigt stora systemen
              som är instabilt. Vi vet inte riktigt vad det beror på, men vi
              behöver åtgärda det.
            </seg>
          </u>
          <u>
            <seg>
              Detta är någonting som regeringen tidigt såg under den förra
              mandatperioden, redan från start 2014, och vi tillsatte då de
              här utredningarna som nu har kommit med förslag för att åtgärda
              detta på lång sikt. På kort sikt har vi genomfört en del förslag
              under coronakrisen för att någorlunda skydda de människor som
              riskerar att drabbas nu.
            </seg>
          </u>
          <u>
            <seg>
              Jag tycker att det är tryggt att höra att Sverigedemokraterna
              och ledamoten Julia Kronlid står bakom att genomföra utredningarnas
              förslag. Det tycker jag är ett bra besked från Sverigedemokraterna,
              och jag hoppas att vi får det beskedet också från andra partier
              så att vi kan göra det.
            </seg>
          </u>
          <note type="speaker">
            Anf. 143 JULIA KRONLID (SD) replik:
          </note>
          <u>
            <seg>
              Fru talman! Den här utredningen är väldigt bra, och det finns
              många bra förslag där. Vi har lagt fram inte bara det som regeringen
              kommer fram med gällande övervägande skäl utan också det som gäller
              vid dag 365. Vi har också lagt ett yrkande på att gå vidare med
              att lättare få rehabiliteringspenning, rehabiliteringsplan och
              annat. Vi kommer att återkomma till de förslagen till våren.
            </seg>
          </u>
          <u>
            <seg>
              Min fråga är fortfarande: Om regeringen tidigt såg och var orolig
              över antalet utförsäkringar, varför skickades då så tydliga signaler
              till Försäkringskassan om att få ned antalet sjukdagar? Tidigare
              hade regeringen till och med ett mål om nio sjukdagar.
            </seg>
          </u>
          <u>
            <seg>
              Det är jättebra att man inte vill att många människor ska gå
              på sjukpenning. Det vill inte jag heller. Problemet är att de
              tydliga signalerna, också vad gäller aktivitetsersättning, har
              gjort att bedömningarna visserligen kanske har fått en ökad kvalitet,
              men även har blivit striktare i att verkligen hårt tolka lagen
              – kanske mer än vad som gjorts innan. Det har gett konsekvenser.
            </seg>
          </u>
          <note type="speaker">
            Anf. 144 MATS BERGLUND (MP) replik:
          </note>
          <u>
            <seg>
              Fru talman! Vi har till exempel läst i den här studien – vad
              heter den, Utförsäkringsmaskinen ? – där forskaren gör tolkningen
              att det siffersatta målet faktiskt bidrog till en hårdare bedömning.
              Det fanns inte något vattentätt belägg för det; det bygger på
              intervjuer med anställda på Försäkringskassan.
            </seg>
          </u>
          <u>
            <seg>
              Det siffersatta målet är borta nu, och nu finns det ett annat
              mål om att man ska hålla nere sjuktalen. Det är väl rimligt att
              vi ska försöka att göra det, men det kanske ligger på fel myndighet.
              Jag sa i mitt anförande att vi behöver bygga mycket mer på förebyggande
              insatser.
            </seg>
          </u>
          <u>
            <seg>
              Men visst, precis som ledamoten Julia Kronlid säger kommer de
              åtgärder som nu finns på bordet förmodligen inte att räcka. Miljöpartiet
              har ytterligare åtgärder, och vi vill helst se ett helt annat
              system – det som vi kallar för arbetslivstrygghet.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 9 Migration
          </note>
          <note>
            Socialförsäkringsutskottets betänkande 2020/21:SfU4
          </note>
          <note>
            Utgiftsområde 8 Migration (prop. 2020/21:1 delvis)
          </note>
          <note>
            föredrogs.
          </note>
          <note type="speaker">
            Anf. 145 ARIN KARAPET (M):
          </note>
          <u>
            <seg>
              Fru talman! I dag ska vi debattera utgiftsområde 8 Migration.
            </seg>
          </u>
          <u>
            <seg>
              Fru talman! Sverige har haft en väldigt hög invandring under
              en lång tid. Som en konsekvens av detta ser vi stora integrationsproblem
              som växer alltmer och som finns på allt fler platser i vårt land.
            </seg>
          </u>
          <u>
            <seg>
              Barn till dem som invandrat till Sverige växer oftast upp i våra
              förorter och inte bara förorter i storstäderna, som det var på
              min tid när jag växte upp i Rinkeby och Hässelby. Nu hittar du
              en liten förort i nästan varenda mindre stad i Sverige.
            </seg>
          </u>
          <u>
            <seg>
              Man växer upp i en miljö med en utbredd social utsatthet och
              med föräldrar som kanske inte lär sig svenska eller inte integrerar
              sig fullt ut i det svenska samhället. Man kanske växer upp med
              hedersförtryck. Man växer upp i ett hem där man inte har kontakt
              med övriga samhället.
            </seg>
          </u>
          <u>
            <seg>
              Det är inte lätt att komma till ett nytt land och bygga och starta
              ett nytt liv. Man dras isär mellan två olika kulturer. Det ställs
              inga krav i skolan – en skola där lärarna trollar med knäna och
              gör sitt yttersta men som gång på gång fylls på med nya elever
              som har stora behov. Återigen ska man lära dem svenska. De kan
              ha en bristfällig utbildning från hemlandet, för det är inte så
              att alla invandrare som kommer till Sverige har samma utbildningsbakgrund.
              Om vi tittar på Mellanöstern ser vi att de som har gått i skola
              i Iran har större chans att lyckas i den svenska skolan än de
              som kanske har pluggat i Syrien, Irak eller Afghanistan. Bakgrunderna
              ser olika ut.
            </seg>
          </u>
          <u>
            <seg>
              Vi har inte kapacitet att ta emot så många invandrare som vi
              har gjort. Även om vi vill har vi inte den förmågan. Det som sker
              är att de som har störst skyddsskäl oftast inte kommer till Sverige,
              för de har oftast inte råd att komma hit. Ibland i den svenska
              debatten låter det som att det är väldigt enkelt att ta sig till
              Sverige, men det kan kosta 10 000, 15 000 eller 20 000 euro per
              person att ta sig till hit, under omänskliga förhållanden.
            </seg>
          </u>
          <u>
            <seg>
              Det vi ser i migrationspolitiken är att det är undantag efter
              undantag och svepskäl efter svepskäl. Personer som inte har asylskäl
              får först ett nej, och sedan blir det ett nja. Och när det börjar
              bli jobbigt medialt eller därför att det har varit ett inkonsekvent
              politiskt agerande här i kammaren – man pratar om att lappa och
              laga, vilket oftast är politikens eget verk – blir det ett ja.
              Men det blir ja för vissa grupper. De som faktiskt rättade sig
              efter ett nej och frivilligt återvände blir förlorare.
            </seg>
          </u>
          <u>
            <seg>
              Det finns en anledning till att vi har en reglerad invandring,
              det vill säga att den som har asylskäl och skyddsskäl ska få stanna
              och att den som inte har det inte ska få stanna. Alternativet
              är fri invandring, och det är Moderaterna inte för.
            </seg>
          </u>
          <u>
            <seg>
              Det vi ser nu, fru talman, är att regeringen går fram med ett
              nytt förslag om en ny humanitär skyddsgrund. Det är i praktiken
              en amnesti inte bara för dem som omfattas av gymnasielagen, för
              det finns fler människor som befinner sig i Sverige med tillfälligt
              uppehållstillstånd, illegalt eller av andra skäl. Nu med den nya
              humanitära skyddsgrunden ska de som har särskilda skäl kunna få
              en ny prövning och stanna i Sverige.
            </seg>
          </u>
          <u>
            <seg>
              Fru talman! Sverige har stora integrationsproblem, och vi måste
              få ett andrum. Vi är ett levande exempel på att vi inte förmår
              ta emot så många människor som många kanske har velat. Det har
              varit kantat av goda intentioner, men bara för att man har goda
              intentioner betyder det inte att det kommer att funka i praktiken.
              Därför måste vi ha ett volymmål. Vi måste få kontroll över hur
              många som söker sig hit. Vi måste få ned söktrycket ännu mer.
              Vi måste koppla in språk och krav på egen försörjning. Det måste
              finnas incitament att vilja integrera sig i Sverige, för om man
              väljer att komma till ett nytt land medföljer förpliktelser. Man
              måste inte bara kunna försörja sig själv, för om man väljer att
              bli förälder ska man också kunna försörja sina barn så gott det
              går.
            </seg>
          </u>
          <u>
            <seg>
              När min pappa kom till Sverige som student var huvudregeln tillfälliga
              uppehållstillstånd. Han studerade på KTH, och han jobbade extra
              på stadshuset, där han lärde sig svenska som städare. Han gick
              inte på sfi, utan det var en svensk kollega som lärde honom att
              läsa en barnbok, som han lärde sig utantill på sex månader. På
              så sätt kunde han gå vidare i sina studier. Därefter sökte han
              arbetstillstånd, och sedan fick han efter många år och efter många
              om och men stanna kvar i Sverige med permanent uppehållstillstånd.
              Det går, men om man tar hit en anhörig har man skyldighet att
              försörja den personen.
            </seg>
          </u>
          <u>
            <seg>
              Vi ser nu att Socialdemokraterna, som leder regeringen, gör eftergift
              efter eftergift till Miljöpartiet för att inte genomgå en regeringskris.
              Vi moderater är tydliga och konsekventa. Vi vill ha volymmål.
              Det ska vara tillfälliga uppehållstillstånd som huvudregel och
              ingen humanitär skyddsgrund enligt det förslag som regeringen
              har lagt fram. Ett nej ska vara ett nej, och det ska vara ett
              effektivt återvändande.
            </seg>
          </u>
          <u>
            <seg>
              Det handlar om att bibehålla förtroendet för vårt migrationssystem,
              hos dem som kommer och kanske är på flykt från en ny konflikt
              eller ett nytt krig någonstans i världen flera år framåt i tiden,
              men också för att den som har utländsk bakgrund i Sverige ska
              få möjlighet att bli svensk och inte alltid bli ifrågasatt.
            </seg>
          </u>
          <u>
            <seg>
              När politiken börjar med sitt lappande och lagande kan det vara
              jätteroligt eller skönt att få igenom ett förslag här i kammaren
              och skriva ett Facebookinlägg och klappa sig på axeln, men när
              man går ut i verkligheten skapar man en misstro bland människor.
              En sådan misstro finns i dag. Om det ska finnas ett förtroende
              för migrationssystemet, fru talman, och det ska vara reglerat
              kommer vissa att få ja och andra nej.
            </seg>
          </u>
          <u>
            <seg>
              Av denna anledning vill jag avsluta dagens anförande med att
              Moderaternas budgetförslag är en sammanhållen enhet. Eftersom
              riksdagen i steg ett, rambeslutet, ställer sig bakom regeringens
              ramar för statsbudgeten och inriktning på budgetpolitiken deltar
              vi i Moderaterna inte i det nu aktuella beslutet utan hänvisar
              till vårt särskilda yttrande.
            </seg>
          </u>
          <note type="speaker">
            Anf. 146 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Arin Karapets inlägg handlar om integrationsfrågorna,
              det vill säga hur man ser till att människor kan komma in i det
              svenska samhället, vilket är enormt viktigt för att lösa uppgiften.
            </seg>
          </u>
          <u>
            <seg>
              Jag kan inte låta bli att tänka på resultatet då Moderaterna
              styrde Sverige förra gången. Det var bedrövligt. När Moderaterna
              styrde Sverige senast tog det i genomsnitt över åtta år innan
              hälften av de nyanlända hade kommit i arbete. Under vår mandatperiod,
              efter att vi tog över, halverade vi nästan den tiden. Det gick
              alltså nästan dubbelt så fort under vår mandatperiod för nyanlända
              att komma in på arbetsmarknaden jämfört med när Moderaterna styrde.
            </seg>
          </u>
          <u>
            <seg>
              Det kan bero på att ni misslyckades med jobben, Arin Karapet,
              för det gjorde ni. Arbetslösheten ökade. Det kan också bero på
              att ni förde en politik som gick helt på tvärs mot integrationen,
              framför allt när det gäller integrationen av nyanlända kvinnor.
              Ni införde ett vårdnadsbidrag, som framför allt användes av invandrarkvinnor.
              Ni betalade alltså invandrarkvinnor för att de skulle vara hemmafruar
              och inte gå ut på arbetsmarknaden. Vårdnadsbidraget var 3 000
              kronor i månaden skattefritt. Det avskaffade vi så fort vi kom
              till makten 2014, för vi såg vad det innebar, nämligen att kvinnor
              hölls kvar hemma och inte gick ut på arbetsmarkna ­ den.
            </seg>
          </u>
          <u>
            <seg>
              Jag vet att förslaget finns på bordet nu också, och min fråga
              till Arin Karapet är följande: Om det blir en ny regering med
              Moderaterna och KD efter valet, tänker ni i så fall återinföra
              vårdnadsbidraget, som är skadligt för integrationen?
            </seg>
          </u>
          <note type="speaker">
            Anf. 147 ARIN KARAPET (M) replik:
          </note>
          <u>
            <seg>
              Fru talman! Det märks att Morgan Johansson är en erfaren minister.
              Man kan ta hela migrationsdebatten och flytta fokus till vårdnadsbidraget,
              men nej, som moderat är jag inte för vårdnadsbidraget. När det
              gäller vad som kommer att ske i förhandlingarna om vi får majoritet
              i riksdagen och kan bilda regering i framtiden kan jag inte sia
              om det.
            </seg>
          </u>
          <u>
            <seg>
              Fru talman! När Morgan Johansson var nytillträdd migrationsminister
              var han nere i ett av flyktinglägren i Syrien, och Sveriges Radio
              kommenterade det så här den 8 maj 2015: ” Morgan Johansson … ser
              allvarligt på Anna Kinberg Batras … utspel om att ge tillfälliga
              uppehållstillstånd till asylsökande. En uppluckring av Reinfeldt-linjen,
              sa Morgan Johansson till Ekot under ett besök i ett syriskt flyktingläger
              .”
            </seg>
          </u>
          <u>
            <seg>
              I dag för migrationsministern en annan politik. Morgan Johansson
              har lagt fram förslag om att huvudregeln ska vara tillfälliga
              uppehållstillstånd, vilket vi är för.
            </seg>
          </u>
          <u>
            <seg>
              Min fråga till migrationsministern är: Hur kommer det sig att
              ministern dag efter dag, vecka efter vecka och år efter år har
              intagit alla möjliga slags positioner och sedan försöker trycka
              dit Moderaterna för vårdnadsbidraget, som om det skulle vara det
              största svenska integrationsproblemet?
            </seg>
          </u>
          <u>
            <seg>
              Problemet, fru talman, är att Socialdemokraterna gör eftergift
              efter eftergift och försöker föra in en förtäckt amnesti både
              för alla vuxna män som saknar asylskäl men som omfattas av gymnasielagen
              och för dem som är här i Sverige men av olika skäl inte bör vara
              i Sverige.
            </seg>
          </u>
          <note type="speaker">
            Anf. 148 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Nej, det finns inga förslag om några förtäckta amnestier.
              Det är bara fria fantasier och ett sätt att försöka tolka ett
              förslag vi har lagt fram på ett helt felaktigt sätt.
            </seg>
          </u>
          <u>
            <seg>
              Vi ska naturligtvis återkomma till hela migrationsfrågan senare
              under den här debatten, men jag ställde en fråga om just vårdnadsbidraget.
              Svaret jag fick är att Moderaterna nog inte är för det, men Arin
              Karapet kunde inte svara på vad som ska hända sedan. Och det förstår
              jag, för varenda gång Moderaterna har styrt Sverige har man infört
              vårdnadsbidraget. Man gjorde det på 90-talet, och man gjorde det
              – under tryck från Kristdemokraterna – under alliansregeringens
              tid. Frågan ligger dessutom fortfarande på bordet, ska jag säga;
              KD har ju föreslagit inte bara 3 000 kronor per barn, utan nu
              ska det vara 6 000 kronor i stället.
            </seg>
          </u>
          <u>
            <seg>
              Vad jag säger är att det vore ett dråpslag mot integrationen,
              framför allt av nyanlända kvinnor, om detta skulle återinföras.
              Den här frågan kommer Arin Karapet alltså att få svara på fler
              gånger – det kan jag försäkra honom om.
            </seg>
          </u>
          <note type="speaker">
            Anf. 149 ARIN KARAPET (M) replik:
          </note>
          <u>
            <seg>
              Fru talman! Återigen kopplar man alla integrationsproblem till
              vårdnadsbidraget.
            </seg>
          </u>
          <u>
            <seg>
              Låt oss titta på den här regeringen, som består av Socialdemokraterna
              och Miljöpartiet: Moderaterna har gått fram med att kommuner inte
              ska få ge stöd till papperslösa som saknar skyddsskäl, och det
              säger regeringen nej till. Man säger nej till motprestation för
              den som uppbär ekonomiskt bistånd. Socialdemokraterna säger en
              sak på sin hemsida innan valet eller när de uttalar sig som socialdemokrater,
              men Morgan Johansson är även migrationsminister, fru talman. Därför
              talar han även som minister, och när Morgan Johansson agerar som
              minister gör han eftergifter till Miljöpartiet som leder till
              ökad invandring – något som Sverige inte behöver och inte kommer
              att klara av.
            </seg>
          </u>
          <note>
            Anf. 150 JONAS ANDERSSON i Skellefteå (SD):
          </note>
          <u>
            <seg>
              Fru talman! Jag vill börja med att yrka bifall till reservationen.
            </seg>
          </u>
          <u>
            <seg>
              Antalet asylsökande är nu det lägsta på 20 år. Det uttalandet
              kommer från migrationsminister Morgan Johansson, som aldrig missar
              ett tillfälle att påminna om detta. Det är faktiskt lätt att få
              uppfattningen att ministern är stolt och nöjd över de minskade
              volymerna, just med tanke på att de konsekvent används som argument
              för att visa att regeringens strikthet i migrationsfrågorna ger
              resultat.
            </seg>
          </u>
          <u>
            <seg>
              Fru talman! Jag håller med om att det är till gagn för riket
              att antalet asylsökande har minskat kraftigt under 2020. Det kommer
              i sin tur att ge effekt på antalet efterföljande anhöriginvandrare,
              och det kommer att ge sekundäreffekter vad gäller den hårt sargade
              integrationen i landet. Ska vi ha en chans att börja plåstra om
              våra utanförskapsområden och sprickorna i välfärden är detta ett
              måste.
            </seg>
          </u>
          <u>
            <seg>
              Problemet är dock, fru talman, att minskningen beror på en världs
              ­ omspännande pandemi i form av ett coronavirus som orsakar sjukdomen
              covid-19 . Den beror inte på Morgan Johansson. Faktum är att ytterst
              lite – ja, egentligen ingenting – har hänt i restriktiv riktning
              i regeringens migra ­ tionspolitik under året.
            </seg>
          </u>
          <u>
            <seg>
              Tvärtom har regeringen lagt fram ett urvattnat förslag från Migrationskommittén
              som även Morgan Johansson vet inte kommer att minska några volymer.
              Migrationsministern uttryckte ganska tydligt när regeringen skickade
              ut förslaget på remiss att han är nöjd med de nivåer Sverige har
              legat på de senaste åren, alltså i storleksordningen 20 000–25
              000 asylsökande. Märk då väl att här inte inräknas den så kallade
              asylrelaterade invandringen, det vill säga anhöriga som får komma
              på skattebetalarnas bekostnad.
            </seg>
          </u>
          <u>
            <seg>
              Sedan dess har regeringen, inspirerade av svensk migrationspolitiks
              crazy cat lady Miljöpartiet, kryddat förslaget med nya uppluckringar,
              nya kryphål och nya undantag. Regeringen har i själva verket inte
              tagit ett enda beslut för att minska den asylrelaterade invandringen
              till Sverige utan gjort precis tvärtom. När pandemin är över står
              dörren till Sverige inte längre på glänt utan är vidöppen. Om
              regeringen hade brytt sig om att göra seriösa konsekvensanalyser
              hade det varit svårare att komma undan på det sätt som migrationsministern
              retoriskt gör i dag. Men vem behöver konse ­ kvensanalyser? Så
              tycks tyvärr både regeringen och samarbetspartierna tänka.
            </seg>
          </u>
          <u>
            <seg>
              Fru talman! Den här debatten handlar ju om budgeten inom utgifts
              ­ område 8. Allt det jag nyss sagt spelar faktiskt roll för hur
              kommande års budgetar ser ut, och är det någonting vi kan slå
              fast efter det här jobbiga året är det att volymerna inom migrationspolitiken
              faktiskt går att förändra. Precis som migrationsministern har
              konstaterat är volymerna lägre än på 20 år, även om det då fortfarande
              är en bit kvar till 1996 års nivå, då färre än 6 000 sökte asyl
              här.
            </seg>
          </u>
          <u>
            <seg>
              Volymerna av asylsökande till Sverige är alltså inte en naturlag,
              vilket man har kunnat tro, utan någonting som i högsta grad går
              att påverka med politiska beslut – även utan corona. När vi väl
              har slagit fast detta, fru talman, handlar det egentligen enbart
              om att bestämma var ribban ska ligga. Moderaterna var och sniffade
              lite på den uppenbarelsen tidigare under året, när de pratade
              om volymmål. Socialdemokraterna kontrade med sitt riktmärke. För
              min del kan vi kalla det precis vad som helst så länge det följs
              upp av reella beslut – av handling och inte bara av ord.
            </seg>
          </u>
          <u>
            <seg>
              Politiska beslut kan alltså snabbt påverka volymerna. När vi
              har kommit så långt i den logiska tankekedjan kan vi ta nästa
              steg, vilket är budgeten. Med erforderliga beslut, det vill säga
              med en sverigedemokratisk politik, skulle vi snabbt kunna se en
              stor påverkan på den asylrelaterade invandringen – dels genom
              genomförda lagar och förordningar, såsom prin ­ cipen om första
              säkra land eller strikta gränskontroller, dels genom den signaleffekt
              som detta sänder ut till omvärlden: ”Sverige är fullt – välj ett
              annat land! Lägg inte dina surt förvärvade sparpengar på flyktingsmugglare
              som lockar med Sverige!”
            </seg>
          </u>
          <u>
            <seg>
              Samtidigt genomför vi reformer av hela utlänningsrätten. Vi skärper
              kraven för anhöriginvandringen – det är inte svenska skattebetalares
              upp ­ gift att försörja din flickvän. Vi skärper kraven för att
              få arbetstillstånd i Sverige – inga fler pizzabagare som arbetar
              för en svältlön. Vi skärper kraven för att bli medborgare – det
              ska vara en dröm att bli upptagen som svensk medborgare och inte
              någonting man hittar i botten av flingpaketet. Vi tar också ordentligt
              itu med skuggsamhället och illegal migration genom skärpta straff,
              fler kontroller, utbyggda förvar och en enad samhällelig front
              mot skuggsamhället.
            </seg>
          </u>
          <u>
            <seg>
              Allt detta leder till drastiskt minskade flöden till Sverige,
              både direkt genom färre bifall och indirekt genom att färre väljer
              att söka sig hit. Sverige går från att vara världens mest blåögda
              land, där vi har varit naiva och inte sett problemen komma, till
              att vara ett land styrt av ordning och reda och där man gör sin
              plikt innan man kräver sin rätt.
            </seg>
          </u>
          <u>
            <seg>
              Fru talman! Detta påverkar naturligtvis budgeten inom utgiftsom
              ­ råde 8, och förändringarna syns även i vårt budgetförslag. Nästa
              år blir den sammanlagda budgeten inte så mycket mindre, dels för
              att det tar tid att genomföra reformer, dels för att Migrationsverket
              och domstolarna måste få en ärlig chans att beta av sina balanser.
              Men vi kan redan där se satsning ­ ar på andra saker än vad regeringen
              vill för att vi ska gå från massinvand ­ ring till ansvar och
              kontroll.
            </seg>
          </u>
          <u>
            <seg>
              Det är främst under efterföljande år som den strikta sverigedemokra
              ­ tiska migrationspolitiken får ett rejält ekonomiskt genomslag.
              Det handlar om att spara miljarder åt svenska skattebetalare,
              främst genom att asyl ­ invandringen i princip upphör. Men det
              handlar om betydligt större summor än så, vilket man ser när man
              tittar på de indirekta besparingar som en strikt migrationspolitik
              för med sig. Ta exempelvis Pensionsmyn ­ dighetens beräkningar,
              som visar att en asylsökande som får uppehållstill ­ stånd utgör
              en nettokostnad för pensionssystemet på 800 000 kronor! Kan vi
              minska den asylrelaterade migrationen med några tusen personer
              är det alltså en besparing på miljarder för svenska skattebetalare.
            </seg>
          </u>
          <u>
            <seg>
              Eller ta Entreprenörskapsforums rapport om självförsörjning,
              som visar att det tar i genomsnitt tolv år för utlänningar att
              bli självförsörjande i Sverige. Då har man ändå lagt ribban för
              självförsörjning så lågt att den i praktiken hamnar under fattigdomsgränsen.
            </seg>
          </u>
          <u>
            <seg>
              Tittar man på grupper från vissa typiska asylländer kan man konstatera
              att majoriteten aldrig blir självförsörjande. Och när någon inte
              är självförsörjande är det underförstått att man försörjs av någon
              annan, alltså skattebetalarna.
            </seg>
          </u>
          <u>
            <seg>
              Då har vi inte heller tagit upp sådana frågor som kriminalitet,
              där tyvärr överrepresentationen är mycket stor bland både första
              och andra generatio ­ nens invandrare, eller att en majoritet
              av alla arbetslösa och en förkrossan ­ de majoritet av alla långtidsarbetslösa
              är invandrare.
            </seg>
          </u>
          <u>
            <seg>
              Fru talman! Vad som händer inom utgiftsområde 8 har en enorm
              påverkan på det svenska samhället, såväl ekonomiskt som för vår
              nationella sammanhållning. Allt hör ihop. Kunde vi bara börja
              med att erkänna detta enkla faktum hade vi vunnit mycket.
            </seg>
          </u>
          <note type="speaker">
            Anf. 151 RIKARD LARSSON (S) replik:
          </note>
          <u>
            <seg>
              Fru talman! Efter detta väldigt bombastiska anförande har jag
              egentligen bara två frågor till Jonas Andersson. Du pratade väldigt
              mycket om kostnader för invandringen och ökade pensionskostnader.
              Den ena frågan är: Är det ett problem för Sverigedemokraterna
              att de som inte har tjänat in till sin egen pension ska få pension?
              Den andra frågan är: Om det hade visat sig att vi fick dessa personer
              i arbete snabbare så att de också tjänade in sin egen pension,
              hade Sverigedemokraterna då varit positiva till att öka asylinvandringen?
            </seg>
          </u>
          <note>
            Anf. 152 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Tack för frågan, Rikard Larsson!
            </seg>
          </u>
          <u>
            <seg>
              Det finns ett gammalt turkiskt ordspråk, tror jag, som lyder
              ”Om min moster hade mustasch så vore hon min morbror”. Det är
              lite grann samma sak här. Det finns ingenting som pekar på att
              dessa ”om” som Rikard Lars ­ son presenterar skulle gå att genomföra
              i verkligheten. Det finns ingenting som pekar på att asylinvandring
              skulle leda till bättre finanser inom pen ­ sionssystemet. Tvärtom
              pekar allt i dag på att detta är en rejäl nettokostnad.
            </seg>
          </u>
          <u>
            <seg>
              Visst, vi kan säga att om min moster hade mustasch och var min
              morbror och om det kunde bevisas att asylsökande tillförde pensionssystemet
              800 000 netto i stället för att kosta pensionssystemet 800 000
              netto vore det en bra invandring. Då vore det en betydligt mycket
              bättre invandring än vad det är i dag.
            </seg>
          </u>
          <u>
            <seg>
              Det finns ingen från Sverigedemokraterna som säger att det inte
              finns positiv migration – absolut inte. Det finns bra migration
              och det finns kostsam migration. Vi ska ha mer av det som tillför,
              och vi ska ha mindre av det som kostar. Det är en ganska enkel
              huvudregel.
            </seg>
          </u>
          <note type="speaker">
            Anf. 153 RIKARD LARSSON (S) replik:
          </note>
          <u>
            <seg>
              Fru talman! Det tycker jag var ett väldigt intressant svar. Vi
              pratar ju hela tiden om dem med de största behoven, om dem som
              är förföljda i sina hemländer, om dem som flyr på grund av risken
              för sitt liv. Det är dem vi pratar om när vi beviljar asyl. Det
              är dem som har skyddsskäl och som enligt internationella konventioner
              betraktas som flyktingar som vi vill ge skydd när de flyr för
              sitt liv.
            </seg>
          </u>
          <u>
            <seg>
              Jonas Andersson och Sverigedemokraterna säger: Nej, det är inte
              de som vi tycker ska ha rätten att komma till Sverige. De som
              ska ha rätten att komma till Sverige är de personer som kan bidra
              till sin egen försörjning. I Sverigedemokraternas Sverige ska
              man kunna köpa sig en plats, men man ska aldrig få komma hit för
              att man har skyddsskäl. Man ska aldrig få komma hit för att man
              är förföljd. Det vittnar väldigt tydligt om Sverigedemokraternas
              väldigt inhumana flyktingpolitik.
            </seg>
          </u>
          <u>
            <seg>
              När vi nu ser alla de utmaningar vi har framför oss är naturligtvis
              integrationen en av de utmaningarna.
            </seg>
          </u>
          <note>
            Anf. 154 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Jag tror att Rikard Larsson har missat detta med
              alternativkostnader, prioriteringar och bortprioriteringar och
              att det finns en begränsad budget. I den drömvärld där Rikard
              Larsson och Socialdemokraterna finns verkar det finnas ett ymnighetshorn
              att ösa ur.
            </seg>
          </u>
          <u>
            <seg>
              En sak kan man säga när det gäller Sverigedemokraterna, och det
              är att vi alltid kommer att sätta Sverige, svenska väljare, svenska
              skattebetalare och svenska medborgare i första rummet. Det är
              de som har valt oss att göra det här jobbet.
            </seg>
          </u>
          <u>
            <seg>
              Man kan också lita på att Sverigedemokraterna alltid kommer att
              vilja se ordentliga konsekvensanalyser. Vi prioriterar välfärd
              till dem som är en del av det svenska samhällskontraktet, om Rikard
              Larsson känner till det.
            </seg>
          </u>
          <u>
            <seg>
              Man kan också alltid lita på att Sverigedemokraterna står för
              en human flyktingpolitik där vi lägger fokus på de mest utsatta,
              alltså kvinnor, barn och utsatta människor i närområdet – inte
              på friska, vuxna män som betalar flyktingsmugglare stora pengar
              för att asylshoppa sig hela vägen till Sverige, som Socialdemokraterna
              gör.
            </seg>
          </u>
          <note>
            (forts. § 12)
          </note>
          <note>
            Ajournering
          </note>
          <note>
            Kammaren beslutade kl. 15.55 på förslag av andre vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 10 Beslut om ärenden som slutdebatterats den 15 december
          </note>
          <note>
            UbU1 Utgiftsområde 16 Utbildning och universitetsforskning
          </note>
          <note>
            Punkt 1 (Statens budget inom utgiftsområde 16)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            28 för utskottet
          </note>
          <note>
            10 för res.
          </note>
          <note>
            18 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 3 L, 3 MP, 1 –
          </note>
          <note>
            För res.: 10 SD
          </note>
          <note>
            Avstod: 11 M, 4 V, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            MJU1 Utgiftsområde 20 Allmän miljö- och naturvård
          </note>
          <note>
            Punkt 1 (Statens budget inom utgiftsområde 20)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            28 för utskottet
          </note>
          <note>
            10 för res.
          </note>
          <note>
            18 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 3 L, 3 MP, 1 –
          </note>
          <note>
            För res.: 10 SD
          </note>
          <note>
            Avstod: 11 M, 4 V, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            NU1 Utgiftsområde 24 Näringsliv
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Statens budget inom utgiftsområde 24)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            27 för utskottet
          </note>
          <note>
            10 för res. 2
          </note>
          <note>
            19 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 3 L, 3 MP
          </note>
          <note>
            För res. 2: 10 SD
          </note>
          <note>
            Avstod: 11 M, 4 V, 3 KD, 1 –
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            § 11 Beslut om ärenden som slutdebatterats vid dagens sammanträde
          </note>
          <note>
            AU2 Utgiftsområde 14 Arbetsmarknad och arbetsliv
          </note>
          <note>
            Punkt 1 (Statens budget inom utgiftsområde 14)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            27 för utskottet
          </note>
          <note>
            10 för res.
          </note>
          <note>
            19 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 3 L, 3 MP
          </note>
          <note>
            För res.: 10 SD
          </note>
          <note>
            Avstod: 11 M, 4 V, 3 KD, 1 –
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            AU5 Arbetsmarknadspolitik och arbetslöshetsförsäkringen
          </note>
          <note>
            Punkt 1 (Fler vägar till jobb)
          </note>
          <note>
            1. utskottet
          </note>
          <note>
            2. res. 2 (L)
          </note>
          <note>
            Votering:
          </note>
          <note>
            42 för utskottet
          </note>
          <note>
            3 för res. 2
          </note>
          <note>
            11 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 10 SD, 5 C, 4 V, 3 KD, 3 MP, 1 –
          </note>
          <note>
            För res. 2: 3 L
          </note>
          <note>
            Avstod: 11 M
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            Punkt 2 (Omställning och kompetensutveckling)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            32 för utskottet
          </note>
          <note>
            10 för res. 4
          </note>
          <note>
            14 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 4 V, 3 L, 3 MP, 1 –
          </note>
          <note>
            För res. 4: 10 SD
          </note>
          <note>
            Avstod: 11 M, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            Punkt 3
          </note>
          <note>
            Kammaren biföll utskottets förslag.
          </note>
          <note>
            Punkt 4 (Arbetsmarknadspolitiska program och insatser m.m.)
          </note>
          <note>
            1. utskottet
          </note>
          <note>
            2. res. 11 (V)
          </note>
          <note>
            3. res. 12 (KD)
          </note>
          <note>
            Förberedande votering:
          </note>
          <note>
            5 för res. 11
          </note>
          <note>
            3 för res. 12
          </note>
          <note>
            48 avstod
          </note>
          <note>
            293 frånvarande
          </note>
          <note>
            Kammaren biträdde res. 11.
          </note>
          <note>
            Huvudvotering:
          </note>
          <note>
            27 för utskottet
          </note>
          <note>
            5 för res. 11
          </note>
          <note>
            24 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 3 L, 3 MP
          </note>
          <note>
            För res. 11: 4 V, 1 –
          </note>
          <note>
            Avstod: 11 M, 10 SD, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            Punkt 5 (Särskilt om insatser för personer med funktionsnedsättning)
          </note>
          <note>
            1. utskottet
          </note>
          <note>
            2. res. 15 (C)
          </note>
          <note>
            Votering:
          </note>
          <note>
            27 för utskottet
          </note>
          <note>
            5 för res. 15
          </note>
          <note>
            24 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 4 V, 3 L, 3 MP, 1 –
          </note>
          <note>
            För res. 15: 5 C
          </note>
          <note>
            Avstod: 11 M, 10 SD, 3 KD
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            Punkt 6 (Arbetslöshetsförsäkringen)
          </note>
          <note>
            1. utskottet
          </note>
          <note>
            2. res. 17 (M)
          </note>
          <note>
            Votering:
          </note>
          <note>
            25 för utskottet
          </note>
          <note>
            11 för res. 17
          </note>
          <note>
            20 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 1 V, 3 MP
          </note>
          <note>
            För res. 17: 11 M
          </note>
          <note>
            Avstod: 10 SD, 3 V, 3 KD, 3 L, 1 –
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            UbU2 Utgiftsområde 15 Studiestöd
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            27 för utskottet
          </note>
          <note>
            10 för res.
          </note>
          <note>
            19 avstod
          </note>
          <note>
            293 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 16 S, 5 C, 3 L, 3 MP
          </note>
          <note>
            För res.: 10 SD
          </note>
          <note>
            Avstod: 11 M, 4 V, 3 KD, 1 –
          </note>
          <note>
            Frånvarande: 84 S, 59 M, 52 SD, 26 C, 23 V, 19 KD, 16 L, 13 MP,
            1 –
          </note>
          <note>
            SfU1 Utgiftsområde 10 Ekonomisk trygghet vid sjukdom och funk
            ­ tionsnedsättning
          </note>
          <note>
            Kammaren biföll utskottets förslag.
          </note>
          <note>
            § 12 (forts. från § 9) Migration (forts. SfU4)
          </note>
          <note type="speaker">
            Anf. 155 CHRISTINA HÖJ LARSEN (V):
          </note>
          <u>
            <seg>
              Fru talman! I Vänsterpartiets budgetmotion Vägen ut ur krisen
              – en plan för jämlikhet och grön omställning presenterar vi omfattande
              satsningar på välfärden och på ett reformerat skattesystem. Vi
              vill möta ojämlikheten som har vuxit snabbare i Sverige än i så
              gott som alla andra industrialiserade länder, och vi vill skapa
              förutsättningar för att lyckas med den gröna omställningen.
            </seg>
          </u>
          <u>
            <seg>
              När politiken inte tar hänsyn till att våra liv är sammanbundna
              i ett samhälle drar de rika ifrån. Då riskerar välfärden att kollapsa
              och klimatet att haverera. Men när vi gör saker tillsammans kan
              vi stärka välfärden, öka friheten för de allra flesta och lyckas
              med den nödvändiga klimatomställningen. Pandemin och krisen i
              dess spår visar på samhällets sårbarhet.
            </seg>
          </u>
          <u>
            <seg>
              Fru talman! En fungerande generell välfärd är helt central även
              i arbetet för jämlikhet, trygghet och jämställdhet för oss alla.
              Det är, även med internationella mått, den effektivaste integrationsmotor
              som finns.
            </seg>
          </u>
          <u>
            <seg>
              Medan högern i alla tider har ansett att löntagarna bäst sporras
              att arbeta hårdare och anstränga sig mer om de är hungriga, otrygga
              och livegna har vi i arbetarrörelsen mött detta förtryck med kamp
              för allas lika rätt till frihet, trygghet och en lön att leva
              på. Nu hör vi allt oftare Socialdemokraterna använda exakt samma
              argument som högern alltid har gjort. Så kallad integration ska
              sporras med utsatthet och otrygghet. Till och med det mest basala,
              att få leva med sina barn och den man älskar, ska villkoras.
            </seg>
          </u>
          <u>
            <seg>
              Det är ett skifte från den syn på rättigheter som arbetarrörelsen
              har stridit för: rättigheter som verktyg för att ta bort hinder
              för jämlikhet och inkludering och rättigheter som verktyg för
              att även kunna uppfylla skyldigheter på lika villkor. Nu har synen
              i stället blivit en högerdröm: rättigheter som belöning för den
              som trots alla svårigheter lyckas ta sig genom låsta dörrar och
              integrera sig på det sätt som för tillfället behagar de styrande.
            </seg>
          </u>
          <u>
            <seg>
              Ett sådant skifte får konsekvenser inte bara för dem som omfattas
              av det, fru talman, utan för oss alla i samhället. De budgetförslag
              som Vänsterpartiet lägger fram på detta utgiftsområde handlar
              om att inte låta samhället och solidariteten mellan människor
              slitas isär på detta sätt.
            </seg>
          </u>
          <u>
            <seg>
              Fru talman! År 1994 kostade en liter mjölk 4 kronor och 80 öre.
              När vi går till affären i dag kostar den 9 kronor och 25 öre.
              Det är nästan dubbelt så mycket. Och så är det med prisutvecklingen
              överlag i samhället. Löner och ersättningar har räknats upp och
              utvecklats.
            </seg>
          </u>
          <u>
            <seg>
              Men på ett område, fru talman, har tiden stått still. Dagersättningen
              för asylsökande har inte höjts sedan 1994. Här vilar skuggan av
              det gamla rasistpartiet Ny demokrati fortfarande över ersättningen.
              De gick till val på att sänka dagersättningen, och majoriteten
              i Sveriges riksdag har låtit detta skojarparti sätta nivån sedan
              dess.
            </seg>
          </u>
          <u>
            <seg>
              Redan 1994 låg ersättningen under dåvarande nivå för försörjnings
              ­ stöd. I dag ska samma summa räcka, trots att allt har blivit
              dyrare. Det är ärligt talat jättesvårt att förstå att människor
              förväntas klara vardagen med så låg ersättning. På boenden där
              mat ingår är dagersättningen 24 kronor per dag för vuxna ensamstående.
              På boenden där mat inte ingår är dag ­ ersättningen 71 kronor
              per dag för vuxna ensamstående och några mindre summor för barn.
            </seg>
          </u>
          <u>
            <seg>
              Det innebär att en familj på två vuxna och två barn över tio
              år med bostadsersättning och där mat inte ingår i boendet får
              7 510 kronor i månaden. För en ensamstående med två barn över
              tio med bostadsersättning där mat inte ingår i boendet innebär
              det 5 480 kronor per månad. Detta ska täcka allt – mat, hygienartiklar,
              kläder och barnens eventuella fritidsaktiviteter. Det är en väldigt
              knapp levnadsstandard, fru talman.
            </seg>
          </u>
          <u>
            <seg>
              Det är svårt att förstå hur en familj ska klara inköp som vinterkläder
              och skor eller att låta barnen delta i vanliga fritidsaktiviteter
              med en sådan budget. Svaret är att det kan de inte heller.
            </seg>
          </u>
          <u>
            <seg>
              I Delmis rapport Asylsökandes möte med Sverige från 2018 beskrivs
              den undermåliga materiella standard som asylsökande lever i som
              den absolut främsta orsaken till bristande hälsotillstånd för
              asylsökande. Rapporten sätter också fingret på det orimliga i
              att människor för att klara sig med dessa oerhört knappa medel
              tvingas ta hjälp av både civilsamhällets orga ­ nisationer och
              den informella ekonomin, där de till exempel kan arbeta svart
              för att klara sig.
            </seg>
          </u>
          <u>
            <seg>
              Fru talman! Jag är naturligtvis tacksam för arbetet som görs
              av civil ­ samhället. Men det är inte rimligt i ett välfärdssamhälle
              att barns möjlighet att få vinterstövlar eller fotbollsskor ska
              vara beroende av välgörenhet. Det är inte heller rimligt att grupper
              i vårt samhälle är så ekonomiskt pressade att de blir lätta att
              utnyttja som svart arbetskraft. I slutänden är det en situa ­
              tion som slår mot hela löntagarkollektivet.
            </seg>
          </u>
          <u>
            <seg>
              Därför föreslår vi i Vänsterpartiet att dagersättningen höjs
              enligt nivå på riksnormen i försörjningsstödet. Det är ett försörjningsstöd
              som vi dessutom föreslår höjs för alla som omfattas av det. Det
              innebär att samma familj med två vuxna och två barn, som jag nämnde
              i mitt exempel, skulle få runt 15 000 kronor, och den ensamstående
              föräldern med två barn skulle få 12 280 kronor per månad. Med
              kunskapen om att fattigdom innebär stora kostnader för både den
              enskilde och samhället är det en god investering.
            </seg>
          </u>
          <u>
            <seg>
              Att ett parti som Ny demokrati alltid ville sätta dit samhällets
              mest utsatta, särskilt om de var födda utanför Svedala, förvånar
              knappast någon. Det är en brunhöger som vi känner igen. Men att
              detta har fått fortsätta, även med socialdemokratiska regeringar,
              är ärligt talat underligt. Fattigdom och utsatthet ska mötas av
              välfärdssamhället, inte av välgörenhet. Och löntagarkollektivet
              ska inte splittras av att människor i djup fattigdom och utsatthet
              kan utnyttjas på arbetsmarknaden.
            </seg>
          </u>
          <u>
            <seg>
              Fru talman! Vi ser en liknande utsatthet och snedvridning av
              maktförhållanden även på andra områden inom migrationspolitiken.
              De ensamkommande kom till Sverige som barn och sökte skydd här,
              undan krig, förföljelse och förtryck. När migrationspolitiken
              stramades åt lovade statsministern att barnen skulle undantas,
              men löftet bröts. Migrationsverket ändrade sin praxis med följden
              att 18-årsdagen betydde utvisning för många i gruppen. En dom
              från Migrationsöverdomstolen slog fast att en stor del av dem
              som var under 18 år egentligen skulle bedömas som alternativt
              skyddsbehövande och få uppehållstillstånd. Men de långa handläggningstiderna
              gjorde att många hann fylla 18 innan asylbeslutet togs. Andra
              skrevs upp i ålder, antingen av handläggare eller genom mycket
              hårt kritiserade medicinska åldersbedömningar. Då var cirkeln
              sluten.
            </seg>
          </u>
          <u>
            <seg>
              Genom denna Kafkaliknande situation har barn fråntagits sin asylrätt.
              Att de nu är vuxna gör inte denna orättvisa mindre allvarlig.
              Det finns ett politiskt ansvar i detta som väger tungt och som
              man inte kan komma undan genom att nu ständigt upprepa olika lögner
              om den grupp som har utsatts för orättvisan.
            </seg>
          </u>
          <u>
            <seg>
              Därför har Vänsterpartiet länge velat se en helhetslösning med
              permanenta uppehållstillstånd för de ensamkommande. Det hade varit
              det bästa, enklaste och mest realistiska – både för de barn och
              unga som har drabbats av de orimliga turer jag nu har nämnt och
              för vårt samhälle. Inget blir bättre av att nya grupper ständigt
              hamnar utanför samhällets skyddsnät. De blir lätta måltavlor för
              utnyttjande som billig arbetskraft eller för att dras in i kriminell
              verksamhet. Detta borde även partier som ständigt pratar om skuggsamhället
              begripa.
            </seg>
          </u>
          <u>
            <seg>
              Tyvärr blev det inte som Vänsterpartiet hade önskat. I stället
              skulle en del av de unga få en ny möjlighet genom den nya gymnasielagen.
              Men lagen var så dåligt konstruerad att det var uppenbart att
              både orättvisa, svåra tolkningar och risk för utnyttjande och
              utsatthet fanns kvar. Reger ­ ingen var inte intresserad av att
              åtgärda dessa brister.
            </seg>
          </u>
          <u>
            <seg>
              Nu står vi här igen. Pandemin försvårar för den första kullen
              studenter, som mot alla odds har tagit sig genom gymnasielagens
              kringelikrokar och irrvägar, att hitta arbete. Medan regering
              och riksdag har agerat snabbt på en lång rad områden för att människor
              inte ska drabbas orimligt hårt av pandemins konsekvenser har regeringen
              dröjt med att hitta lösningar för människor på migrationsområdet.
              När sådana förslag väl presenterades valde Centerpartiet att vända
              de unga ryggen.
            </seg>
          </u>
          <u>
            <seg>
              Ungdomarna, fru talman, är en del av Sverige, och Sverige är
              en del av dem. De har investerat i oss och vi i dem. Det är hög
              tid att inse att deras situation behöver normaliseras och att
              ersätta det lapptäcke av otrygghet de mötts av med långsiktighet
              och trygghet. I förlängningen är de, fru talman, efter sin utbildning
              en viktig del av den generationsväxling som nu måste ske när befolkningen
              snabbt åldras och inte minst välfärden står inför en enorm arbetskraftsbrist.
            </seg>
          </u>
          <u>
            <seg>
              Därför har Vänsterpartiet budgeterat för permanenta uppehållstillstånd
              för dessa ungdomar. Vår satsning omfattar cirka 11 000 personer.
              Baserat på beräkningar från riksdagens utredningstjänst skulle
              detta kosta 900 miljoner. Det skulle på kort sikt leda till besparingar
              hos Migrationsverket och domstolarna och till att kostnader i
              stället flyttades till utgiftsområdet för nyanländas etablering.
            </seg>
          </u>
          <u>
            <seg>
              Detta är ett erkännande av att vi i denna kammare har ansvar
              när människor hamnar i kläm, inte minst när det handlar om barn
              och unga. Det innebär en upprättelse för dem som har fråntagits
              sin asylrätt och en väg in i samhället i stället för ett naivt
              utestängande. De unga kommer inte att försvinna. Det är rätt och
              realistiskt att ge dem en trygg framtid.
            </seg>
          </u>
          <note>
            Anf. 156 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Innan jag kom in i riksdagen jobbade jag med ensamkommande
              i 15 år. Jag måste säga att jag häpnar varje gång jag hör Vänsterpartiet
              eller Miljöpartiet prata om åldersbedömningar och hur hemskt rättsosäkra
              de verkar vara. Det är en historierevision som heter duga.
            </seg>
          </u>
          <u>
            <seg>
              För oss som jobbade i branschen var det uppenbart att många av
              de barn som kom inte alls var barn. Det rörde sig inte om några
              få utan om väldigt många. Ju fler som kom, desto fler vuxna var
              det som nästlade sig in bland barnen. Alla politiska incitament
              formligen tiggde ju om att det skulle ske. Inga åldersbedömningar
              gjordes. Ingens historia fick över huvud taget ifrågasättas, och
              den som gjorde det skulle brunmålas och hängas ut.
            </seg>
          </u>
          <u>
            <seg>
              En 18-åring som ljög och sa att han var 16 år hade allt att vinna
              gentemot den 18-åring som talade sanning, så det var inte så konstigt
              att folk ljög. Det handlade om bättre boende, bättre skolgång,
              tillgång till god man, bättre ekonomi, större chans att få stanna,
              större chans att få hit sina anhöriga – helt utan negativa konsekvenser.
              Alla visste det: Det var många vuxna som utnyttjade ett system
              som var avsett för barn.
            </seg>
          </u>
          <u>
            <seg>
              Jag vågade 2010 skriva min första debattartikel om att det ur
              barnperspektivet var viktigt med medicinska åldersbedömningar.
              Man måste ta det stöd man kan få. Jag kan inte förstå den vurm
              som finns hos Vänsterpartiet, Miljöpartiet och uppenbarligen även
              Centerpartiet för att vuxna män ska behandlas som barn och leva
              bland barn.
            </seg>
          </u>
          <u>
            <seg>
              När medicinska åldersbedömningar äntligen infördes kom facit,
              och många fick äntligen den ålder de hade på riktigt. Låt mig
              därför ställa en motfråga till ledamoten Höj Larsen: Vilken är
              felmarginalen och rätts ­ säkerheten när det gäller en muntlig
              uppgift från en person som har allt att vinna på att ljuga?
            </seg>
          </u>
          <note type="speaker">
            Anf. 157 CHRISTINA HÖJ LARSEN (V) replik:
          </note>
          <u>
            <seg>
              Fru talman! Det är inte medicinska åldersbedömningar i sig som
              är problemet. Vänsterpartiet ser klart och tydligt att det finns
              ett behov av åldersbedömningar i en rad fall, bland annat för
              att barn ska kunna göra sin barnrätt hörd. Det är just detta som
              har varit problematiken med den grupp vi diskuterar: Tiden har
              gått, och under tiden har deras barnrättigheter förskingrats.
            </seg>
          </u>
          <u>
            <seg>
              Problemet med de medicinska åldersbedömningarna är att det finns
              en väldigt omfattande vetenskaplig kritik mot dem utifrån radiologisk
              kompetens gällande tand- och knäröntgen och för att Sverige har
              valt att använda en helt annan metod än övriga Europa. Det är
              också viktigt att förstå att åldersbedömningar funnits tidigare
              men att de då skulle göras utifrån ett helhetsperspektiv. Det
              vi har sett är att Migrationsverket i stället började plocka ut
              delar av ett samlat intyg, vilket gör att resultatet blir fullständigt
              hårresande.
            </seg>
          </u>
          <u>
            <seg>
              Jag och Vänsterpartiet vill att det även i fortsättningen ska
              finnas möjlighet till åldersbedömningar. Detta är viktigt utifrån
              ett barnrättsperspektiv. Det är också viktigt att vuxna betraktas
              som sådana när det är det de är. Men detta behöver göras med ett
              helhetsperspektiv. Intygen ska inte kunna plockas isär, och det
              är viktigt att det är en barnläkare som gör helhetsbedömningen,
              där en psykosocial bedömning ingår.
            </seg>
          </u>
          <note>
            Anf. 158 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Jag tackar för svaret. Jag håller med om att vi ska
              ha en så bra rättssäkerhet som möjligt och att bedömningarna ska
              göras på ett så bra sätt som möjligt. Jag blev också förvånad
              när den utredning som tittade på de medicinska åldersbedömningarna
              kom fram till att denna metod var den bästa.
            </seg>
          </u>
          <u>
            <seg>
              Men du svarar fortfarande inte på frågan: Vilken är felmarginalen
              för en muntlig uppgift? Detta ska vara ett stöd, något som minskar
              felmarginalen. Det finns fortfarande en felmarginal. Man kan inte
              bestämma någons födelsedatum genom en medicinsk åldersbedömning,
              oavsett vilken metod man använder. Men man kan göra ganska klart
              om en person är vuxen eller inte.
            </seg>
          </u>
          <u>
            <seg>
              Ska man prata om att ta till vara barns rättigheter måste man
              börja med att avgöra om det rör sig om barn eller inte. Problemet
              blir annars att man tillvaratar vuxnas rättigheter på bekostnad
              av barnens, för detta är vuxna som tar resurser från barn och
              som lever bland barn. Då får vi boenden där vi har prison rules
              och där vuxna bestämmer över barn. Så vill vi inte ha det.
            </seg>
          </u>
          <note type="speaker">
            Anf. 159 CHRISTINA HÖJ LARSEN (V) replik:
          </note>
          <u>
            <seg>
              Fru talman! Svårigheten med detta är att det finns en felmarginal
              på två till tre år åt båda hållen för de ungdomar och barn det
              handlar om. För ungdomar som är i 16-årsspannet kommer det alltså
              att vara en felmarginal upp till 18 eller ned till 14. Det är
              alltså en väldigt stor felmarginal.
            </seg>
          </u>
          <u>
            <seg>
              Eftersom lagstiftningen är väldigt dålig spelar det i detta fall
              jättestor roll om jag är 18 år och 1 dag eller om jag är 17 år
              men alldeles strax 18. Det borde det inte göra, för sårbarheten
              när det gäller talibaner eller IS kommer att vara exakt densamma.
              De kommer att strunta fullständigt i om du fyllde 18 i går. Vi
              behöver en lagstiftning som tar hänsyn till detta. Då skulle det
              inte heller vara ett stort problem att man bedömer detta som en
              helhet.
            </seg>
          </u>
          <note type="speaker">
            Anf. 160 FREDRIK MALM (L) replik:
          </note>
          <u>
            <seg>
              Fru talman! Jag lyssnade på Christina Höj Larsens anförande med
              stort intresse. Där upprepades någonting som Vänsterpartiet alltid
              upprepar, nämligen hur viktigt det är med generell välfärd och
              stora välfärdssatsningar. Det är någonting jag instämmer i. Jag
              är själv socialliberal och en varm anhängare av välfärdsstaten.
              Vi har delvis lite olika uppfattningar om hur den ska utformas,
              men i grund och botten är jag en varm anhängare av välfärdsstaten.
              Den ger människor frihet genom att kompensera för ojämlika förhållanden,
              ge möjlighet till omställning i svåra situationer i livet, erbjuda
              sjukvård och mycket annat.
            </seg>
          </u>
          <u>
            <seg>
              Men det finns även någonting annat som ni i Vänsterpartiet är
              väldigt tydliga med i era anföranden, tycker jag, nämligen att
              ni inte ser någon som helst motsättning mellan att ha en väldigt
              stor invandring, särskilt flyktinginvandring och anhöriginvandring
              under väldigt lång tid när många inte kommer i arbete, och att
              ha en välfärdsstat. Den här motsättningen finns inte överallt
              i Sverige, men den finns i många områden. Vi har bostadsområden
              i Sverige där välfärdsstaten inte fungerar, där socialtjänsten
              fullständigt går på knäna, där skolan inte klarar sitt grundläggande
              uppdrag och så vidare.
            </seg>
          </u>
          <u>
            <seg>
              En del väljer att ta ut det här på invandrarna, vilket är förskräckligt.
              Det är hemskt att så sker. Men om vi värnar välfärdsstaten och
              värnar en kontinuerlig invandring till Sverige håller inte Vänsterpartiets
              lösningar. Vänsterpartiet förespråkar permanenta uppehållstillstånd
              till alla, avsak ­ nad av försörjningskrav, amnestier till stora
              grupper och kraftigt höjda ersättningar. I kombination med er
              syn på ekonomi och arbetsmarknad innebär detta i förlängningen
              att det kommer att bli väldigt svårt att upprätthålla välfärdsstaten,
              i alla fall på de nivåer och med de ambitioner vi har. Ser Vänsterpartiet
              inte den här problematiken över huvud taget?
            </seg>
          </u>
          <note type="speaker">
            Anf. 161 CHRISTINA HÖJ LARSEN (V) replik:
          </note>
          <u>
            <seg>
              Fru talman! Välfärdssamhället har ett pris. Det finansieras av
              oss tillsammans. Vänsterpartiet har en väldigt tydlig bild av
              hur den finansiering ­ en ska gå till. Fredrik Malm har rätt i
              att vi på många sätt ibland ser likadant på hur välfärdssamhället
              ska se ut, men just finansieringen är något av det som skiljer
              sig väldigt tydligt åt mellan Fredrik Malm och Vänsterpartiet.
              Fredrik Malm och Liberalerna har till exempel drivit igenom en
              sänkning av värnskatten med 6 miljarder. Innan dess var Liberalerna
              en del av Alliansen, som med det ena jobbskatteavdraget efter
              det andra gjor ­ de enorma skattesänkningar som såklart fått konsekvenser
              för svensk välfärd. Det var Fredrik Malm och allianspartierna
              som tillsammans banade vägen för att SD nu kan stå och peka och
              säga: Titta – vem är det som har gjort de här hålen i välfärden?
            </seg>
          </u>
          <u>
            <seg>
              Om man sänker skatterna med hundratals miljarder kommer det självklart
              att synas någonstans. Att människor har en helt berättigad vrede
              över det förstår jag mycket väl. Frågan är vem som bär ansvaret.
              Är det den som kom i går eller är det bland annat alliansregeringen?
            </seg>
          </u>
          <note type="speaker">
            Anf. 162 FREDRIK MALM (L) replik:
          </note>
          <u>
            <seg>
              Fru talman! Nu kommer den här vanliga banala retoriken från Vänster
              ­ partiet. Min fråga var uppriktigt menad. Om vi har en politik
              i Sverige där vi ger permanent uppehållstillstånd vid det första
              tillfället, medan andra länder runt omkring oss inte gör det,
              tillåter en mycket stor anhöriginvand ­ ring utan några som helst
              inslag av försörjningskrav, vilket går tvärtemot vad alla länder
              runt omkring oss gör, säger till stora grupper människor som har
              fått avslag men fortfarande uppehåller sig i landet att vi ger
              dem amnestier och så vidare – då bidrar den politiken sammantaget
              till ett kraftigt ökat inflöde av asylsökande till Sverige.
            </seg>
          </u>
          <u>
            <seg>
              Det här måste finansieras. Det finansieras av människor som går
              till jobbet och betalar skatt.
            </seg>
          </u>
          <u>
            <seg>
              Jag uppmanar Christina Höj Larsen att blicka ut utanför Helgeandsholmen,
              titta på ett antal bostadsområden i Sverige och fundera över situatio
              ­ nen där för socialtjänst, skola och rättsväsen. I många av de
              områdena bor många av våra väljare. Det är allvarliga problem
              vi har nu.
            </seg>
          </u>
          <note type="speaker">
            Anf. 163 CHRISTINA HÖJ LARSEN (V) replik:
          </note>
          <u>
            <seg>
              Fru talman! Nu är det ju så att jag hela tiden rör mig i många
              olika områden av Sverige. Jag bor i Norrland och har ofta min
              gång i förorter i Stockholm. Jag vet mycket väl vad det är som
              händer. Vad jag ser är resultatet av privatiseringar och segregation.
              Det finns friskolor där barn hela tiden sorteras och aldrig får
              sitta i samma klassrum som människor som kommer från annan bakgrund
              än de själva. Jag ser varje dag resultatet av enorma klassklyftor.
            </seg>
          </u>
          <u>
            <seg>
              Jag är helt övertygad om att det inte är migrationspolitiska
              åtgärder som gör att folk kommer eller inte utan helt andra saker.
              Detta står också tydligt i konsekvensbeskrivningarna från den
              kommitté där Fredrik Malm själv satt med. Det är fråga om huruvida
              det redan finns en diaspora, huruvida Sverige uppfattas som ett
              tryggt och fredligt land och så vidare. Det är helt andra saker.
            </seg>
          </u>
          <u>
            <seg>
              Välfärden är den absolut effektivaste integrationsmotorn, och
              det måste man förstå.
            </seg>
          </u>
          <note type="speaker">
            Anf. 164 HANS EKLIND (KD):
          </note>
          <u>
            <seg>
              Fru talman! En samhällsgemenskap ska omfatta alla, inte bara
              vissa. Det är ett avgörande skäl till att vi kristdemokrater förordar
              en stram migrationspolitik under en rad år framöver. Det krävs
              ett visst mått av faktaresistens för att inte se att Sverige under
              en rad år misslyckats med att integrera de människor som kommit
              till vårt land. ”Välkommen hit” duger liksom inte. Vi måste också
              kunna säga ”Välkommen hem” på riktigt.
            </seg>
          </u>
          <u>
            <seg>
              En majoritet av svenskarna, 54 procent, vill ta emot färre flyktingar.
              Jag tror inte för en enda sekund att detta har att göra med främlingsfientlighet
              eller brist på generositet. Den bild jag möter är att människor
              ger uttryck för att vi inte kan ta ett sådant ansvar att vi inte
              förmår att hjälpa både de människor som kommer hit och de människor
              som redan finns här i Sverige. Enkelt uttryckt: Vi måste hedra
              dem som redan bor här i Sverige och betalar skatt, så att de kan
              lita på att Sverige finns där med sitt välfärdssamhälle när de
              har behov av hjälp och stöd.
            </seg>
          </u>
          <u>
            <seg>
              Det stora mottagande som Sverige haft under en lång rad år har
              lett till allvarliga integrationsproblem. Människor som kommit
              hit till Sverige med drömmar och förhoppningar om ett bättre liv
              har många gånger hamnat i arbetslöshet, passivitet och utanförskap.
              Skuggsamhällen, gängkriminalitet och hederskultur har kunnat frodas
              i vissa områden, och samhällsgemenskapen har där vittrat sönder.
            </seg>
          </u>
          <u>
            <seg>
              Jag kan inte som politiker blunda för den extrema arbetslöshet
              som exempelvis råder bland invandrare från Mellanöstern. De flesta
              har en mycket låg utbildningsnivå, och efter 20 år i Sverige är
              endast hälften av dem självförsörjande. Övriga har levt och lever
              på socialbidrag. Jag kan inte blunda för det faktum att vi har
              växande utanförskapsområden i Sverige och att 5 000 gängkriminella
              ungdomar som är beredda att använda våld sätter områden i skräck.
            </seg>
          </u>
          <u>
            <seg>
              Svensk politiks allra viktigaste uppgift under de kommande 20
              åren måste bli att få ordning på detta, så att vi kan integrera
              på riktigt. Jag tror att en stram migrationspolitik är grundläggande
              för att vi ska klara det – klara att skapa en samhällsgemenskap
              för alla.
            </seg>
          </u>
          <u>
            <seg>
              Fru talman! Ett Sverige som håller samman behöver en kristdemokratisk
              migrationspolitik. Det är en migrationspolitik som grundar sig
              på ordning och reda, långsiktighet, humanitet och rättssäkerhet.
              Det är en migra ­ tionspolitik som motarbetar målkonflikter och
              säger att ett nej ska vara ett nej. De som stannar här ska leva
              upp till sina skyldigheter likaväl som de delar våra gemensamma
              rättigheter.
            </seg>
          </u>
          <u>
            <seg>
              Vår politik vilar också på omsorgen om den nödställde och tanken
              om ett absolut människovärde. Drivkraften att göra världen till
              en bättre plats att leva på, både för mig själv och för andra,
              har jag tagit med mig in riksdagen. Den fråga jag ställer mig
              hela tiden när jag ställs inför problem är: På vilket sätt kan
              vi hjälpa bäst?
            </seg>
          </u>
          <u>
            <seg>
              För att vi ska kunna leva upp till principen om att de med störst
              skyddsbehov ska prioriteras och att familjer ska få hålla ihop
              måste den som bedöms sakna asylskäl lämna landet. Vi behöver också
              ta krafttag för att minska antalet människor som sätter sitt liv
              på spel när de flyr över Medelhavet, och vi måste ta krafttag
              mot människosmugglare.
            </seg>
          </u>
          <u>
            <seg>
              Kristdemokraterna har länge drivit just frågan att tillfälliga
              och tids ­ avgränsade uppehållstillstånd ska vara huvudregel.
              Här finns det en majo ­ ritet i Sveriges riksdag i dag, och det
              är bra. Vi vill att ett nej ska vara ett nej, och därför vill
              vi avskaffa spårbytet. Det är något som utnyttjas av människosmugglare
              och som gör det svårare att utvisa dem som saknar asylskäl.
            </seg>
          </u>
          <u>
            <seg>
              Vi måste få till ett bättre återvändande. Vi måste få fram fler
              förvarsplatser. I avvaktan på att de finns tycker vi att man ska
              kunna utnyttja elektronisk övervakning om vi ser att det finns
              en risk för avvikande.
            </seg>
          </u>
          <u>
            <seg>
              Fru talman! Blickar vi ut över vårt land så ser vi å ena sidan
              överfyllda förorter där flera familjer trängs i små lägenheter.
              Vi ser parallellsamhällen och utanförskap med mänsklig nöd. Att
              det finns ett samband mellan en alltför stor invandring och de
              samhällsproblem vi brottas med är tydligt. Men det är också någonting
              som vi kan och måste göra någonting åt. Det är en utveckling som
              måste brytas. Inrikes födda och utrikes födda ska kunna leva sida
              vid sida i trygghet och välmående.
            </seg>
          </u>
          <u>
            <seg>
              Ser vi å andra sidan ut över vårt gemensamma Sverige ser vi hur
              hundratusentals invandrare går till jobbet varje dag. De utför
              avgörande insatser i sjukvården, och de har även egna företag.
              Den uppgift som vi har är att de människor som nu har kommit de
              senaste åren som vi inte har lyckats integrera också ska integreras.
            </seg>
          </u>
          <u>
            <seg>
              Därför är det djupt allvarligt och oroande att regeringen nu
              på olika sätt den senaste tiden lagt fram förslag som ökar antalet
              asylsökande. Jag menar att det riskerar att slå sönder Sveriges
              förutsättningar att ta itu med integrationsproblemen.
            </seg>
          </u>
          <u>
            <seg>
              Vi anser att svensk migrationspolitik måste utformas utifrån
              vår förmåga att integrera. Det sistnämnda är det som ger invandrare
              chansen att bli ett med vårt Sverige, att bli ett vi tillsammans
              med oss och övriga svens ­ ka medborgare.
            </seg>
          </u>
          <u>
            <seg>
              Fru talman! Vi deltar inte i beslutet i det här ärendet i och
              med att Kristdemokraternas förslag till ramverk redan har fallit,
              men vi har lagt fram ett särskilt yttrande.
            </seg>
          </u>
          <u>
            <seg>
              Nu denna vecka efter den fjärde debatten är det dags även för
              mig att konstatera att det är mitt sista anförande i talarstolen.
              Jag vill passa på att tacka mina vänner och kollegor i socialförsäkringsutskottet
              för ett fantastiskt intressant år. Jag tycker att vi har gjort
              det bra.
            </seg>
          </u>
          <u>
            <seg>
              Framför allt vill jag framföra ett tack till talmannen och alla
              dem som på olika sätt ser till att riksdagens arbete flyter så
              smidigt trots pandemi ­ tiderna som jag tror har ställt stora
              krav på oss alla.
            </seg>
          </u>
          <note>
            (Applåder)
          </note>
          <note type="speaker">
            Anf. 165 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Jag hörde att Hans Eklind talade om integration och
              vikten av att människor kommer ut på arbetsmarknaden. Jag antar
              att Hans Eklind även hörde replikskiftet som jag hade med Arin
              Karapet om vårdnadsbidraget för en stund sedan.
            </seg>
          </u>
          <u>
            <seg>
              Jag antar att han är nöjd med det replikskiftet, för där förhandlade
              Arin Karapet i praktiken bort den moderata positionen redan från
              början. Han sa att Moderaterna egentligen är emot detta med vårdnadsbidrag
              men att vi inte kan sia så mycket om framtiden.
            </seg>
          </u>
          <u>
            <seg>
              Man får utgå ifrån att en eventuell M-KD-regering kommer att
              åter ­ införa vårdnadsbidraget, precis som M-KD-regeringar har
              gjort alla gång ­ er tidigare.
            </seg>
          </u>
          <u>
            <seg>
              Ert förslag är att ni vill betala kvinnor för att vara hemmafruar
              med 6 000 kronor per barn. Det är i praktiken det vårdnadsbidraget
              innebär enligt det förslag som ni har lagt på bordet.
            </seg>
          </u>
          <u>
            <seg>
              Senast ni införde det användes det i dubbelt så hög utsträckning
              av invandrarfamiljer som av andra familjer. Det innebär i praktiken
              att ni kommer att betala invandrarkvinnor för att vara hemmafruar.
            </seg>
          </u>
          <u>
            <seg>
              Min fråga till Hans Eklind, som nyss har stått här och talat
              så varmt om hur viktigt det är att människor kommer ut på arbetsmarknaden,
              är följande: Vilken effekt tror Hans Eklind att den typen av bidrag
              skulle få för integrationen?
            </seg>
          </u>
          <note type="speaker">
            Anf. 166 HANS EKLIND (KD) replik:
          </note>
          <u>
            <seg>
              Fru talman! Tack för frågan! Morgan Johansson och jag delar inte
              synen på kvinnan. Jag tror att hon själv är fullt kompetent att
              fatta vissa beslut. Synen att vi därmed låser in kvinnor delar
              inte jag.
            </seg>
          </u>
          <u>
            <seg>
              Jag är dessutom väldigt angelägen om att vi ska ha en stor grad
              av valfrihet i familjepolitiken. Jag tror att det är bra. Det
              är inte bara bra för föräldrarna och barnen. Barnfamiljerna har
              ett unikt livspussel att lägga.
            </seg>
          </u>
          <u>
            <seg>
              Jag är helt bestämt övertygad om att det ökar varje familjs förmåga
              att kunna lägga sina livspussel att det är flexibelt och finns
              en så stor valfrihet som möjligt.
            </seg>
          </u>
          <u>
            <seg>
              Det finns naturligtvis en stor skillnad på hur vi ser på familjen.
              Jag vet att Socialdemokraterna tycker att detta med kvotering
              är bra. Vi vill ta bort kvoteringen. Det är av det enkla skälet
              att vi tycker att föräldrarna själva vet bäst hur de ska fördela
              föräldraledigheten.
            </seg>
          </u>
          <u>
            <seg>
              Jag ska ändå ta frågan från justitieministern på ett lite mer
              seriöst sätt så att jag verkligen svarar exakt hur jag tänker
              om detta.
            </seg>
          </u>
          <u>
            <seg>
              Det finns barn som aldrig någonsin sett sina föräldrar gå till
              ett arbete. Det vill jag ändra på. Jag är helt övertygad om att
              ministern delar den ambitionen.
            </seg>
          </u>
          <u>
            <seg>
              Barnomsorgspengen som den nu kallas, inte vårdnadsbidraget, är
              till för att skapa valfrihet och inte för att låsa in kvinnor.
              Det är inte syftet.
            </seg>
          </u>
          <u>
            <seg>
              Det är snarast så att vi föreslår en rad andra åtgärder: Sfi
              med baby är ett sådant förslag som vi finansierar. Vi lägger några
              hundra miljoner kronor på detta.
            </seg>
          </u>
          <u>
            <seg>
              Det faktum att du har ett barn ska aldrig beröva dig möjligheten
              att få tillgång till de nycklar som vi måste utrusta dem som kommer
              till Sverige med. Det ska ske från dag ett.
            </seg>
          </u>
          <u>
            <seg>
              Jag ser inte motsatsförhållandet här, utan vi har tvärtom en
              rad andra förslag. Jag tar det i nästa replik.
            </seg>
          </u>
          <note type="speaker">
            Anf. 167 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Det här är rena snurren. Om Hans Eklind vill att
              människor ska gå från bidrag till arbete på arbetsmarknaden, varför
              ska han då införa ett vårdnadsbidrag som innebär precis motsatsen,
              det vill säga att betala kvinnor för att vara hemmafruar? Det
              är precis det han vill göra.
            </seg>
          </u>
          <u>
            <seg>
              Jag påstår att det här är en integrationsbomb. Det är ett enormt
              effektivt sätt att hålla kvinnor borta från arbetsmarknaden. Lika
              illa, och kanske ännu mer illa, är att det också är ett enormt
              effektivt sätt att hålla deras barn borta från barnomsorgen.
            </seg>
          </u>
          <u>
            <seg>
              Det är ofta precis de barnen som skulle behöva barnomsorgen,
              att umgås med andra barn, att träffa pedagoger och att lära sig
              svenska från början. Med det här systemet med ett vårdnadsbidrag
              håller ni de barnen borta från barnomsorgen. Det gör också att
              när de väl kommer till skolan halkar de efter från början.
            </seg>
          </u>
          <u>
            <seg>
              Jag påstår att detta är ett mycket stort hot mot all form av
              integrering och integration i förhållande till dessa grupper.
              Det måste stoppas, menar jag.
            </seg>
          </u>
          <note type="speaker">
            Anf. 168 HANS EKLIND (KD) replik:
          </note>
          <u>
            <seg>
              Fru talman! Barnomsorgspengen ska utgå från det att barnet är
              ett år till att det är tre år. Det ska räknas som inkomst, och
              det ska vara pensionsgrundande.
            </seg>
          </u>
          <u>
            <seg>
              Sfi med baby är en väldigt viktig sak av det enkla skälet att
              vi har sett, och i dag under ministerns styre ser, att det finns
              flera personer som berövas möjligheten att få ta del av språkkunskaper,
              samhällskunskaper och så vidare.
            </seg>
          </u>
          <u>
            <seg>
              Vi har även ett jobbskatteavdrag för föräldrar, som vi kallar
              det för. Vi vill införa fler incitament för att det alltid ska
              löna sig att gå från bidrag till jobb. Vi har en rad olika förslag.
            </seg>
          </u>
          <u>
            <seg>
              När ministern talar om integrationsbomb menar jag på att den
              stora integrationsbomben är här och nu. Det tar 20 år för hälften
              av dem som kommer från Mellanöstern att komma i egen försörjning.
            </seg>
          </u>
          <u>
            <seg>
              Efter 20 år är hälften fortfarande bidragsberoende. De har inte
              blivit självförsörjande. Det är integrationsbomben, och den sker
              under din tid som migrationsminister.
            </seg>
          </u>
          <note type="speaker">
            Anf. 169 RIKARD LARSSON (S):
          </note>
          <u>
            <seg>
              Fru talman! Precis på samma sätt som på alla andra utgiftsområden
              som vi nu diskuterar under årets budgetdebatter går det inte att
              diskutera migration utan att göra det mot bakgrund av den pandemi
              vi nu går igenom.
            </seg>
          </u>
          <u>
            <seg>
              Pandemin har olika effekter på olika politikområden, men den
              har ock ­ så effekter som är gemensamma för alla områden. En sådan
              effekt är det faktum att statens utgifter för att hantera de ekonomiska
              effekterna på vårt samhälle ökar mycket kraftigt. Det innebär
              att alla sektorer behöver se över var verksamheter kan bedrivas
              mer effektivt inom befintliga ramar, men det innebär också tydligare
              prioriteringar inom varje utgiftsområde.
            </seg>
          </u>
          <u>
            <seg>
              Den prioritering som regeringen och samarbetspartierna gör inom
              migrationspolitiken är framför allt en satsning på stabila förutsättningar
              för domstolarna att pröva och avgöra ärenden. Det är både ett
              sätt att minska oviss väntan för enskilda och ett sätt att effektivisera
              asylprocessen och att minska kostnaderna totalt sett i mottagningssystemet.
            </seg>
          </u>
          <u>
            <seg>
              Pandemin har också, och kommer förmodligen framöver också att
              få, specifika effekter på migrationsområdet både till följd av
              ökade svårigheter för flyktingarna att ta sig till Europa och
              Sverige och i form av svårigheter att få ett effektivt återvändandearbete
              för dem som får avslag.
            </seg>
          </u>
          <u>
            <seg>
              Under det budgetår som vi nu diskuterar, nämligen 2021, upphör
              den tillfälliga lag som vi har haft efter flyktingkrisen 2015.
              Socialdemokraternas ambition är att ersätta den med en ny, långsiktigt
              hållbar lagstiftning. Att få en ny lagstiftning på plats innan
              halvårsskiftet nästa år är prioriterat, och beredningen av detta
              pågår nu inom Regeringskansliet.
            </seg>
          </u>
          <u>
            <seg>
              För Socialdemokraterna är detta bland de viktigaste beslut vi
              har att fatta inom migrationspolitiken under nästa år, men det
              är långt ifrån det enda. Det är ofta så att den politiska diskussionen
              snabbt kommer in på asylsökande och de villkor som reglerar både
              hanteringen av skyddsgrunder, uppehållstillståndens längd och
              rätten till familjeåterförening.
            </seg>
          </u>
          <u>
            <seg>
              Men asyl är inte det enda området inom migration. Bland annat
              innefattas också arbetskraftsinvandring, och även där blir 2021
              ett viktigt år. Under året kommer den utredning som regeringen
              har tillsatt att lämna sitt betänkande. Vi behöver förändringar
              inom detta område för att motverka missbruk.
            </seg>
          </u>
          <u>
            <seg>
              Vi har oerhört generösa regler för arbetskraftsinvandring, vilket
              ställer till en del problem som måste hanteras. Det är fullständigt
              oacceptabelt att lönedumpning underlättas av regelverket och att
              människor utnyttjas så att de i stället för att få en trygg framtid
              fastnar i en skuldfälla utan framtidsutsikter.
            </seg>
          </u>
          <u>
            <seg>
              Det var den typen av orättvisor i Sverige som socialdemokratin
              grundades för att bekämpa, och dem kommer vi alltid att fortsätta
              bekämpa varhelst de dyker upp.
            </seg>
          </u>
          <u>
            <seg>
              Fru talman! Jag skulle vilja återkomma till det viktiga arbete
              som ligger framför oss när det gäller ny lagstiftning utifrån
              den kommitté som i september lämnade sitt slutbetänkande. Kommittén,
              som tillsattes för ungefär ett och ett halvt år sedan, hade som
              uppdrag att lämna förslag på en långsiktigt hållbar migrationspolitik.
            </seg>
          </u>
          <u>
            <seg>
              Nu finns slutbetänkandet, det är remitterat och remissvaren har
              kommit in. Men det första man kan konstatera är att man när man
              får en sådan här lagstiftning på plats behöver ha den i en funktionell
              miljö. Därför är en effektiv och rättssäker process där handläggningstiderna
              är korta en av förutsättningarna. Vi ser nu i den resultatredovisning
              som också finns med i budgeten hur tiderna till ett beslut blir
              kortare. Det är bra, även om det finns en bit kvar innan situationen
              är tillfredsställande.
            </seg>
          </u>
          <u>
            <seg>
              Vi ser även vad som förhoppningsvis är ett trendbrott när det
              gäller vistelsetid, och framför allt vistelsetid för dem som får
              ett avslag. Den minskar.
            </seg>
          </u>
          <u>
            <seg>
              Det är avgörande för trovärdigheten i asylprocessen att besluten
              fattas på ett rättssäkert sätt men också att processen inte drar
              ut alltför långt på tiden. Det underlättar både integrationen
              för dem som har fått uppehållstillstånd och återvändandet för
              dem som får avslag. Därför är det, återigen, viktigt med de tillskott
              till domstolarna som nu görs.
            </seg>
          </u>
          <u>
            <seg>
              En annan funktionell miljö som den svenska migrationspolitiken
              behöver befinna sig i är EU:s sätt att tillsammans ta sig an frågan
              och vilka regelverk som styr. Där har kommissionen under hösten
              lagt fram ett nytt förslag som nu har börjat debatteras. Jag tror,
              även utifrån våra diskus ­ sioner i socialförsäkringsutskottet,
              att man kan konstatera att detta nog egentligen inte är det förslag
              som någon helst av allt hade velat se. Men det är ett förslag
              som kanske kan ha förutsättningar att gå igenom och som kan göra
              att man även på EU-nivå tar ett mer samlat grepp kring migra ­
              tionspolitiken.
            </seg>
          </u>
          <u>
            <seg>
              Även om vi från socialdemokratisk sida hade önskat oss mer av
              omfördelning mellan länderna för att lätta på trycket på dem som
              i likhet med Sverige har tagit ett stort ansvar är det viktiga
              med förslaget att man kommer igång och att man får ordning och
              reda i den europeiska migrationspolitiken.
            </seg>
          </u>
          <u>
            <seg>
              När vi gick in i arbetet med att ta fram ett förslag till en
              ny migrationspolitik gjorde vi det från socialdemokratisk sida
              med ansatsen att få en så bred uppgörelse som möjligt. Det landade
              vi tyvärr inte i, och jag är den förste att beklaga det. Det är
              klart att det hade varit mycket bättre för Sverige om vi hade
              landat i ett enigt betänkande, men nu landade vi i ett betänkande
              som ändå fångar upp väldigt mycket av det som diskussionerna mellan
              de politiska partierna rörde.
            </seg>
          </u>
          <u>
            <seg>
              För oss socialdemokrater finns det ett flertal punkter som är
              viktiga att ha med sig för den framtida migrationspolitiken och
              som har sin utgångspunkt i betänkandet.
            </seg>
          </u>
          <u>
            <seg>
              Den första punkten är att värna asylrätten. Varje människa har
              rätten att fly och rätten att få sin sak prövad. Sedan kan vi
              hantera det på olika sätt på EU-nivå. Vi kan ha gemensamma regler
              för det, men vi kan aldrig förvägra någon rätten att söka sig
              bort från förföljelse och förtryck.
            </seg>
          </u>
          <u>
            <seg>
              Den andra punkten som var viktig för oss var att få en lagstiftning
              på plats som inte tar oss tillbaka till situationen 2015. Det
              innebär att vi måste ha en jämnare fördelning i Europa och att
              Sverige inte kan kompensera för andra länders bristande ansvarstagande.
              Det innebär i sin tur att Sverige inte kan ha ett regelverk som
              väsentligen avviker från övriga EU-länders.
            </seg>
          </u>
          <u>
            <seg>
              Den tredje punkten är att vi måste ha en migrationspolitik som
              hänger ihop med integrationspolitiken. Det innebär till exempel
              att på samma sätt som Sverige och ett par andra länder inte kan
              ta merparten av ansvaret kan inte några kommuner ta hela ansvaret
              för integrationen. Alla måste hjälpas åt.
            </seg>
          </u>
          <u>
            <seg>
              Efter mycket snack och hot från tidigare borgerliga regeringar
              i denna fråga sjösattes detta först när en socialdemokratisk minister
              tillträdde efter valet 2014, och om inte mitt minne helt sviker
              mig i frågan är det samma minister som står på talarlistan senare
              på dagordningen här. Det var han som lade fram förslag som ledde
              till att vi genomförde ett solidariskt mottagande i Sverige, där
              alla kommuner får vara med och ta ansvar.
            </seg>
          </u>
          <u>
            <seg>
              Den fjärde punkten, och den sista som jag vill ta upp, är att
              asylprövning alltid är en individuell prövning. Det innebär också
              att det alltid måste vara en lagstiftning där det ska finnas ventiler
              som ger utrymme för det oförutsedda och motverkar det uppenbart
              inhumana.
            </seg>
          </u>
          <u>
            <seg>
              Men det innebär också att allmänna amnestier inte är någonting
              som ska användas, och det innebär även att generaliserande och
              svepande fördomar inte ska tillåtas ligga till grund för bedömning
              av människors asylskäl.
            </seg>
          </u>
          <u>
            <seg>
              Vi får aldrig glömma att det är människor, enskilda individer,
              med olika skäl och med olika livsöden som vi alltid måste ta hänsyn
              till. Det är vårt uppdrag att ta dessa hänsyn med oss när vi stiftar
              lag om den framtida migrationspolitiken.
            </seg>
          </u>
          <note>
            Med detta, fru talman, yrkar jag bifall till socialförsäkringsutskottets
            förslag i betänkandet och därmed till regeringens förslag till
            budget för utgiftsområde 8.
          </note>
          <note type="speaker">
            Anf. 170 CHRISTINA HÖJ LARSEN (V) replik:
          </note>
          <u>
            <seg>
              Fru talman! Tack, ledamoten, för anförandet! Jag blev glad av
              att höra ledamoten prata om arbetskraftsinvandring.
            </seg>
          </u>
          <u>
            <seg>
              Det väcker dock en del frågor. När den tillfälliga begränsningslagen
              presenterades var LO kritiskt eftersom reglerna liknar de regler
              för arbets ­ kraftsinvandring som, vilket Rikard Larsson själv
              säger, har öppnat för omfattande missbruk. Detta missbruk bygger
              på att man har skapat en maktobalans på arbetsmarknaden. Arbetstagaren
              är helt beroende av arbetsgivaren och av vad den tycker och tänker
              – annars är det bara ut!
            </seg>
          </u>
          <u>
            <seg>
              Jag har uppfattat att Socialdemokraterna och Vänsterpartiet är
              överens om att denna maktobalans är någonting som måste rättas
              till, för den slår också mot kollegorna som står bredvid på arbetsgolvet.
              Ändå är det så, fru talman, att Socialdemokraterna i princip gör
              exakt samma sak när det gäller den tillfälliga lag som de nu vill
              permanenta.
            </seg>
          </u>
          <u>
            <seg>
              Hur ska man kunna säga ifrån vid sexuella trakasserier eller
              sexuellt utnyttjande om möjligheten att stanna kvar i Sverige
              eller att få återse sina barn står på spel? Hur ska man kunna
              kräva en trygg arbetsmiljö, skyddsutrustning och säkra rutiner
              om man vet att arbetsgivaren kan kicka en vid minsta krav? Hur
              ska man kunna kräva att få den lön man har utlovats om man vet
              att arbetsgivaren har makten över ens framtid?
            </seg>
          </u>
          <u>
            <seg>
              Det är samma maktobalans. Min fråga är: Varför tycker Socialdemokraterna
              att detta inte är okej när det gäller arbetskraftsinvandring men
              att det är helt okej att ha denna maktobalans när det gäller annan
              lagstiftning?
            </seg>
          </u>
          <note type="speaker">
            Anf. 171 RIKARD LARSSON (S) replik:
          </note>
          <u>
            <seg>
              Fru talman! Jag tror att Vänsterpartiet läser in en massa egna
              tankar i de socialdemokratiska förslagen och i den socialdemokratiska
              politiken.
            </seg>
          </u>
          <u>
            <seg>
              Detta var en av de frågor som vi diskuterade i Migrationskommittén.
              Det är naturligtvis så att vi från Socialdemokraternas sida aldrig
              vill öppna för detta. Att det skulle vara vi som öppnar för att
              arbetsgivare ska kunna göra som de vill med arbetstagare är helt
              enkelt inte sant. Vad vi gör nu är att tillsätta en utredning
              även på arbetskraftsinvandringens område för att se över hur vi
              kan beivra missbruk och komma till rätta med de oseriösa arbetsgivarna.
              Vi vill naturligtvis att arbetstagare alltid ska ha en stark ställning
              på arbetsmarknaden.
            </seg>
          </u>
          <u>
            <seg>
              Christina Höj Larsen och Vänsterpartiet använder alltid alla
              argument de kan hitta för att helt och hållet ta bort alla krav
              som finns i reglerna när det gäller asylinvandringen och för att
              säga att alla som tar sig till Sverige och säger att de vill stanna
              här ska få asyl. Den politiken är inte hållbar.
            </seg>
          </u>
          <note type="speaker">
            Anf. 172 CHRISTINA HÖJ LARSEN (V) replik:
          </note>
          <u>
            <seg>
              Fru talman! Precis som när jag hade den här diskussionen med
              migra ­ tionsministern häromdagen kan jag konstatera att det verkligen
              återstår att få ett svar från socialdemokratin på varför man gång
              på gång skapar den här typen av maktobalans.
            </seg>
          </u>
          <u>
            <seg>
              Jag pratar inte om vad Socialdemokraterna tänker, utan jag pratar
              om verkligheten. Vi har sett väldigt omfattande reportage som
              handlar om just detta – om människor som har tillstånd enligt
              den tillfälliga lagen och som är i en extrem beroendesituation
              gentemot sina arbetsgivare. De får inte den lön de förtjänar och
              behandlas som slavar. Varför då? Jo, för att de väldigt gärna
              vill träffa sin familj. Den situationen har ni skapat. Det är
              den jag ser, och jag förstår inte detta. Frågan varför socialdemokratin
              gör så och splittrar löntagare på detta vis kvarstår.
            </seg>
          </u>
          <note type="speaker">
            Anf. 173 RIKARD LARSSON (S) replik:
          </note>
          <u>
            <seg>
              Fru talman! Det är fantastiskt att diskutera med Vänsterpartiet.
              De målar upp sin egen bild av verkligheten och ställer sedan frågor
              utifrån den bilden.
            </seg>
          </u>
          <u>
            <seg>
              Vi vill se till att det är seriösa arbetsgivare och seriösa villkor.
              Vi vill därför ha utredningar på plats som ser över hur utbrett
              fusket är och hur man missutnyttjar regelverken. Vi vill ta itu
              med de problem som vi ser. Detta är första gången på väldigt länge
              som det finns en regering i Sverige som på allvar vill ta itu
              med dessa problem.
            </seg>
          </u>
          <u>
            <seg>
              Förutom det vill vi se till att alla de som söker skydd i Sverige
              och som får skydd i Sverige kan få en bra framtid här. Då krävs
              det vissa saker. Det krävs att man kommer in i samhället, att
              man lär sig språket och att man får ett jobb för sin egen försörjning.
            </seg>
          </u>
          <u>
            <seg>
              Ingenting av detta intresserar ju Vänsterpartiet och Christina
              Höj Larsen – de bryr sig inte om någonting annat än att alla som
              kommer hit ska få möjlighet att stanna och att de ska få permanent
              uppehållstillstånd. Den politiken håller inte.
            </seg>
          </u>
          <note>
            Anf. 174 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Som jag nämnde tidigare jobbade jag med ensamkommande
              i 15 år innan jag kom in i riksdagen. Jag såg varje dag de praktiska
              konsekvenserna av den politik som fördes av både alliansregeringar
              och vänsterregeringar.
            </seg>
          </u>
          <u>
            <seg>
              En sak som var återkommande från de ungdomar jag träffade var
              att de ville ha två saker: snabba besked och raka, tydliga besked.
              I stället fick de politiska beslut som ledde till väntetider på
              flera år samt beslut från Migrationsverket som man behövde vara
              jurist för att över huvud taget förstå.
            </seg>
          </u>
          <u>
            <seg>
              Den otydligheten fortsätter än i dag. Nu rör det sig inte om
              ensamkommande barn utan om fullvuxna, myndiga män. Någon gång
              blir ju även utländska barn vuxna; det kan säkert även ledamoten
              Larsson hålla med om.
            </seg>
          </u>
          <u>
            <seg>
              Detta är män utan skyddsgrund som har misshandlats i flera år
              av förment goda krafter i en enda lång utvisningsprocess. Man
              ska dock ha klart för sig att denna misshandel är självvald –
              ingen tvingades att söka asyl och att stanna i landet enligt gymnasielagen,
              utan det har alltid funnits ett val att ta 30 000 spänn i näven
              och återvända till sitt hemland. Återvändande är ju nämligen en
              del av en reglerad invandring.
            </seg>
          </u>
          <u>
            <seg>
              Nu lockar regeringen med nya lättnader och rena amnestier som
              tillägg till Migrationskommittén. Menar Socialdemokraterna på
              fullaste allvar att utvisningar inte ska vara en del av migrationspolitiken
              och att vuxna män utan skyddsskäl ska få asyl? Och hur kommer
              det här att påverka budgeten inom utgiftsområde 8? Vad är ledamoten
              Larssons snabba, raka och tydliga besked till dessa män och till
              svenska folket?
            </seg>
          </u>
          <note type="speaker">
            Anf. 175 RIKARD LARSSON (S) replik:
          </note>
          <u>
            <seg>
              Fru talman! Det snabba och raka beskedet är att utvisningar är
              en del av politiken. Det är det i dag, och det kommer det att
              vara i fortsättningen. Har man fått ett avslag på sin asylansökan
              ska man lämna landet under organiserade former.
            </seg>
          </u>
          <u>
            <seg>
              Det som jag nästan tycker är lite smaklöst, om ledamoten Jonas
              Andersson ursäktar mig, är att vi gång på gång hör Jonas Andersson
              stå i denna talarstol och nästan göra sig till talesperson för
              de ensamkommande ungdomar som han har arbetat med. Han för deras
              talan när det gäller vad de vill ha av migrationspolitiken. När
              jag hör Jonas Anderssons anförande utgår jag från att de vill
              ha en migrationspolitik som inte gör det möjligt för dem att söka
              asyl i Sverige.
            </seg>
          </u>
          <u>
            <seg>
              Jag har inte träffat just de ungdomar som Jonas Andersson har
              arbetat tillsammans med, men med förlov sagt tror jag att Jonas
              Andersson kanske skarvar lite grann på representantskapet i den
              frågan.
            </seg>
          </u>
          <u>
            <seg>
              Vi tycker att det är viktigt med snabba besked. Det är därför
              vi, precis som jag sa i mitt anförande, skjuter till pengar till
              domstolarna. Det är glädjande att vi ser att tiden från ansökan
              till beslut går ned, för vi behöver en ordning där vi har snabba
              och rättssäkra beslut. Vi behöver en ordning där ett ja innebär
              att man kommer in i landet, får integreras och får möjlighet att
              skapa sig en framtid i Sverige medan ett nej däremot innebär att
              man får lämna landet. Så sker därför att vi också har utvisningar.
            </seg>
          </u>
          <u>
            <seg>
              Vi har inte lagt fram några förslag på amnestier.
            </seg>
          </u>
          <note>
            Anf. 176 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Jag tackar för svaret!
            </seg>
          </u>
          <u>
            <seg>
              Jag skulle vilja påstå att åtminstone era samarbetspartier uppfattar
              det så. Jag uppfattar det nog också som att det rör sig om rena
              amnestier.
            </seg>
          </u>
          <u>
            <seg>
              Apropå det här med att vara talesperson är jag talesperson för
              Sverigedemokraterna när det gäller denna fråga. Jag vill egentligen
              följa upp detta genom att fråga ledamoten Larsson vad han generellt
              anser om att Sverige har en politik som lockar föräldrar att skicka
              sina barn över halva jordklotet, med flyktingsmugglare, på farliga
              resor genom säkert land efter säkert land för att de till sist
              ska hamna i Sverige.
            </seg>
          </u>
          <u>
            <seg>
              Anser ledamoten att man har ett bra barnperspektiv här? För de
              flesta ensamkommande som jag har träffat genom åren – och jag
              har, återigen, träffat några stycken på 15 år – är separationen
              från föräldrarna det största traumat. De skickades iväg till ett
              främmande land mot sin vilja. Det skulle vara intressant att höra
              ledamotens uppfattning i den här frågan, speciellt då vi vet att
              en stor andel av dessa barn kommer från förhållanden som inte
              innebär att de har skyddsskäl. Det kan exempelvis handla om afghaner
              som har levt i Iran.
            </seg>
          </u>
          <note type="speaker">
            Anf. 177 RIKARD LARSSON (S) replik:
          </note>
          <u>
            <seg>
              Fru talman! Skyddsskäl är ju grunden för att man ska få ett uppehållstillstånd
              som flykting alternativt skyddsbehövande. Ledamoten Jonas Andersson
              vet ju också att det inte är vi här i riksdagen som sitter och
              fattar beslut om huruvida personer har skyddsskäl eller inte,
              utan det är myndigheterna som gör det utifrån de konventioner
              som reglerar när man har skyddsskäl. Skyddsskäl är alltså grunden,
              och det är en väldigt bra ordning. När Sverigedemokraterna säger
              att också andra partier uppfattar det som en amnesti kanske det
              är bättre att ledamoten frågar de andra partierna hur de kan uppfatta
              det som en amnesti än att ställa frågan till mig.
            </seg>
          </u>
          <u>
            <seg>
              Jag är stolt över att vi har kunnat ge skydd åt väldigt många
              människor som har flytt för sina liv. Vi har helt riktigt gjort
              bedömningen att om de har behövt fly för sina liv ska de ha status
              som flyktingar alternativt skyddsbehövande. Det är jag stolt över.
            </seg>
          </u>
          <note type="speaker">
            Anf. 178 HANS EKLIND (KD) replik:
          </note>
          <u>
            <seg>
              Fru talman! I oktober, i dag för nästan på dagen två månader
              sedan, fick Rikard Larsson en debattartikel publicerad i Svenska
              Dagbladet. Jag läste den med stort intresse och fastnade för vad
              Rikard Larsson skrev. Han skrev så här: Vi socialdemokrater kommer
              att göra det som krävs för att Sverige får en permanent och stram
              lagstiftning.
            </seg>
          </u>
          <u>
            <seg>
              Det är ett påstående som jag gärna skriver under på. Det är en
              ambition som jag delar. Men någonstans har det där påståendet
              inte åldrats så särskilt väl, för att uttrycka mig försiktigt.
              Anledningen till att jag säger så är att sedan riksdagsledamoten
              fick artikeln publicerad i Svenska Dagbladet har den regering
              i vilken riksdagsledamotens parti ingår lagt fram två förslag
              som båda syftade och syftar till att fler ska få stanna, först
              förslaget om en ny förordningsförändring och nu breddningen av
              den humanitära skyddsgrunden. Jag och riksdagsledamoten satt ju
              i Migrationskommittén tillsammans, och den skyddsgrunden är ju
              mycket bredare än den som vi diskuterade i kommittén och bredare
              än den som Socialdemokraterna i augusti ställde sig bakom.
            </seg>
          </u>
          <u>
            <seg>
              Det är alltså en grupp som man riktar sig till som saknar asylskäl
              men som har fått stanna för gymnasiestudier. Nu ska det dessutom
              bli ytterligare en lagstiftning så att man kan säkra att de får
              stanna kvar.
            </seg>
          </u>
          <u>
            <seg>
              Min fråga är: På vilket sätt kan man säga att det är stramt att
              inte ens klara av att låta asyllagstiftningen avgöra huruvida
              någon ska få stanna eller inte? Nu undergräver man det ju med
              ytterligare ett nytt beslut.
            </seg>
          </u>
          <note type="speaker">
            Anf. 179 RIKARD LARSSON (S) replik:
          </note>
          <u>
            <seg>
              Fru talman! Tack så mycket för frågan, Hans Eklind! Vi sågs ju
              ett antal dagar i somras och diskuterade de här frågorna. Jag
              tror att Hans Eklind kommer ihåg att en av de frågor som vi då
              berörde i våra lite mer interna diskussioner, om jag får uttrycka
              det så, var om man när man gör tidsbegränsade uppehållstillstånd
              som huvudregel också behöver någon form av bortre gräns, det vill
              säga i de fall där det är alldeles orimligt att fortsätta med
              tidsbegränsade uppehållstillstånd utan man i så fall skulle beviljas
              permanent uppehållstillstånd.
            </seg>
          </u>
          <u>
            <seg>
              I de diskussioner som vi hade, om jag nu får recensera och diskutera
              dem, landade vi gemensamt i att det nog inte är så klokt att ha
              den bortre gränsen utan att man nog ska fortsätta med tidsbegränsade
              tillstånd. Men när vi väl landade i detta och sedan lade fram
              ett förslag som innebar att tidsbegränsade uppehållstillstånd
              ska vara huvudregel så innebär det ju inte att regeringen, som
              ska skriva fram en proposition, sitter kvar med frågeställningen.
              Vad händer då med dem som har varit här en lång period och har
              en väldigt stark etablering i Sverige? Är den lagstiftning som
              man då föreslår för den humanitära grunden tillräcklig?
            </seg>
          </u>
          <u>
            <seg>
              I detta fall har regeringen gjort bedömningen att det finns ett
              antal fall som skulle falla mellan stolarna med en sådan lagstiftning
              och som det skulle bli alldeles orimligt att utvisa efter så lång
              tid. Det finns exempel när det gäller anhöriginvandring, till
              exempel om man lämnat ett äkten ­ skap där det har förekommit
              våld. Ska då uppehållstillståndet fortsätta att gälla när man
              inte längre hänger på anknytningspersonen?
            </seg>
          </u>
          <u>
            <seg>
              Jag skulle säga att det finns skäl att lägga fram ytterligare
              förslag. Det finns däremot inte skäl att dra de slutsatser som
              ledamoten gör att det innebär en kraftigt ökad invandring.
            </seg>
          </u>
          <note type="speaker">
            Anf. 180 HANS EKLIND (KD) replik:
          </note>
          <note>
            Fru talman! Tack, Rikard Larsson, för svaret!
          </note>
          <u>
            <seg>
              Det är uppenbart att riksdagsledamoten inte ser några större
              konsekvenser. Å andra sidan har ni ju samarbetspartierna Centerpartiet
              och Miljöpartiet som har en helt annan uppfattning. Det här är
              någonting som de påstår kommer att leda till att fler får asyl
              i Sverige och får stanna. Med den nya breddade skyddsgrunden kommer
              det att säkerställa att människor som annars skulle lämna Sverige
              nu kommer att få stanna kvar.
            </seg>
          </u>
          <u>
            <seg>
              Det är klart att ni är oense, och det har vi hört tidigare. Men
              så sent som i söndags kväll sa generaldirektören i tv att det
              nya regelverket kraftigt vidgar reglerna för vilka som kan få
              asyl. Då skickar man ju en signal. Jag vill därför ta Rikard Larsson
              lite grann på orden. Hur kan man säga att det är en stram och
              permanent lagstiftning som man eftersträvar, när man skickar en
              signal om att i Sverige får man förr eller senare alltid stanna.
            </seg>
          </u>
          <note type="speaker">
            Anf. 181 RIKARD LARSSON (S) replik:
          </note>
          <u>
            <seg>
              Fru talman! Jag tycker inte att vi skickar den signalen. Jag
              hörde också intervjun med generaldirektören och noterade att han
              sa att han inte ville kommentera frågan därför att de just höll
              på att bereda den. Sedan gjorde han ändå vissa spekulationer.
              Jag tror att det är bra att vi inväntar att Migrationsverket har
              analyserat frågan innan vi drar slutsatser om vad Migrationsverket
              formellt sett tycker i frågan.
            </seg>
          </u>
          <u>
            <seg>
              Jag kan inte svara för vad Centern och Liberalerna tycker. Det
              kanske de kommer att tala om här senare. Men för oss socialdemokrater
              är den humanitära skyddsgrunden, som vi diskuterar, fortfarande
              en ventil.
            </seg>
          </u>
          <u>
            <seg>
              Man kan titta på siffror på vad liknande humanitära grunder har
              inneburit i beviljade uppehållstillstånd tidigare, och det har
              inte varit någon radikal ökning av det antal som har fått stanna
              i Sverige.
            </seg>
          </u>
          <note type="speaker">
            Anf. 182 JONNY CATO (C):
          </note>
          <u>
            <seg>
              Fru talman! Jag skulle vilja börja med att yrka bifall till förslaget
              i betänkandet.
            </seg>
          </u>
          <u>
            <seg>
              Runt om i världen flyr människor från krig och förtryck. Varje
              enskilt fall är en personlig tragedi. Centerpartiet är stolt över
              att Sverige under många år har tagit ett stort ansvar för att
              ge människor på flykt trygghet.
            </seg>
          </u>
          <u>
            <seg>
              Under de senaste åren har tillfälliga lagar ersatt varandra.
              Människor har hamnat i kläm, och behovet av en mer långsiktig
              och hållbar migra ­ tionspolitik har, som Centerpartiet länge
              påpekat, blivit allt tydligare. Cen ­ terpartiet har sedan länge
              arbetat målmedvetet och konstruktivt för att få på plats en permanent
              lagstiftning som ska vara medmänsklig, rättssäker och långsiktigt
              hållbar.
            </seg>
          </u>
          <u>
            <seg>
              Det är beklagligt, som många före mig har påpekat, att Migrationskommittén
              inte lyckades enas om en bred överenskommelse. Det hade varit
              bra för Sverige men framför allt för människor på flykt som söker
              trygghet i vårt land.
            </seg>
          </u>
          <u>
            <seg>
              Migrationskommitténs slutbetänkande är inte den perfekta vägen
              fram ­ åt och saknar vissa viktiga delar, exempelvis kvalificering
              in i välfärden. Det finns delar i betänkandet som är mindre bra,
              medan det finns delar som är bra och vissa som är riktigt bra,
              såsom att vi får en migrationslagstiftning som är mer i linje
              med andra europeiska länders och att vi möjliggör för barn att
              återförenas med sina föräldrar genom familjeåterförening.
            </seg>
          </u>
          <u>
            <seg>
              En viktig del i den nya permanenta lagstiftningen är en bredare
              humanitär grund, som Centerpartiet under hela arbetet har kämpat
              för. Det skul ­ le innebära en möjlighet för dem med de allra
              mest ömmande skälen att få stanna i Sverige. En sådan uppehålltillståndsgrund
              skulle ge mer långsiktiga förutsättningar för den som haft uppehållstillstånd,
              varit skötsam och har en stark anknytning till landet att stanna.
            </seg>
          </u>
          <u>
            <seg>
              Den skulle också gälla för de unga människor som varit i Sverige
              med stöd av gymnasielagen och som uppfyller kraven. Detta är inte
              en lösning för alla, men det är en lösning för dem som har stark
              anknytning till Sverige. En sådan humanitär grund är oerhört viktig
              och avgörande för Centerpartiet i arbetet framåt.
            </seg>
          </u>
          <u>
            <seg>
              En annan viktig del i en långsiktig migrationspolitik är ett
              effektivt och fungerande asylmottagande. Där kan Sverige bli bättre.
            </seg>
          </u>
          <u>
            <seg>
              Inom ramen för januariavtalet har Centerpartiet därför drivit
              på för en utökad samhällsintroduktion. Den som kommer till Sverige
              och söker asyl ska känna till våra lagar och regler och hur vårt
              samhälle fungerar. Detta är viktigt både för den som kommer hit
              och får stanna här permanent och för den som lever i Sverige en
              kortare tid och kommer att behöva återvända till sitt hemland.
              Därför är vi stolta över att vi inom ramen för budgetsamarbetet
              möjliggör just detta.
            </seg>
          </u>
          <u>
            <seg>
              Fru talman! Jag skulle också, precis som några andra, vilja prata
              om den mycket viktiga borgerliga, liberala reform som Alliansen
              gemensamt möjliggjort och som är helt avgörande för vår konkurrenskraft
              och våra företag, nämligen arbetskraftsinvandring.
            </seg>
          </u>
          <u>
            <seg>
              Låt mig inledningsvis vara tydlig med att fusk och organiserad
              brottslighet inte hör hemma i någon del av samhället och inte
              heller inom arbetskraftsinvandring. Det är en problematik som
              vi ser allvarligt på och som behöver åtgärdas. Därför är det bra
              att vi har en utredning inom ramen för januariavtalet som tittar
              på just detta.
            </seg>
          </u>
          <u>
            <seg>
              Detta får dock inte leda till att vi urvattnar hela systemet.
              Att Socialdemokraterna och Vänsterpartiet vill detta är ingen
              nyhet, men att se andra borgerliga partier göra en kovändning
              i frågan om arbetskraftsinvandring är mycket tragiskt.
            </seg>
          </u>
          <u>
            <seg>
              Många svenska företag och branscher, såsom skogsindustrin och
              it-branschen, är helt beroende av arbetskraft och kompetens från
              andra länder. Detta bidrar till svensk konkurrenskraft, till företags
              utveckling men också till det svenska samhället genom ökade skatteintäkter
              som kan användas till exempelvis skola, vård och omsorg i hela
              landet.
            </seg>
          </u>
          <u>
            <seg>
              I januari ska Utredningen om arbetskraftsinvandring presentera
              ett delbetänkande om hur vi kan lösa problematiken med de skadliga
              kompetensutvisningarna och hur vi kan införa ett så kallat talangvisum.
            </seg>
          </u>
          <u>
            <seg>
              Svenska företag behöver arbetskraftsinvandring, Sverige behöver
              arbetskraftsinvandring. Låt oss i stället för att slå sönder systemet
              laga det, utveckla det, samtidigt som vi en gång för alla tar
              ett krafttag mot fusk och mot organiserad brottslighet, för konkurrenskraft
              och för våra företags möjlighet att utvecklas.
            </seg>
          </u>
          <u>
            <seg>
              Fru talman! Migrationsfrågan är en fråga som berör på riktigt.
              Det är en fråga som handlar om människors livsöden. Nästa år blir
              minst sagt ett formerande år för svensk migrationspolitiks framtid.
              Vi har en unik möjlighet att få en permanent och medmänsklig migrationslagstiftning
              på plats. Det är på tiden att Sverige äntligen får just detta:
              en permanent och medmänsklig migrationslagstiftning.
            </seg>
          </u>
          <note type="speaker">
            Anf. 183 CHRISTINA HÖJ LARSEN (V) replik:
          </note>
          <u>
            <seg>
              Fru talman! Tack, Jonny Cato, för anförandet! Jag tänker inte
              prata arbetskraftsinvandring – där står vi väldigt långt från
              varandra.
            </seg>
          </u>
          <u>
            <seg>
              Jag är väldigt nyfiken på hur Centerpartiet ser på den här nya
              humanitära skyddsgrunden. När ni i förra veckan sa nej till att
              göra ändringar i den tillfälliga begränsningslagen och därmed
              vände de unga ryggen sa ni framför allt att det handlade om en
              oro för att en del unga, vars tillstånd går ut nu, inte skulle
              komma att omfattas av den här lagstiftningen.
            </seg>
          </u>
          <u>
            <seg>
              När jag ser på den humanitära skyddsgrunden och när jag lyssnar
              och försöker att lite grann spå i kaffesump utefter vad migrationsministern
              säger uppfattar jag det som att det kommer att handla om människor
              som har ett tillstånd i grunden. De ungdomarna vars tillstånd
              går ut nu, den här veckan, i förra veckan och alldeles efter jul,
              kommer rimligtvis att vara tillståndslösa och därmed inte heller
              omfattas av den nya humanitära skyddsgrunden.
            </seg>
          </u>
          <u>
            <seg>
              Det hänger inte riktigt ihop för mig. Jag skulle vilja att Jonny
              Cato beskriver för oss hur han ser på just den problematiken.
              Är det inte så att den här gruppen även i fortsättningen faller
              utanför? Anser ledamoten verkligen att det här kommer att vara
              en lagstiftning som kommer att beröra just de gymnasieungdomar
              som har gjort sitt bästa för att uppfylla de krav som finns?
            </seg>
          </u>
          <note type="speaker">
            Anf. 184 JONNY CATO (C) replik:
          </note>
          <u>
            <seg>
              Fru talman! Det finns många skäl till att Centerpartiet valde
              att landa som vi gjorde, och de skälen debatterade vi också här
              i kammaren i förra veckan.
            </seg>
          </u>
          <u>
            <seg>
              De lagförslag som regeringen har aviserat har fortfarande inte
              sett dagens ljus. De är inte ens remitterade. Vi vet inte ens
              om de kommer att bli det. Det är regeringen som måste svara på
              frågan varför vi inte omfattar dem som har klarat av studierna
              allra snabbast och som kanske har drabbats mest av pandemin under
              hösten.
            </seg>
          </u>
          <u>
            <seg>
              Centerpartiet har inte sagt att vi ställer oss bakom regeringens
              humanitära grund. Centerpartiet har presenterat hur vi vill se
              den humanitära grunden.
            </seg>
          </u>
          <u>
            <seg>
              Jag hoppas att regeringen kommer att landa i en humanitär grund
              som är bra och som kan hjälpa ungdomar som har kämpat och slitit
              för att kom ­ ma in i det svenska samhället och som har en väldigt
              stark anknytning till vårt land.
            </seg>
          </u>
          <note type="speaker">
            Anf. 185 CHRISTINA HÖJ LARSEN (V) replik:
          </note>
          <u>
            <seg>
              Fru talman! Tack för svaret, som också blir lite som att spå
              i kaffesump.
            </seg>
          </u>
          <u>
            <seg>
              Jag kan konstatera att Centerpartiet sa nej till en lagstiftning
              för att man inte tyckte att alla skulle komma att omfattas. Då
              sa man att man vill satsa allt på den humanitära skyddsgrunden.
            </seg>
          </u>
          <u>
            <seg>
              Som jag ser det, och på det jag hör från regeringen, kommer detta
              inte heller att omfatta det, och då har ju Centerpartiet varken
              fått det i påse eller säck, om vi säger så. Då har man ju inte
              ens lyckats göra de viktiga ändringar som man hade möjlighet att
              göra i förra veckan.
            </seg>
          </u>
          <note type="speaker">
            Anf. 186 JONNY CATO (C) replik:
          </note>
          <u>
            <seg>
              Fru talman! Vi hade som sagt den här debatten i förra veckan,
              och en viktig del som jag påpekade då var att Centerpartiet sa
              att nu behöver vi sluta att lappa och laga i den tillfälliga lagstiftningen
              och få en permanent migrationslagstiftning. Det är detta.
            </seg>
          </u>
          <u>
            <seg>
              Återigen måste regeringen, och kanske framför allt migrationsminister
              Morgan Johansson, svara på frågorna om hur han ser på sin humanitära
              grund. Det är väldigt svårt för mig att göra det.
            </seg>
          </u>
          <u>
            <seg>
              Jag kan bara presentera vad Centerpartiet vill se, och det gjorde
              vi så sent som för några dagar sedan.
            </seg>
          </u>
          <note>
            Anf. 187 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Centerpartiet har verkligen gett vindflöjeln ett
              ansikte. Det är alltid lika spännande att se åt vilket håll ledamoten
              Cato ska hamna under paraplyet långsiktigt hållbar migrationspolitik
              den här dagen.
            </seg>
          </u>
          <u>
            <seg>
              Man talar om ansvar, och sedan landar man i amnestier. Det får
              vara slut på lappandet och lagandet, säger ledamoten Cato, för
              att i nästa andetag lappa och laga igen.
            </seg>
          </u>
          <u>
            <seg>
              9 000 vuxna barn har kostat oss 5 miljarder bara på några år.
              Nu vill Centerpartiet ge samma möjlighet åt tiotusentals utlänningar.
            </seg>
          </u>
          <u>
            <seg>
              Jag tycker att det här kräver vissa svar. Hur mycket kommer detta
              att kosta? Det dubbla, alltså 10 miljarder? Eller kanske 20 miljarder?
              Vi vet att det finns miljoner människor på flykt – i ordets vidaste
              bemärkelse förstås; många är också ekonomiska migranter.
            </seg>
          </u>
          <u>
            <seg>
              Var drar Centern egentligen gränsen för vilka volymer vi kan
              ta emot? Finns det en gräns över huvud taget? Är det de 30 miljoner
              nya invånare som Annie Lööf nämnde för några år sedan som fortfarande
              gäller för Centern?
            </seg>
          </u>
          <u>
            <seg>
              Hur ska man finansiera det här? Hur mycket vill Centerpartiet
              ta från den svenska välfärden för att finansiera detta? Är det
              sjukvården eller kanske fattigpensionärerna som ska betala? Eller
              vill Jonny Cato kanske höja skatterna för svenska arbetare och
              företag för att bekosta skydd åt människor som saknar skyddsskäl?
            </seg>
          </u>
          <note type="speaker">
            Anf. 188 JONNY CATO (C) replik:
          </note>
          <u>
            <seg>
              Fru talman! Detta är klassisk sverigedemokratisk migrationspolitisk
              retorik där man ställer grupper mot varandra, som ledamoten precis
              gjorde.
            </seg>
          </u>
          <u>
            <seg>
              Man säger att vi inte har samma tolkning av vad som är en långsiktigt
              hållbar migrationspolitik. Det är jag nog rätt så tacksam och
              glad för, för det skiljer sig väldigt mycket åt.
            </seg>
          </u>
          <u>
            <seg>
              Man tar upp exempel som att 30 miljoner ska invandra, något som
              vi har hört Sverigedemokraterna prata mycket om genom åren. Sverigedemo
              ­ kraterna och Jonas Andersson vet att Centerpartiet vill ha en
              reglerad in ­ vandring i Sverige där ett nej ska innebära ett
              nej och där människor som har skyddsskäl ska få dessa prövade
              och få lov att stanna.
            </seg>
          </u>
          <note>
            Anf. 189 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Jag tackar ledamoten Cato för svaret.
            </seg>
          </u>
          <u>
            <seg>
              Att ställa grupp mot grupp och göra prioriteringar och bortprioritering
              ­ ar är något som varje politiker måste göra. Vi vet ju det. Det
              måste göras prioriteringar och bortprioriteringar, för vi har
              inget ymnighetshorn att ösa ur. Detta är kanske en lärdom som
              vore bra att göra även för Centerpartiet.
            </seg>
          </u>
          <u>
            <seg>
              Jag har bara en snabb fråga när det gäller arbetskraftsinvandringen.
              Det talas om att den är en stor vinst för Sverige, och Jonny Cato
              var väldigt stolt över den. Men uppemot hälften av arbetskraftsinvandringen
              handlar ju om lågkvalificerade jobb, trots att Sverige är en av
              världens mest avancerade ekonomier och att hundratusentals utrikes
              födda i Sverige är utan arbete i dag.
            </seg>
          </u>
          <u>
            <seg>
              I dagsläget är det pizzabagare, taxichaufför och servitris som
              är bristyrken i Migrationsverkets förteckning, inte dataingenjör
              eller spetskompetens. Detta ger vissa undanträngningseffekter
              på den svenska arbetsmarknaden. Är det verkligen så Centerpartiets
              migrationspolitik ska se ut när det gäller arbetskraftsinvandring?
            </seg>
          </u>
          <note type="speaker">
            Anf. 190 JONNY CATO (C) replik:
          </note>
          <u>
            <seg>
              Fru talman! Tack, Jonas Andersson, för frågan! Jag tycker att
              den är relevant, och inte minst tycker jag att det i pandemins
              spår, med inreseför ­ bud och annat, blir tydligt att arbetskraftinvandring
              är viktigt för många människor. Jag träffade så sent som i våras
              skogsindustrin, som är helt beroende av utländsk arbetskraft för
              att klara av den verksamhet som be ­ drivs.
            </seg>
          </u>
          <u>
            <seg>
              Sverige behöver arbetskraftsinvandring, och svenska företag behöver
              arbetskraftsinvandring. Jag tycker dock inte att det är rimligt
              att svenska politiker ska säga vilka branscher man får arbeta
              inom och inte. Det måste vara företagens behov som styr, inte
              vad Sverigedemokraterna eller andra partier tycker.
            </seg>
          </u>
          <note type="speaker">
            Anf. 191 HANS EKLIND (KD) replik:
          </note>
          <u>
            <seg>
              Fru talman! Jag hade inte tänkt begära replik, men sedan började
              riksdagsledamoten Cato prata om AKI, alltså arbetskraftsinvandring,
              och att borgerliga partier har kovänt.
            </seg>
          </u>
          <u>
            <seg>
              Sverige är det enda landet i västvärlden som inte skiljer mellan
              lågkvalificerad och högkvalificerad arbetskraft. Vi bryr oss inte
              heller om huru ­ vida det föreligger en brist på arbetskraft inom
              ett yrke eller inte. Detta tycker vi kristdemokrater att man ska
              åtgärda.
            </seg>
          </u>
          <u>
            <seg>
              Migrationsforskaren Magnus Emilsson konstaterade för ett par
              år sedan att den svenska utformningen av arbetskraftsinvandringen
              strider – precis så skriver han – mot de kunskaper som finns om
              hur en framgångsrik modell bör se ut.
            </seg>
          </u>
          <u>
            <seg>
              I dag har vi en omfattande arbetskraftsinvandring, men av lågkvalificerad
              arbetskraft. Det är personer som tar jobb där vi har en egen arbetsför,
              men arbetslös, befolkning som i stället skulle kunna ta jobben.
              Vi ska inte importera arbetskraft från andra sidan jordklotet
              när vi har egen arbetskraft på plats som är arbetslös. Vi menar
              att arbetskraftsinvandringen måste justeras.
            </seg>
          </u>
          <u>
            <seg>
              Min motfråga blir: Ser inte riksdagsledamoten att den arbetskrafts
              ­ invandring som vi har haft nu under en rad år är något helt
              annat än vad den var tänkt att vara från början?
            </seg>
          </u>
          <note type="speaker">
            Anf. 192 JONNY CATO (C) replik:
          </note>
          <u>
            <seg>
              Fru talman! Jag blir givetvis glad över att höra att Kristdemokraterna
              tycker att det är viktigt med högkvalificerad arbetskraft. Där
              är vi överens med regeringen om att införa ett visum för dem som
              har utbildning och som vill komma hit och arbeta eller starta
              företag. Jag hoppas att det är ett förslag som Kristdemokraterna
              kan ställa sig bakom.
            </seg>
          </u>
          <u>
            <seg>
              Jag har en motfråga till ledamoten Hans Eklind: Tycker Kristdemokraterna
              att Arbetsförmedlingen och Migrationsverket är bättre på att bedöma
              vilken arbetskraft svenska företag behöver än vad företagen är
              själva?
            </seg>
          </u>
          <note type="speaker">
            Anf. 193 HANS EKLIND (KD) replik:
          </note>
          <u>
            <seg>
              Fru talman! Vi anser inte att det är svenska företag som ensamma
              ska göra den bedömningen. Det är det korta och tydliga svaret.
              Alltså: Vi måste kunna pröva om det är ett bristyrke. Om den lön
              som erbjuds är lägre än 35 000 kronor ska det prövas huruvida
              det är ett bristyrke eller ej. Vi vet att den arbetskraftsinvandring
              som finns i dag missbrukas. Det har kommit att bli ett sätt att
              kringgå vår asyllagstiftning.
            </seg>
          </u>
          <note>
            Jonny Cato pratar om kovändning, men kanske är riksdagsledamoten
            inte rätt avsändare. Den 17 april sa Centern och Jonny Cato ja
            till förändringar för dem som omfattas av gymnasielagen. Den 30
            november sa Centern nej till förändringar för dem som omfattas
            av gymnasielagen. Den 10 december sa Centern ja till förändringar
            för dem som omfattas av gymnasielagen.
          </note>
          <note type="speaker">
            Anf. 194 JONNY CATO (C) replik:
          </note>
          <u>
            <seg>
              Fru talman! Det är rätt stor skillnad när det gäller vad Centerpartiet
              sa, så där får jag faktiskt rätta Hans Eklind. Centerpartiet har
              aldrig sagt att vi inte vill göra förändringar för gruppen unga
              ensamkommande, utan det vi sa var att vi inte vill göra förändringar
              i gymnasielagen. Det är rätt stor skillnad.
            </seg>
          </u>
          <u>
            <seg>
              Jag vill också vara tydlig med – jag tycker att jag har varit
              det här i kammaren tidigare under kvällen också – att Centerpartiet
              också tycker att vi ska motverka fusk, brottslighet och oegentligheter
              som finns i dagens system med arbetskraftsinvandring. Det var
              därför som vi tillsammans med regeringen breddade direktiven för
              utredningen om arbetskraftsinvandring – det står i januariavtalet
              – för det är en problematik som måste försvinna och som vi tillsammans
              måste bekämpa. Men detta ska vi göra samtidigt som vi värnar den
              mycket viktiga borgerliga, liberala reform som arbetskraftsinvandringen
              är.
            </seg>
          </u>
          <note type="speaker">
            Anf. 195 FREDRIK MALM (L):
          </note>
          <u>
            <seg>
              Fru talman! Jag tror att det är omöjligt att klara av att hantera
              den stora utmaning som vi står inför på migrationsområdet utan
              att fördjupa Europa ­ samarbetet. Jag noterar att ingen talare
              hittills i debatten, i alla fall inte vad jag har kunnat höra,
              har nämnt Schengen.
            </seg>
          </u>
          <u>
            <seg>
              Det är ett faktum att vi delvis har ett gemensamt regelverk i
              Europa, att vi har en fri rörlighet inom stora delar av Europiska
              unionen och att vi har ett mycket omfattande sönderfall i vårt
              närområde, oavsett vilket i väderstreck vi tittar – inte Atlanten
              och inte norrut heller, men de andra väderstrecken. Österut, söderut
              och i Mellanösternregionen sker ett omfattande sönderfall.
            </seg>
          </u>
          <u>
            <seg>
              Kombinationen av detta innebär dels att vi har mycket stora flyktingströmmar
              till Europa, dels att det som händer i Sydeuropa också påverkar
              oss i Sverige. Faktum är att vi både är en del av ansvaret för
              situationen och en del av lösningen på den. Det finns inte några
              isolerade öar på det sättet i Europa i dag.
            </seg>
          </u>
          <u>
            <seg>
              Den absolut viktigaste frågan är att få till stånd ett fungerande,
              långsiktigt hållbart regelverk på europeisk nivå, och på svensk
              nivå givetvis. Men vi kan inte frikoppla vår migrationspolitik
              från det som sker på europeisk nivå. Hur löser man då det? Det
              är en svårhanterlig fråga, med tanke på att det finns så olika
              uppfattningar mellan medlemsstaterna i Europa, men i slutändan
              måste vi komma i mål med något.
            </seg>
          </u>
          <u>
            <seg>
              Nu kämpar EU-kommissionen och ordförandelandet Tyskland med att
              försöka tröska igenom ett asylpaket. Det har gått fram och tillbaka
              under ett antal år. Det är en fråga om gränsförfaranden och hur
              situationen ska vara vid Europeiska unionens yttre gräns. Och
              det är fråga om att kunna få ett snabbt återvändande för dem som
              saknar asylskäl, vilket tyvärr är väldigt många av dem som söker
              asyl. Samtidigt måste man göra detta på ett sätt som gör att de
              människor som faktiskt har asylskäl får sin sak prövad. Det är
              en rätt delikat uppgift för Europeiska unionens länder, däribland
              Sverige, att kunna klara av detta.
            </seg>
          </u>
          <u>
            <seg>
              På lite längre sikt är det avgörande att vi får en stabilitet
              i vår omvärld. Det är väldigt svårt att få stabilitet i länder
              som är i sönderfall, i länder som aldrig har sett demokrati, i
              länder som styrs av hårdhänta diktaturregimer och givetvis i länder
              som har präglats av krig och konflikter under årtionden. Men denna
              mödosamma vandring kommer i förlängningen att innebära att Europa
              behöver ta ett större ansvar för sitt närområde i form av breda
              avtal om utveckling, investeringar och så vidare.
            </seg>
          </u>
          <u>
            <seg>
              Jag är lite orolig att man inom Europeiska unionen fokuserar
              alldeles för mycket på just återtagandedelen i dialogen och relationen
              med tredjeländer, av det skälet att länderna inte kommer att vara
              särskilt pigga på att skriva under avtalen om det är det enda
              man erbjuder dem. Vi måste i stället se att vår kontinent – som
              är väldigt rik, dynamisk, tillväxtorienterad och så vidare – kommer
              att behöva bidra med mer, och det kommer att kräva ett fördjupat
              Europasamarbete. Jag tror att man är naiv om man tror någonting
              annat.
            </seg>
          </u>
          <u>
            <seg>
              Om vi därtill tittar på de flyktingströmmar som kommer och den
              humanitära hjälpen till dem ser vi att hjälpen är försvinnande
              svag. Året är nästan slut, men FN:s appell för att hjälpa Syrienflyktingarna
              är bara uppfylld till 35 procent – trots att vi snart är framme
              vid julafton. Appellen för flyktingarna i Venezuela, som är den
              näst största flyktingkatastrofen i världen just nu och som får
              enorma konsekvenser för Venezuelas grannländer i Sydamerika, är
              uppfylld till 46 procent. Appellen för Sydsudan är bara uppfylld
              till 10 procent, trots att året snart är slut. Appellen för Demokratiska
              republiken Kongo är bara uppfylld till 7 procent, vilket är försvinnande
              lite. Detsamma gäller Afrikas horn och Jemen – 34 procent, alltså
              ungefär en tredjedel av behovet.
            </seg>
          </u>
          <u>
            <seg>
              Så länge länder inte är beredda att finansiera den humanitära
              internatio ­ nella hjälpen till flyktingar riskerar det självklart
              att ytterligare trigga flyk ­ tingströmmar och så vidare. Som
              ett demokratiskt, rikt, fritt och välmåen ­ de land med fungerande
              institutioner har Sverige ett ansvar att ställa upp för människor
              som flyr undan förtryck och krig.
            </seg>
          </u>
          <u>
            <seg>
              Vi har också tagit ett mycket stort ansvar. Om vi tittar per
              person har vi tagit ett avsevärt mycket större ansvar än de allra
              flesta länder runt omkring oss – än samtliga länder runt omkring
              oss, skulle jag faktiskt vilja hävda. Och vi ska fortsätta ställa
              upp. Vi har ett mycket ambitiöst kvotflyktingmottagande, och vi
              har en lagstiftning som låter konventionsflyktingar och skyddsbehövande
              konvergera snarare än gör en stor åtskillnad mellan dessa grupper.
            </seg>
          </u>
          <u>
            <seg>
              Vi måste dock även se att vårt mottagande kommer att behöva föränd
              ­ ras en del framöver. Precis som alla länder har vi nämligen
              en välfärdsstat att finansiera och en integration att hantera.
              Vi har en situation i vårt land som innebär att ett kraftigt ökat
              mottagande av asylsökande och anhörig ­ invandrare till Sverige
              riskerar att leda till att många bostadsområden får mycket svårt
              att hålla näsan över vattenytan. Vi ser en ökad trångboddhet och
              oerhörda svårigheter för socialtjänst, skola, polisväsen och så
              vidare att klara detta.
            </seg>
          </u>
          <u>
            <seg>
              Jag är övertygad om att Sverige har kapacitet att hantera de
              utmaningar vi står inför, men vi måste förstå att det finns en
              motsättning mellan att å ena sidan ha ett mycket omfattande mottagande,
              en bristfällig integration och en rätt hårt reglerad arbetsmarknad
              och å andra sidan ha kanske världens mest ambitiösa välfärdsstat.
              Hur löser vi då det, fru talman? Jo, vi får till stånd en bred
              överenskommelse om migrationspolitiken, vilket vi har försökt
              göra under ett års tid i den migrationspolitiska kommittén.
            </seg>
          </u>
          <u>
            <seg>
              Från Liberalernas sida instämde vi i stort sett i förslaget i
              betänkandet, men vi har två reservationer; en av dem gäller en
              konkret lagstiftningspunkt som rör försörjningskrav kring anhöriginvandring.
              I övrigt är vi helt in line, som man säger, med betänkandets förslag.
              Sedan finns det givetvis frågor som inte behandlas i betänkandet
              och där vi har uppfattningar. Socialdemokraterna har ingen reservation
              alls, och några partier här inne har ganska få reservationer.
            </seg>
          </u>
          <u>
            <seg>
              Det borde finnas förutsättningar för partierna i den här kammaren
              att enas om en bred, långsiktigt hållbar migrationspolitik för
              Sverige – inte bara för politikens skull och för förtroendet för
              riksdagen utan framför allt för de människor som söker asyl och
              behöver veta vad som gäller, liksom för våra möjligheter att långsiktigt
              vara ett invandringsvänligt land.
            </seg>
          </u>
          <u>
            <seg>
              Avslutningsvis, fru talman: Om vi inte lyckas få till stånd en
              långsiktigt hållbar migrationspolitik och inte klarar att hantera
              utanförskapet i många områden i Sverige tror jag att det kommer
              att innebära att folkets förtroende för att vi ska ha en generös
              och human invandringspolitik ytterligare försvagas. Det kommer
              att driva politiken i en mer polariserande riktning. Det blir
              mer konfliktfyllt, och det blir ökad främlingsfientlighet och
              ökad rasism som en reaktion mot att politiken inte klarar av att
              hantera dessa utmaningar. Därför är detta en oerhört viktig fråga
              för Sverige – och det är en viktig fråga för hela Europeiska unionen.
            </seg>
          </u>
          <note type="speaker">
            Anf. 196 KAROLINA SKOG (MP):
          </note>
          <u>
            <seg>
              Fru talman! Rätten att söka asyl är en grundläggande mänsklig
              rättighet. Om du en dag tvingas fly för ditt liv har världens
              länder lovat varandra att du ska få möjlighet att söka skydd.
            </seg>
          </u>
          <u>
            <seg>
              Miljöpartiet kommer att försvara asylrätten mot varje försök
              att förminska eller inskränka den. När Moderaterna i somras pekade
              ut Miljöpartiet som den gröna elefanten i rummet för att vi stoppade
              en överenskommelse om Moderaternas volymmål var vi stolta. Vi
              önskar att det gick att sätta ett tak för lidande och krig, men
              vi är inte beredda att sätta ett tak för solidaritet och medmänsklighet.
            </seg>
          </u>
          <u>
            <seg>
              Precis som en majoritet av Sveriges befolkning står Miljöpartiet
              för en human flyktingpolitik där barn får växa upp med sina föräldrar.
              Därför kämpade vi hårt för att få igenom en utökad rätt till familjeåterförening
              när vi förhandlade om januariavtalet. Miljöpartiet står upp för
              en human flyktingpolitik där sjuka inte utvisas till platser där
              de inte kan få vård. Därför är jag stolt över att regeringen nyligen
              presenterade ett förslag om en starkare humanitär skyddsgrund
              för barn, en ny humanitär skyddsgrund för vuxna och dessutom bättre
              möjlighet till familjeåterförening för både kvotflyktingar och
              alla de som av olika skäl inte har kunnat leva som sambo med den
              de älskar före flykten.
            </seg>
          </u>
          <u>
            <seg>
              Miljöpartiet kämpar också för de ungdomar som kom till Sverige
              som barn och som nu är en del av vårt samhälle. Det är ungdomar
              som skulle ha fått stanna om allt varit som vanligt men som drabbats
              av olagligt långa handläggningstider, rättsosäkra åldersuppskrivningar
              och nu coronapan ­ demin. Precis som vi har gjort lättnader för
              många grupper i samhället som har drabbats av pandemin bör vi
              göra det även för dessa ungdomar.
            </seg>
          </u>
          <u>
            <seg>
              Miljöpartiet är starkt kritiskt till många av förslagen från
              Migrationskommittén. När remissinstanserna nu har sagt sitt kan
              vi tydligt se att förslag som har kallats extrema när vi har fört
              fram dem nu förs fram av domstolar, myndigheter, Röda Korset,
              Amnesty och Svenska kyrkan. Fler partier borde ta till sig av
              den kritik som nu riktas mot Migrationskommitténs förslag.
            </seg>
          </u>
          <u>
            <seg>
              Den nya humanitära grunden för vuxna som har en anknytning till
              Sverige var helt nödvändig för att lösa några av problemen med
              Migrationskommitténs förslag och inte orsaka orimliga och inhumana
              resultat. Ett exempel är att utan den humanitära grunden riskerar
              15-åringar som kommer till Sverige med en förföljd förälder att
              utvisas på 18-årsdagen.
            </seg>
          </u>
          <u>
            <seg>
              En inhuman flyktingpolitik som leder till orimliga resultat för
              människor kommer aldrig att bli långsiktigt hållbar. Kraven på
              förändringar kommer att dugga lika tätt som reportagen om hur
              utsatta människor hamnat i kläm.
            </seg>
          </u>
          <u>
            <seg>
              Fru talman! Människor som flytt till Sverige för skydd här måste
              ges bästa möjlighet att etablera ett liv här och bli en del av
              Sverige. En human migrationspolitik handlar om att stå upp för
              asylrätten men också om att ge dem som kommit hit en möjlighet
              att etablera sig.
            </seg>
          </u>
          <u>
            <seg>
              Vi är bekymrade över att så många som förespråkar minskat flyktingmottagande
              förvränger debatten om etableringen med väldigt dåligt underbyggda
              argument. Om man säger att asylrätten ska villkoras med hur väl
              vårt samhälle klarar av att integrera människor hamnar man helt
              fel. Det blir då ganska tydligt att det man vill komma åt faktiskt
              inte är en god integration, utan målet är att minska invandringen
              i sig. Om vi försämrar möjligheten till integration genom en problematisk
              migrationspolitik blir ju allting helt omvänt.
            </seg>
          </u>
          <u>
            <seg>
              Miljöpartiet efterfrågar en saklig diskussion om vilka insatser
              som ef ­ fektivt leder till ett självständigt liv för dem som
              har beviljats skydd från krig och förföljelse och hur vi gör dem
              till en del av vårt gemensamma välfärdsbygge. Det handlar som
              vi ser det om en snabb och rättssäker handläggning och om tidiga
              kontakter med det svenska samhället, där det svenska språket är
              centralt. Därför har vi länge drivit på för att ge Migra ­ tionsverket
              och migrationsdomstolarna tillräckliga medel för att kunna hantera
              handläggningen och för att ge asylsökande möjlighet att lära sig
              språket från dag ett och få tillgång till arbetsmarknaden.
            </seg>
          </u>
          <u>
            <seg>
              En otroligt central del i detta är att uppehållstillstånd är
              någonting man kan lita på. Att veta vad som gäller är grundläggande
              när man ska etablera ett nytt liv här i Sverige.
            </seg>
          </u>
          <u>
            <seg>
              En annan helt avgörande faktor för integrationen är möjligheten
              att samla familjen. Oro över sin egen framtid, liksom oro över
              en familj som finns i ett flyktingläger eller i en krigssituation,
              är en väldigt dålig förut ­ sättning för fokus på utbildning,
              på att söka sig ut på arbetsmarknaden eller på att få igång ett
              företag och kunna försörja sig. Att motarbeta familje ­ återförening
              är alltså inte bara cyniskt utan också ett dåligt sätt att lägga
              grunden för en bra etablering och integration.
            </seg>
          </u>
          <u>
            <seg>
              Dessutom vet vi att barn som kommer till Sverige tidigt har mycket
              bättre möjligheter att klara sig igenom skolan med tillräckliga
              resultat. Det är ännu ett skäl att inte arbeta för att familjeåterförening
              ska ske sent i barnens liv utan snarare tidigt.
            </seg>
          </u>
          <u>
            <seg>
              Fru talman! För en bra integration måste vi jobba hårt också
              med områden som ligger utanför själva migrationspolitiken. Det
              handlar om att etableringsprogrammet, skolan, vuxenutbildningen,
              sfi, bostadspolitiken och arbetsmarknadspolitiken måste samverka.
            </seg>
          </u>
          <u>
            <seg>
              Asylsökande är ingen homogen grupp. Därför menar vi att staten
              behöver ta ett större ansvar för en mer individanpassad etableringsprocess.
              Ett särskilt fokus bör läggas på nyanlända kvinnors väg till egen
              försörjning.
            </seg>
          </u>
          <u>
            <seg>
              För att förbättra integrationen behöver vi också öka den sociala
              rörligheten i samhället. Det handlar om vuxenutbildning, minskad
              skolsegrega ­ tion och bättre möjligheter att ta sig in på bostadsmarknaden
              och få en fast bostad i Sverige.
            </seg>
          </u>
          <u>
            <seg>
              Fru talman! Miljöpartiet har aldrig hymlat med att mottagande
              av flyktingar innebär utmaningar i form av introduktion till arbetsmarknaden,
              bostadsförsörjning och en god skolgång. Vi har också tydliga förslag
              för att förbättra denna process. Vi anser att Sverige har kapacitet
              att både värna asylrätten och bedriva en human migrationspolitik
              och en effektiv etableringspolitik.
            </seg>
          </u>
          <note>
            Anf. 197 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Jag tycker att det är lite olyckligt att humanistargumentet
              har kidnappats av Miljöpartiet. Resurser är begränsade. Alternativet
              för privatpersoner är till exempel Lyxfällan eller kanske skuldsanering.
              Detta finns inte för staten. Det innebär att det krävs prioriteringar
              och bortprioriteringar. Allting kommer med en alternativkostnad.
            </seg>
          </u>
          <u>
            <seg>
              Miljöpartiets humanism sträcker sig till dem som har resurser,
              styrka och kontakter för att betala flyktingsmugglare för att
              ta dem över gränsen till Sverige. De som gör den resan får kosta
              hur mycket som helst. När de får kosta pengar för att ni vill
              vara humana får någon annan vara utan samma pengar – alternativkostnader.
            </seg>
          </u>
          <u>
            <seg>
              En asylsökande som får uppehållstillstånd i Sverige kostar pensions
              ­ systemet netto 800 000 kronor. Asylprocessen kostar tiotusentals
              eller kanske hundratusentals kronor. Sedan tillkommer det faktum
              att inte ens hälften är självförsörjande efter mer än tio år i
              landet. När det gäller asyl ­ sökande från vissa länder blir majoriteten
              aldrig självförsörjande.
            </seg>
          </u>
          <u>
            <seg>
              Då måste man ställa sig frågan: Hur många kunde man hjälpa på
              plats för samma pengar – kvinnor, barn, fattiga? Det handlar om
              att ge tak över huvudet, filtar, sängplatser, medicin, vatten,
              mat och basal hjälp till dem som behöver det.
            </seg>
          </u>
          <u>
            <seg>
              Det Miljöpartiets humanism gör är att stjäla resurserna direkt
              ur munnen på dem som är mest utsatta. Vår humanism fokuserar på
              den totala motsatsen.
            </seg>
          </u>
          <note type="speaker">
            Anf. 198 KAROLINA SKOG (MP) replik:
          </note>
          <u>
            <seg>
              Fru talman! Det föreligger uppenbarligen ett missförstånd. Vi
              har ald ­ rig någonsin försökt ta monopol på humanism. Vi välkomnar
              alla in i hu ­ manismens hörna. Här finns plats, precis som det
              finns plats i Sverige. Sverigedemokraterna är välkomna. Alla riksdagens
              ledamöter är välkom ­ na in i humanismen.
            </seg>
          </u>
          <u>
            <seg>
              Tyvärr känner vi oss ofta alldeles för ensamma i debatten i den
              här delen. Humanismen präglar inte längre debatten om migration
              i Sverige, och det är jag den första att beklaga.
            </seg>
          </u>
          <u>
            <seg>
              Bilden att vi vill möjliggöra asyl bara för dem som lyckas ta
              sig till Sveriges gräns är också fel. Vi har verkat för fler vägar
              in för att söka asyl lagligt. Vi tycker att dessa vägar behöver
              utökas, till exempel att göra det möjligt för fler att söka asyl
              på plats, där man är.
            </seg>
          </u>
          <u>
            <seg>
              När vi pratar kostnader vill jag konstatera en sak: Sverige hade
              varit ett helt annat land med en helt annan välfärd om vi hade
              haft de stängda murar som Sverigedemokraterna drömmer om. Vi har
              så många som har kommit hit till Sverige, en del för att söka
              skydd och en del för att de bara velat bo här, som nu bidrar till
              vår välfärd – i vården, i hemtjänsten, i näringslivet. Vi hade
              varit ett oerhört mycket fattigare land utan dessa människors
              bidrag till vårt gemensamma välfärdsbygge.
            </seg>
          </u>
          <u>
            <seg>
              Jag är orolig för vad stängda gränser betyder för möjligheten
              att upprätthålla välfärden i Sverige framöver.
            </seg>
          </u>
          <note>
            Anf. 199 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Jag tackar för svaret.
            </seg>
          </u>
          <u>
            <seg>
              Jag tror att det har skett en missuppfattning här. Sverigedemokraterna
              har aldrig stått för stängda gränser eller stängda murar. Det
              finns bra in ­ vandring, och det finns invandring som är mindre
              bra för samhället. Det finns sådan invandring som tillför väldigt
              mycket, och det finns sådan som är väldigt kostsam generellt sett.
              Det missförståndet kan vi klara upp på en gång.
            </seg>
          </u>
          <u>
            <seg>
              Miljöpartiets problem är just precis det som ledamoten säger:
              Ni vill inte bara ge asyl till dem som har kommit till Sverige,
              utan ni vill även utvidga det till egentligen de flesta.
            </seg>
          </u>
          <u>
            <seg>
              Problemet är att man saknar insikt i att det krävs prioriteringar.
              Resurserna är begränsade. Rent krasst hjälper er humanism färre,
              och den hjälper framför allt män som har styrkan att ta sig hit
              till Sverige genom massor av säkra länder. Pengarna som det kostar
              tas direkt från de kvinnor, barn och fattiga som blir kvar i närområdet.
            </seg>
          </u>
          <note type="speaker">
            Anf. 200 KAROLINA SKOG (MP) replik:
          </note>
          <u>
            <seg>
              Fru talman! Vi verkar vara många som drömmer om en värld med
              färre krig och mindre misär. Men metoden att verka för det stavas
              faktiskt ”biståndspolitik”. Biståndspolitik är en sak som behöver
              kosta. Det är oerhört viktigt för Sverige att kunna ha både en
              generös migrationspolitik och en stabil biståndspolitik.
            </seg>
          </u>
          <u>
            <seg>
              Tyvärr saknar ledamoten möjlighet att replikera, men i den budget
              som Sverigedemokraterna har lagt fram går det att se att det där
              med att hjälpa på plats finns det ingenting av. Det går att läsa
              i budgeten. Man vill varken ha migration till Sverige eller ett
              aktivt arbete med att faktiskt hjälpa de människor som fastnar
              i krigsområden.
            </seg>
          </u>
          <note type="speaker">
            Anf. 201 Justitie- och migrationsminister MORGAN JOHANSSON (S):
          </note>
          <u>
            <seg>
              Fru talman! Jag vill först av allt tacka för en intressant debatt
              så här under eftermiddagen och kvällen. Särskilt tack för några
              av de inlägg som har gjorts från Centern och Liberalerna! Det
              har varit konstruktiva inlägg, tycker jag, som bådar gott i den
              fortsatta processen med migrationsbetänkandet och det vi ska komma
              fram till. Naturligtvis har även Rikard Larsson och Karolina Skog
              gjort bra inlägg, men that goes without saying, så att säga.
            </seg>
          </u>
          <u>
            <seg>
              Jag tog några repliker tidigare i debatten med Moderaterna och
              KD för att visa hur inkonsekvent deras linje är, framför allt
              när det gäller integra ­ tionsfrågorna. Å ena sidan talar de om
              hur viktigt det är att människor kommer i arbete och att barnen
              får stöd, å andra sidan lägger de fram förslag om vårdnadsbidraget
              som innebär att invandrarkvinnor hålls borta från arbetsmarknaden
              och att deras barn hålls borta från barnomsorgen.
            </seg>
          </u>
          <u>
            <seg>
              Det är faktiskt det som det förslaget handlar om. Det skulle
              vara ett grundskott mot allt vad integration heter om det gick
              igenom. Det blir väldigt tydligt, och vi lär återkomma till detta
              i de kommande diskussionerna.
            </seg>
          </u>
          <u>
            <seg>
              Sverige är i dag ett land präglat av mångfald. 20 procent av
              vår befolkning är född i ett annat land. En femtedel av arbetskraften,
              uppemot 1 miljon människor som har sina rötter i ett annat land,
              vaknar varje morgon i Sverige och går till jobbet i industrin,
              på byggen, i handeln, vid polisen, i försvaret och, kanske värt
              att särskilt notera just nu, i vården och omsorgen.
            </seg>
          </u>
          <u>
            <seg>
              När vi nu genomgår den svåraste prövningen för svensk sjukvård
              och omsorg i modern tid kan vi se att 34 procent av läkarna är
              födda i ett annat land och att detsamma gäller för nästan 40 pr
              ocent av vårdbiträdena och 30 procent av undersköterskorna. Det
              ska man kanske tänka på ibland, särskilt nu när så många partier
              gör allt de kan för att ständigt utmåla invandrare som ett problem,
              ja, inte sällan som roten till allt ont.
            </seg>
          </u>
          <u>
            <seg>
              Men så är det inte. Mångfalden är ett faktum i vårt land, och
              det har i dessa dagar blivit viktigare än någonsin att säga att
              det moderna Sverige består av 10 miljoner människor med olika
              bakgrund, olika ursprung, olika religioner och olika hudfärg.
              Men det som förenar oss är att vi alla är lika mycket värda och
              att vårt gemensamma hem är Sverige.
            </seg>
          </u>
          <u>
            <seg>
              Integration handlar just om att få alla de här olika delarna
              att fungera som en helhet baserad på våra grundläggande värderingar
              om demokrati, mänskliga rättigheter och jämställdhet. Det är inte
              alltid lätt att göra det, men det går, och vägen till integration
              heter arbete.
            </seg>
          </u>
          <u>
            <seg>
              Den här hösten är det exakt fem år sedan den stora flyktingkrisen.
              Hösten 2015 tog Sverige emot över 100 000 asylsökande. De flesta
              kom från krigets Syrien. Vi klarade då av att ge alla tak över
              huvudet och mat för dagen genom en enorm ansträngning av Migrationsverket,
              kommunerna och civilsamhället. Det var bra. Men det var också
              uppenbart för de flesta att Sverige inte skulle kunna fortsätta
              att ta emot i den takten. Vi var tvungna att sätta stopp för att
              kunna ge alla dem som redan kommit ett bra mottagande och en god
              chans till integration.
            </seg>
          </u>
          <note>
            Då fick vi införa gränskontroller den 12 november 2015. Vi fick
            införa id-kontroller den 4 januari 2016. Vi fick ta ned asyllagstiftningen
            till EU:s miniminivå med den tillfälliga lagen som trädde i kraft
            den 20 juli 2016.
          </note>
          <u>
            <seg>
              Det var jag som var ansvarig minister då också. Det var inte
              den enk ­ laste politiska uppgift som vi har haft att utföra och
              inte heller den mest populära. Detta var mycket kontroversiellt
              och mycket omstritt. Det var till exempel knappt att vi fick igenom
              förslaget om id-kontrollerna i den här kammaren. Moderaterna till
              exempel orkade inte rösta för id-kontrol ­ lerna vid den tidpunkten.
            </seg>
          </u>
          <u>
            <seg>
              Men vi gjorde det, och det var helt nödvändigt och gav också
              resultat. Sedan 2015 har antalet asylsökande till Sverige minskat
              med över 90 procent, och i dag har vi den lägsta nivån på 20 år.
              Men inte bara antalet asylsökande har minskat, utan också andelen
              som kommer till Sverige har minskat. Som mest tog Sverige emot
              12 procent av alla asylsökande som kom till EU. I dag är det 3
              procent, alltså motsvarande ungefär den andel som Sverige har
              av EU:s befolkning och bnp.
            </seg>
          </u>
          <u>
            <seg>
              Det här gav oss andrum så att vi kunde koncentrera oss på att
              integrera alla som hade kommit och bygga bostäder, bygga ut skolor
              och sjukvård, skapa snabbspår in på arbetsmarknaden för de tiotusentals
              nyanlända och samtidigt avvisa och skicka hem dem som inte fått
              uppehållstillstånd.
            </seg>
          </u>
          <u>
            <seg>
              Det var många som sa då, för fem år sedan, att vi aldrig skulle
              klara detta, att statsfinanserna skulle haverera, att arbetslösheten
              skulle skena och att socialbidragstagandet skulle gå i taket.
              I dag vet vi att inget av det slog in. Tvärtom sjönk statsskulden
              under förra mandatperioden med 130 miljarder kronor. Under förra
              mandatperioden sjönk också arbetslösheten med en femtedel. Under
              förra mandatperioden sjönk socialbidragstagandet med nästan 10
              procent.
            </seg>
          </u>
          <u>
            <seg>
              Olyckskorparna för fem år sedan fick alltså fel. Den viktigaste
              förklaringen till det är att med vår politik kom allt fler nyanlända
              i arbete allt snabbare.
            </seg>
          </u>
          <u>
            <seg>
              Jag sa i ett tidigare replikskifte att under alliansåren var
              integrationstakten bedrövlig. Det tog i genomsnitt nästan tio
              år innan hälften av de nyanlända hade etablerat sig på arbetsmarknaden.
              Så var det då. Vi nästan halverade den tiden ned till 4–5 år.
            </seg>
          </u>
          <u>
            <seg>
              Under förra mandatperioden kom alltså nyanlända i arbete nästan
              dubbelt så snabbt som under alliansåren trots att vi hade tagit
              emot så många flyktingar. Egentligen, om man tänker på det, är
              det remarkabelt.
            </seg>
          </u>
          <u>
            <seg>
              Det var bra det vi gjorde då, men vi kan inte göra om det. Vi
              ska inte behöva göra om det, för det är inte säkert att vi kommer
              att klara av det lika bra nästa gång.
            </seg>
          </u>
          <u>
            <seg>
              Jag är i grunden stolt över att vi sedan kriget bröt ut i Syrien
              2011 har gett skydd åt över 180 000 flyktingar från det kriget.
              Det är män, kvinnor och barn som annars kanske hade gått under.
              Det är Sveriges största humanitära insats någonsin. Det slår allt
              annat. Det är jag i grunden som sagt stolt över.
            </seg>
          </u>
          <u>
            <seg>
              Men alla förstår nog att det inte är rimligt eller hållbart om
              Sverige och några andra länder skulle fortsätta att ta ett oproportionerligt
              stort ansvar. Därför ska vi ha ett gemensamt EU-regelverk där
              vi hjälper varandra och där vi skapar ordning och reda i stället
              för det kaos som vi upplevde för några år sedan. Ett sådant regelverk
              utformas just nu under Ylva Johanssons ledning i EU-kommissionen.
            </seg>
          </u>
          <u>
            <seg>
              Men ännu viktigare är insikten om att ett land inte kan ha en
              asyllagstiftning som väsentligt avviker från övriga EU-länders.
              Framtidens asyllagstiftning måste vara i nivå med övriga EU-länders,
              men det måste samtidigt vara humant, rättssäkert och bidra till
              ökad integration.
            </seg>
          </u>
          <u>
            <seg>
              Ett sådant förslag har vi nu fått från Migrationskommittén .
              Jag tycker att det ser i huvudsak bra ut. Det innebär en övergång
              till tillfälliga uppehållstillstånd. Men det bygger också på en
              rimlig balans mellan rättigheter och skyldigheter.
            </seg>
          </u>
          <u>
            <seg>
              Asylrätten upprätthålls. Den som behöver skydd ska få skydd,
              först genom tillfälliga uppehållstillstånd. Men efter tre år kan
              man ansöka om permanent uppehållstillstånd som man kan få om man
              uppfyller vissa krav: att man kan försörja sig, att man har grundläggande
              kunskaper i svenska och om hur det svenska samhället fungerar
              och att man inte har begått några brott. Det innehåller rättigheter
              och skyldigheter – rätten till skydd men skyldigheten att göra
              vad man kan för att komma in i det nya samhället, för att integreras.
              Det är klart, det är tydligt och det är enkelt för alla att förstå.
            </seg>
          </u>
          <u>
            <seg>
              De här lagförslagen är ute på remiss. Vi räknar med att under
              våren komma till riksdagen med förslaget, för att kunna ha en
              ny lag på plats den 20 juli 2021. Jag hoppas på ett bra samarbete
              med riksdagen i denna oerhört viktiga fråga under våren.
            </seg>
          </u>
          <u>
            <seg>
              Asyllagstiftningen blir en stor uppgift. Men en annan stor uppgift
              på området kommande år blir att också reformera reglerna för arbetskraftsinvandring.
              Jag tror att så gott som alla nu förstår att den reform som genomfördes
              av Moderaterna för tio år sedan har blivit ett totalt misslyckande.
              Det bekräftades så sent som i går av Riksrevisionens skarpa kritik.
              För ett år sedan kom också alla myndigheter som jobbar mot organiserad
              kriminalitet med precis samma hårda kritik.
            </seg>
          </u>
          <u>
            <seg>
              Arbetskraftsinvandringsreglerna som de nu ser ut bjuder in till
              exploatering av de anställda, till människohandel, till orimliga
              arbetsvillkor och till fusk och fiffel med skattemedel. Det kan
              väl egentligen ingen vara överraskad över. Det sa vi socialdemokrater
              och fackföreningsrörelsen från första början, redan för tio år
              sedan. Vi visste och såg att det var ett rent beställningsverk
              från arbetsgivarna, rättare sagt från de oseriösa arbetsgivare
              som gärna vill ha billig och skrämd arbetskraft som man kan köra
              med lite hur man vill, få att arbeta för 30 kronor i timmen och
              låta bo i en källare. Det är precis så det ser ut.
            </seg>
          </u>
          <u>
            <seg>
              Fru talman! Här finns en mycket tydlig klassaspekt. Sverige är
              det enda landet i världen som har arbetskraftsinvandring också
              för yrken där vi inte har någon brist. Jag tror inte att några
              andra länder har det. Vi har arbetskraftsinvandring för städare,
              för diskare och för fönsterputsare. Man kan räkna ut med en krokig
              pinne att de låglönegrupperna löper mycket större risk att utnyttjas,
              särskilt när de kommer till ett land som redan har 450 000 arbetslösa.
            </seg>
          </u>
          <u>
            <seg>
              Vi har vidtagit åtgärder mot detta. Vi har ökat arbetsplatsinspektionerna.
              Vi har fördubblat sanktionsavgifterna för oseriösa arbetsgivare
              som anställer arbetskraft som inte har uppehållsrätt i landet.
              Vi har infört en ny straffrättslig lagstiftning som rör just människoexploatering.
              Men det är helt uppenbart att vi måste göra mycket mer.
            </seg>
          </u>
          <u>
            <seg>
              Nu tillsatte vi en översyn, en utredare som ska föreslå åtgärder
              mot fusk och exploatering. Vi ska få ett första delbetänkande
              i februari. Men jag kan redan här och nu säga att en av våra mest
              prioriterade frågor är att städa upp i den arbetskraftsinvandringsreform
              som var så feltänkt från början. Jag tror att också dess forna
              förespråkare börjar tänka om. Det finns en del exempel på det
              redan i den här debatten. Det är i så fall bra.
            </seg>
          </u>
          <u>
            <seg>
              Det här är en lagstiftning som helt och hållet utgår från arbetsgivarnas
              intressen, som fullständigt negligerar löntagarna och som öppnar
              för fusk och fiffel med skattebetalarnas medel. Därför måste detta
              reformeras. Men det kommer inte att ske utan konflikt. Det är
              klart att de arbetsgivare som nu utnyttjar och exploaterar fattiga
              människor från andra sidan jorden inte kommer att ge sig i första
              hand. De kommer att mobilisera alla sina lobby ­ istorganisationer
              och pr-byråer för att stoppa alla förändringar.
            </seg>
          </u>
          <u>
            <seg>
              Det kommer att bli en konflikt om detta. Men det är i så fall
              en konflikt som vi måste ta. Jag litar på att det nu finns en
              gryende insikt om detta, också bland de flesta partierna i riksdagen
              så att det kan tas ett avgörande beslut som reformerar detta system
              i grunden.
            </seg>
          </u>
          <note type="speaker">
            Anf. 202 ARIN KARAPET (M) replik:
          </note>
          <u>
            <seg>
              Fru talman! När jag hade hållit mitt anförande tog migrationsminister
              Morgan Johansson replik på mig. Temat var Moderaternas vallöften
              inför valet 2022. Kommer Moderaterna att ge vika för Kristdemokraternas
              vilja att återinföra vårdnadsbidraget? Det är intressant att just
              Moderaternas vallöften inför 2022 intresserar migrationsministern,
              fru talman. Det är valet 2022 vi pratar om.
            </seg>
          </u>
          <u>
            <seg>
              Det gjorde mig intresserad av vilka vallöften Socialdemokraterna
              gick till val på 2018. Man gick till val på att man ville ha kraftigt
              begränsad invandring. Men efter att man bildade regering har allt
              man har rört vid i stället genererat ökad invandring.
            </seg>
          </u>
          <u>
            <seg>
              Morgan Johansson kräver att jag på förhand ska ge besked om vilken
              politik Moderaterna kommer att föra i den här kammaren när vi
              bildar regering. Min fråga till migrationsministern blir: Varför
              gör ni i regeringsställning tvärtom mot det ni sa inför valet?
              Invandringen har snarare ökat med er politik. Det gör den med
              de här förslagen jämfört med de löften som ni gick till val på
              2018.
            </seg>
          </u>
          <note type="speaker">
            Anf. 203 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Det är nog inte bara jag som är intresserad av vilka
              frågor Moderaterna och andra partier kommer att gå till val på
              2022. Det tror jag att de flesta är.
            </seg>
          </u>
          <u>
            <seg>
              Jag pekar bara på inkonsekvensen i att stå här i talarstolen
              och tala om hur viktigt det är att få ut människor på arbetsmarknaden
              och att folk går till jobbet, särskilt de utrikes födda kvinnorna,
              och i nästa andetag öppna för ytterligare vårdnadsbidrag, så som
              man alltid gör. Det innebär att invandrarkvinnor får betalt för
              att fortsätta vara hemmafruar. Det var inkonsekvensen i det som
              jag satte sökljuset på.
            </seg>
          </u>
          <u>
            <seg>
              Jag kan fråga Arin Karapet en gång till. I sin replik till mig
              öppnade han för att införa vårdnadsbidraget 2022. Förstår han
              inte vilka förödande konsekvenser det får för integrationen om
              man låser in kvinnor i det systemet och dessutom stoppar deras
              barn från att ta del av barnomsorgen? Den frågan återstår för
              honom att svara på.
            </seg>
          </u>
          <u>
            <seg>
              Fru talman! Det är inte sant att vi har ökat asylmottagningen
              – snarare tvärtom. Sverige har nu det lägsta asylmottagandet på
              20 år, inte bara som antal utan också som andel. När Moderaterna
              styrde Sverige tog Sverige som sagt emot 12 procent av alla asylsökande
              som kom till EU. I dag tar vi emot 3 procent. Sedan 2015 har det
              minskat med 90 procent i reella tal.
            </seg>
          </u>
          <u>
            <seg>
              Nej, vår ingång är att Sverige tog emot väldigt många under en
              följd av år. Jag är stolt över att vi har kunnat ge skydd åt så
              pass många. Men vi kan inte fortsätta ta emot fler än vår andel
              av dem som kommer till EU. Vi ligger ungefär där nu. Men påstå
              inte att asylinvandringen har ökat under vår tid. Det är faktiskt
              precis tvärtom.
            </seg>
          </u>
          <note type="speaker">
            Anf. 204 ARIN KARAPET (M) replik:
          </note>
          <u>
            <seg>
              Fru talman! Socialdemokraterna gick till val på att det inte
              skulle bli några mer undantag i migrationspolitiken. Efter valet
              har man gjort eftergift efter eftergift till Miljöpartiet. För
              bara någon vecka sedan försökte man driva igenom en förordningsändring.
              Man ville ha undantag för alla vuxna ensamkommande som saknar
              skyddsskäl och som redan har fått sin sak prövad. Ingen annan
              grupp i vårt samhälle har fått lika många möjligheter och chanser
              som den gruppen. Det är tack vare att politiken håller på och
              lappar och lagar med era undantag, Morgan Johansson. Det är inte
              de individerna det är fel på utan politiken.
            </seg>
          </u>
          <u>
            <seg>
              Nu ville man göra en ny uppluckring på humanitär skyddsgrund
              och menade att det skulle leda till minskad invandring, när allting
              tyder på att invandringen kommer att öka. Morgan Johansson är
              alltså inkonsekvent som minister när det gäller vad han gör efter
              valet jämfört med vad han sa före valet.
            </seg>
          </u>
          <note type="speaker">
            Anf. 205 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! När jag tog över denna portfölj för sex år sedan
              tog Sverige emot ungefär 12 procent av alla asylansökningar, efter
              att Moderaterna drivit fram en lagstiftning som var Europas mest
              generösa och därmed ledde Sverige in i krisen. Jag tog ansvar
              för krisen och var med om att driva igenom beslut som gjorde att
              vi kunde hantera den. Sedan vi tillträdde har antalet asylansökningar
              som sagt minskat med över 90 procent.
            </seg>
          </u>
          <u>
            <seg>
              Den bild som Arin Karapet försöker ge – att vi på något sätt
              har ökat asylmottagandet – är alltså fullständigt felaktig. Det
              har vi inte. Det är snarare tvärtom; vi har nu det lägsta på 20
              år.
            </seg>
          </u>
          <u>
            <seg>
              Moderaterna är oerhört fixerade vid de ensamkommande. I debatten
              används olika siffror när det gäller hur många de är: 13 000,
              9 000 eller 7 000. De är i denna grupp 5 800 som just nu omfattas
              av gymnasielagen. Jag tyckte och tycker fortfarande att det fanns
              och finns skäl att nu, när coronasituationen är som den är, göra
              lättnader också i det regelverket. Men detta välter inte på något
              sätt svensk migrationspolitik.
            </seg>
          </u>
          <note type="speaker">
            Anf. 206 HANS EKLIND (KD) replik:
          </note>
          <u>
            <seg>
              Fru talman! Jag tänkte när vi har ministern i kammaren passa
              på att ta upp rapporten i Sveriges Radios Ekot om den ukrainska
              jobbagenturen som utnyttjar det svenska asylsystemet. För er som
              inte känner till det säljer företaget alltså jobbresor till Sverige
              och hjälper sedan den som betalar för detta att söka asyl i Sverige
              med falska asylberättelser och så vidare. Det är inte asyl som
              är själva poängen utan att få ett arbete.
            </seg>
          </u>
          <u>
            <seg>
              Den möjlighet som man utnyttjar kallas för spårbytet, och vi
              i Kristdemokraterna driver att den möjligheten ska tas bort. Där
              var vi tidigare överens med Socialdemokraterna, men nu har de
              bytt fot och har tillsatt en utredning som ska se över om möjligheten
              till spårbyte kan breddas och underlättas.
            </seg>
          </u>
          <u>
            <seg>
              Min fråga till ministern handlar egentligen om arbetskraftsinvandringen,
              för jag tycker att detta hör ihop. Jag förstår inte riktigt linjen
              inom socialdemokratin. På Socialdemokraternas hemsida står det
              nämligen att ” arbetskraftsinvandring bara ska tillåtas när det
              inte går att hitta rätt personer i Sverige ”. Ännu ett citat:
              ” Jobb som kräver kort eller ingen utbildning ska i första hand
              gå till arbetslösa personer som redan bor i Sverige .”
            </seg>
          </u>
          <u>
            <seg>
              Jag tänker att det finns möjligheter för socialdemokrater och
              kristdemokrater att mötas här. Men min fråga blir hur detta går
              ihop med spårbytet. Det är någonstans där det blir lite svårt
              att följa tankegången. Jag hade förstått om Socialdemokraterna
              hållit kvar vid sin tidigare åsikt att spårbyte inte var något
              man ville ha kvar. Men nu när man vill ha det kvar och dessutom
              underlätta det öppnar man möjligheten att där vi har egen arbetskraft
              få in människor som tar arbetstillfällen i Sverige. Detta är en
              konkret fråga till Morgan Johansson.
            </seg>
          </u>
          <note type="speaker">
            Anf. 207 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Jag får börja med att reda ut detta. Den ukrainska
              jobb ­ agenturen utnyttjar inte själva spårbytet. Det var inte
              så de jobbade, utan de jobbade med möjligheten för dem som söker
              asyl att jobba under tiden asylprövningen sker – det som kallas
              för AT-UND, det vill säga arbets ­ tillstånd under den tiden.
            </seg>
          </u>
          <u>
            <seg>
              Det här kommer man inte åt genom att röra spårbytet, för det
              har inte med detta att göra. Man kommer åt det genom att ha en
              lagstiftning som gör att man snabbare kan behandla ansökningar
              från länder med väldigt låg beviljandegrad – de som finns på en
              så kallad säkra länder-lista. Regeringen kommer i morgon att besluta
              om att lägga fram en proposition för riksdagen om att införa en
              sådan lista.
            </seg>
          </u>
          <u>
            <seg>
              Om Ukraina sätts upp på säkra länder-listan innebär det att asylansökningar
              från Ukraina hanteras i ett snabbspår. I stället för att kunna
              vara här i tre fyra månader och jobba med AT-UND kommer dessa
              personer i stället att gå i snabbspåret, och det kommer i de flesta
              fall att innebära att de får sin asylansökan behandlad inom några
              veckor och därmed får lämna landet. De kommer därmed aldrig att
              kunna arbeta på det sätt som skett, och då slår vi undan benen
              för den typ av affärsidé som det ukrainska bolaget har. Säkra
              länder-listan och den lagstiftning som är tänkt att träda i kraft
              den 1 maj omhändertar alltså detta problem.
            </seg>
          </u>
          <u>
            <seg>
              När det sedan gäller spårbytet kan jag ställa frågan till Hans
              Eklind: Om ni nu är så mycket emot spårbyte, varför införde ni
              det då? Så var det ju; det var Kristdemokraterna och alliansregeringen
              som gjorde det.
            </seg>
          </u>
          <u>
            <seg>
              Det bygger på att man efter att ha jobbat en tid ska ha möjlighet
              att i stället bli arbetskraftsinvandrare. Detta kräver att man
              har jobbat heltid i fyra månader. Möjligheten utnyttjas av en
              väldigt liten andel. Jag tror att det var tusen ansökningar under
              förra perioden. Det är inte där det stora fusket finns, utan det
              finns i den andra delen av arbetskraftsinvandringen – de som kommer
              hit direkt från sina hemländer.
            </seg>
          </u>
          <note type="speaker">
            Anf. 208 HANS EKLIND (KD) replik:
          </note>
          <u>
            <seg>
              Fru talman! Jag konstaterar att Migrationsverket anser att spårbytes
              ­ möjligheten missbrukas alltmer. Det är noterbart att åtminstone
              Migra ­ tionsverket tycker att detta utgör ett problem.
            </seg>
          </u>
          <u>
            <seg>
              Det är helt riktigt, och det försökte jag också påpeka, att de
              som kommer hit från Ukraina inte är ute efter att söka asyl. Man
              söker asyl, och under handläggningstiden ser man till att ha ett
              jobb. Sedan kan man söka arbetstillstånd i stället.
            </seg>
          </u>
          <u>
            <seg>
              Jag är helt överens med Morgan Johansson om att vi behöver en
              säkra länder-lista. Det låter jättebra att den kommer nu.
            </seg>
          </u>
          <u>
            <seg>
              På Socialdemokraternas hemsida skriver ni ändå så här: ” Asylsystemet
              ska inte vara en genväg till arbetstillstånd. ” Jag får inte socialdemokratins
              ord om att vi nu måste se över regelverket för arbetskraftsinvandring
              att hänga ihop med att man samtidigt har en utredning om att underlätta
              spårbyte. Detta om något är inkonsekvent.
            </seg>
          </u>
          <note type="speaker">
            Anf. 209 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Detta är ett klassiskt exempel på att inte se skogen
              för alla träd. Man rycker ut en del, spårbytet, som egentligen
              inte är huvudproblemet, och försöker göra det till huvudproblemet
              och blåsa upp dess propor ­ tioner. Det handlar som sagt om en
              mycket liten andel av det totala antal ansökningar om arbetstillstånd
              som vi hanterar, och det är inte detta som är det huvudsakliga
              problemet.
            </seg>
          </u>
          <u>
            <seg>
              Det huvudsakliga problemet är att vi generellt sett har ett system
              med arbetskraftsinvandring också för yrken där vi inte har någon
              brist. Även detta skapade Kristdemokraterna en gång för tio år
              sedan. Ni var ju med om att driva fram ett sådant system.
            </seg>
          </u>
          <u>
            <seg>
              Jag skulle vilja ha en ordning – jag hoppas att vi kommer så
              långt som möjligt – där vi dels städar upp i själva systemet,
              dels inför begränsningar på ett sådant sätt att vi har arbetskraftsinvandring
              för de yrken där vi har en brist. Vi får se hur långt vi kommer
              här i riksdagen med de samarbeten vi har, men jag tror att vi
              kommer att behöva ta ett rejält grepp om arbetskraftsinvandringen
              framöver för att se till att stävja denna typ av fusk.
            </seg>
          </u>
          <note>
            Anf. 210 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Är det något man kan vara säker på är det att migrationsminister
              Johansson är nöjd med hur läget är och med regeringens politik,
              förstås. Han var nöjd före krisen 2015, han var nöjd under krisen
              och han är nöjd nu. Vad som än händer är han nöjd. Antingen har
              regeringen nämligen haft rätt hela tiden, eller också har de rätt
              när de har ändrat sig. Eller så har de rätt nu, och det är det
              som räknas.
            </seg>
          </u>
          <u>
            <seg>
              Ministerns återkommande svar rörande allt som har gällt migrationspolitiken
              det senaste halvåret är att vi har de lägsta nivåerna under hela
              2000-talet, vilket förstås är bra. Jag tog också upp det i mitt
              anförande, och jag såg att ministern nickade instämmande. Att
              detta enbart beror på coronapandemin talar han däremot gärna tyst
              om.
            </seg>
          </u>
          <u>
            <seg>
              Regeringens nya förslag, som han släppte sent en fredagskväll,
              går minst sagt i en annan riktning: en Tinderlag för att underlätta
              anhöriginvandring med nya relationer, mer skattefinansierad anhöriginvandring
              för kvotflyktingar och även en ny, generös skyddsgrund, som har
              nämnts flera gånger tidigare, för att ge uppehållstillstånd till
              alla som har klamrat sig fast i Sverige tillräckligt länge.
            </seg>
          </u>
          <u>
            <seg>
              Det jag undrar över är hur ministern samtidigt kan nicka instämmande
              till att det är bra med minskad invandring och vara nöjd med förslag
              som tveklöst kommer att öka invandringen. Är ministern nöjd med
              de 12 500 asylsökande som vi verkar landa på i år, eller kommer
              ministern att vara nöjd när vi är uppe i 25 000 asylsökande igen?
            </seg>
          </u>
          <note type="speaker">
            Anf. 211 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Jag nickade instämmande när Jonas Andersson sa att
              vi nu har det lägsta antalet asylsökande på 20 år, för det är
              ju en sanning. Men det låter inte alltid så på SD, utan ni försöker
              snarare påstå att det fortfarande råder massinvandring, folkutbyte
              och allt vad det är ni håller på med i sociala medier, på Twitter
              och så vidare. Det är den typen av retorik ni brukar köra med.
            </seg>
          </u>
          <u>
            <seg>
              Nu säger Jonas Andersson att vi har de lägsta nivåerna på 20
              år, och det är korrekt. Men han har fel när han påstår att detta
              bara beror på corona. Sanningen är att vi redan förra året, före
              corona, låg på väldigt låga nivåer, liksom året dessförinnan.
              Han kan gärna stå och vifta på huvudet, men så är det faktiskt,
              Jonas Andersson. Från de 160 000 som kom 2015 minskade det kraftigt
              redan 2016, och det fortsatte sedan 2017, 2018 och 2019 att ligga
              på stabilt väldigt låga nivåer. Så var det faktiskt. Detta var
              bland annat en effekt av de åtgärder som vi vidtog.
            </seg>
          </u>
          <u>
            <seg>
              Jonas Andersson har också fel när han säger att de nya förslagen
              när det gäller familjeåterföreningen handlar om att även nya relationer
              ska räk ­ nas in. Nej, det här handlar om etablerade relationer
              i hemlandet. Men vi har ett utrymme för detta om man av olika
              skäl inte har kunnat leva till ­ sammans i hemlandet, till exempel
              om det har varit en homosexuell rela ­ tion och man kommer från
              ett land där det till och med kan vara förenat med dödsstraff
              att över huvud taget leva tillsammans. Om det finns en eta ­ blerad
              relation i hemlandet i en sådan situation ska man få rätt till
              familje ­ återförening. Det är detta förslaget handlar om. Det
              handlar inte om några nya relationer, utan om etablerade relationer.
            </seg>
          </u>
          <u>
            <seg>
              Sedan är frågan om jag är nöjd. Nej, det finns alltid saker man
              måste göra. Men jag kan konstatera att inget har blivit verklighet
              av det som SD stod och sa 2015 och 2016 om att allt skulle haverera
              och att statsfinanserna skulle gå i kras. Detta är jag ganska
              glad för.
            </seg>
          </u>
          <note>
            Anf. 212 JONAS ANDERSSON i Skellefteå (SD) replik:
          </note>
          <u>
            <seg>
              Fru talman! Jag tackar för svaret. Nivåerna har legat på mellan
              20 000 och 25 000 de senaste åren. Jag antar att det är det som
              migrationsministern är nöjd med. Men jag förstår också att det
              är svårt för honom att svara, eftersom det väl trots allt är Miljöpartiet
              som har sista ordet.
            </seg>
          </u>
          <u>
            <seg>
              Fru talman! Snart är det jul. Som vanligt får Morgan Johansson
              mig att tänka på Kalle Ankas julafton, den här gången närmare
              bestämt på Djungelboken. Jag kan se framför mig hur migrationsministern
              lattjar runt med lagstiftningen ungefär som Baloo lattjar runt
              med Mowgli. Helt plötsligt ligger utlänningslagen där utslagen
              i en liten hög. Jag får då spela Bagheeras roll som den förnumstige
              som säger: Säg mig, nu när du har gjort en massa nya kryphål och
              undantag, hur tror du då att det kommer att bli när pandemin är
              över? Tyvärr kommer Morgan Johanssons svar på de här frågorna
              knappast att bli en lugnande present till svenska folket.
            </seg>
          </u>
          <u>
            <seg>
              Med det tillönskar jag ministern en god jul och ett gott nytt
              år.
            </seg>
          </u>
          <note type="speaker">
            Anf. 213 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Om jag är Baloo är väl Jonas Andersson i så fall
              hackspetten i Kalle Ankas julafton. Så är det ibland i de här
              replikskiftena – man får höra samma sak om och om igen.
            </seg>
          </u>
          <u>
            <seg>
              I sak vill jag bara säga att jag är glad och stolt över två saker
              i migra ­ tionspolitiken. Det ena är att vi har kunnat ta hand
              om så pass många som vi har gjort. Vi har räddat tiotusentals
              människor från ett fruktansvärt öde: att vara kvar i krig och
              förtryck. Det andra är att mycket av det som olycks ­ korparna
              sa för fem år sedan inte har slagit in, oavsett om det gällt arbets
              ­ löshet, socialbidragstagande eller statsfinanser. Det är jag
              också ganska glad och tacksam för.
            </seg>
          </u>
          <u>
            <seg>
              Jag önskar naturligtvis också Jonas Andersson en riktigt god
              jul och ett gott nytt år. Vi kommer säkert att ses i debatter
              under det nya året.
            </seg>
          </u>
          <note type="speaker">
            Anf. 214 CHRISTINA HÖJ LARSEN (V) replik:
          </note>
          <u>
            <seg>
              Fru talman! Nu har vi hört både Miljöpartiet och Centerpartiet
              berätta om hur de ser på den nya humanitära skyddsgrunden. Häromdagen
              satt jag och lyssnade jättenoga till Morgan Johanssons framträdande
              i Agenda och försökte förstå om det var Centerpartiets, Miljöpartiets
              eller någon annans tolkning av den nya humanitära skyddsgrunden
              som gällde. Jag tyckte att det var mycket svårt att utläsa svaret
              på den frågan. Därför skulle jag nu vilja ställa två väldigt raka
              frågor.
            </seg>
          </u>
          <u>
            <seg>
              Kommer de som har tillstånd enligt den nya gymnasielagen att
              kunna rymmas i en sådan ny humanitär skyddsgrund, som statsrådet
              ser det?
            </seg>
          </u>
          <u>
            <seg>
              Kommer de som har haft tillstånd enligt den nya gymnasielagen
              men vars tillstånd har upphört att kunna omfattas av den nya humanitära
              skyddsgrunden? Jag avser till exempel dem vars tillstånd gick
              ut förra veckan och som inte har haft möjlighet att hitta arbete
              på grund av pandemin.
            </seg>
          </u>
          <note type="speaker">
            Anf. 215 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Den humanitära skyddsgrunden är till för att undvika
              orimliga situationer när vi nu går över från permanenta uppehållstillstånd
              som bas till tillfälliga uppehållstillstånd. Det måste finnas
              en säkerhetsventil för att man ska kunna hantera vissa särskilt
              ömmande situationer.
            </seg>
          </u>
          <u>
            <seg>
              Ta till exempel följande situation: En 40-åring har varit här
              åtta till tio år, jobbar, betalar skatt, har familj, kan svenska
              och är integrerad i Sverige, men har gått runt på tillfälliga
              uppehållstillstånd. Plötsligt blir det fred i hemlandet, och denna
              person ska prövas mot skyddsbehovet. Då är frågan: Om skyddsbehovet
              har upphört, ska han eller hon då utvisas? Nej, det tycker jag
              inte är rimligt, för då har personen en sådan anknytning till
              Sverige att det i det läget måste finnas en möjlighet att få uppehållstillstånd,
              men inte permanent uppehållstillstånd, för det är inte det som
              det handlar om, utan en förlängning av det tillfälliga uppehållstillståndet.
              Sedan kommer man naturligtvis att kunna jobba sig in och få ett
              permanent uppehållstillstånd om man uppfyller de krav som finns.
              Det är ett exempel på en sådan situation.
            </seg>
          </u>
          <u>
            <seg>
              Detta innefattar inte dem som har lagakraftvunna avslag. Har
              man det i botten, vilket för övrigt många av de ensamkommande
              har, omfattas man inte av den humanitära skyddsgrunden. Dessutom
              handlar det inte bara om tiden man har varit i Sverige, utan man
              måste också kunna visa någonting annat som ger en de särskilt
              ömmande omständigheter som man i så fall ska kunna hänvisa till.
            </seg>
          </u>
          <u>
            <seg>
              Innebär detta att inga ensamkommande kommer att omfattas? Nej,
              det kan man inte heller säga, eftersom detta prövas individuellt
              från fall till fall. Detta är ingen amnesti, som en del påstår,
              utan ett sätt att kunna undvika orimliga situationer som man måste
              ha en säkerhetsventil för.
            </seg>
          </u>
          <note type="speaker">
            Anf. 216 CHRISTINA HÖJ LARSEN (V) replik:
          </note>
          <u>
            <seg>
              Fru talman! Jag tackar statsrådet för svaret. Det var ett tydligare
              svar än vad jag lyckades utröna i Agenda häromdagen.
            </seg>
          </u>
          <u>
            <seg>
              Jag skulle verkligen gärna se en riktigt bra humanitär skyddsgrund.
              Jag skulle också tycka att det vore väldigt bra om vi i en sådan
              även kunde innefatta till exempel statslösa som har levt här i
              årtionden utan att kunna utvisas men också utan att kunna arbeta
              eller någonting annat. Där behövs verkligen en ventil, och det
              hoppas jag att regeringen arbetar särskilt med när det gäller
              frågan om praktiska verkställighetshinder.
            </seg>
          </u>
          <u>
            <seg>
              Men det jag hör statsrådet säga här stämmer inte överens med
              det jag hör från Miljöpartiet. Precis som statsrådet säger har
              en hel del av de unga som berörs av den nya gymnasielagen utvisningsbeslut
              i botten. Det behöver vi ju ändra på om vi vill att det ska vara
              så som Miljöpartiet säger. Detsamma gäller Centerpartiet.
            </seg>
          </u>
          <note type="speaker">
            Anf. 217 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Sådant är förslaget. Har man ett lagakraftvunnet
              avslag i botten kan man inte prövas i förhållande till den nya
              humanitära skydds ­ grunden, vilket är ganska naturligt. Det handlar
              ju om att se till de situa ­ tioner där man till exempel har gått
              på tillfälliga uppehållstillstånd under väldigt lång tid och fått
              den här anknytningen.
            </seg>
          </u>
          <u>
            <seg>
              Sedan hoppas jag naturligtvis att många av de ensamkommande har
              möjlighet att etablera sig på arbetsmarknaden, trots att vi inte
              kommer att få igenom åtminstone den första delen av våra förslag
              om att lindra villkoren. Mot bakgrund av coronasituationen tycker
              jag att det finns argument för att lätta på kraven och ge dem
              längre tid på sig och något lindrigare villkor gällande arbete.
              Nu ser jag att det finns ett motstånd i riksdagen mot detta. Det
              beklagar jag. Jag hade gärna sett en sådan förändring.
            </seg>
          </u>
          <note type="speaker">
            Anf. 218 FREDRIK MALM (L) replik:
          </note>
          <u>
            <seg>
              Fru talman! Jag lyssnade på statsrådet när han gjorde sin beskrivning
              av det svenska regelverket gällande arbetskraftsinvandring. Där
              finns mycket riktigt en hel del problem. Det är alldeles korrekt.
              I huvudsak återfinns dessa problem bland dem som arbetskraftsinvandrar
              till Sverige för väldigt låga inkomster. Där finns det problem
              med bland annat exploatering, fusk och missbruk – samt givetvis
              undanträngningseffekter, eftersom det finns många arbetslösa utan
              utbildning i Sverige nu.
            </seg>
          </u>
          <u>
            <seg>
              Detta måste vi givetvis ta tag i. Det finns en utredning som
              rullar nu. Vi har från Liberalernas sida sagt: Ska man arbetskraftsinvandra
              till Sverige bör den lägsta inkomst man kan få motsvara svenska
              kollektivavtal för heltidstjänst. Då skulle de lägsta inkomsterna
              drivas upp med åtminst ­ one 6 000–7 000. Det finns också en del
              andra lösningar som det har pekats på.
            </seg>
          </u>
          <u>
            <seg>
              Men sedan, fru talman, tar statsrådet i så att det bara dånar
              om det och säger att hela den reform som genomfördes för drygt
              tio år sedan är ett ”totalt misslyckande”. Det är det jag reagerar
              på, fru talman. Det är en svartmålning som enbart tar fasta på
              de problem som finns. Det finns också ett antal väldigt stora
              fördelar med arbetskraftsinvandring.
            </seg>
          </u>
          <u>
            <seg>
              Vi har viktiga företag i Sverige som får sin kompetensförsörjning
              tryggad genom högpresterande, högutbildad och ofta också högavlönad
              arbetskraft. Jag kan inte riktigt förstå varför man ska försvåra
              också för dem. Det är en jätteviktig kompetensförsörjning som
              den svenska ekonomin mår väldigt bra av och som har genererat
              väldigt många jobb. Svartmålningen av arbetskraftsinvandringen
              där man slår så oerhört brett som statsrådet gör är inte riktigt
              rättvisande.
            </seg>
          </u>
          <note type="speaker">
            Anf. 219 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Jag kan förstå att Fredrik Malm inte tycker så. Men
              det är vad vi ser nu, inte minst mot bakgrund av alla de arbetsplatsinspektioner
              som vi nu genomför. Vi har gett myndighetsuppdrag att förstärka
              det.
            </seg>
          </u>
          <u>
            <seg>
              Det handlar om att gå in på byggen, restauranger och ställen
              där vi vet att det förekommer fusk och fiffel bara för att se
              hur det verkligen ser ut. Människor sover två meter från den spis
              som de jobbar vid på dagarna. Så kan det se ut. Människor bor
              i källare och jobbar för 30 kronor i timmen. Det är inte bara
              som jag säger. Det är verkligheten att det fungerar på det sättet.
            </seg>
          </u>
          <u>
            <seg>
              Jag tror ibland att en del borgerliga politiker missar den klassaspekt
              som finns. Det är uppenbart så att om du kommer hit till Sverige
              som civil ­ ingenjör, ekonom eller it-specialist till ett företag
              där du verkligen behövs och i grunden har en hög lön är det klart
              att du blir väl omhändertagen där och oftast inte blir exploaterad
              och utnyttjad.
            </seg>
          </u>
          <u>
            <seg>
              Men om du kommer hit som diskare, städare, fönsterputsare eller
              som de som sitter och målar naglar i butikerna är det klart att
              du löper en oerhörd risk att bli utnyttjad av oseriösa arbetsgivare.
            </seg>
          </u>
          <u>
            <seg>
              Jag tror nog att vi kommer att kunna hitta vägar framåt. Jag
              tycker att diskussionen om heltid och deltid är väldigt intressant.
              Då skjuter man upp lönetröskeln. Vi får se vad utredaren kommer
              fram till.
            </seg>
          </u>
          <u>
            <seg>
              Jag skulle egentligen vilja gå tillbaka till den ordning där
              vi har en arbetsmarknadsprövning och att det är bristyrken som
              vi har arbetskraftsinvandring för och inte några andra yrken.
              Det är det rimliga att göra. Jag vet också att det är en diskussion
              som förs mellan de samarbetande partierna. Vi får se hur långt
              vi kan komma i den delen helt enkelt. Jag är fast besluten att
              nu försöka städa upp i det här systemet, för så här kan det inte
              fortsätta.
            </seg>
          </u>
          <note type="speaker">
            Anf. 220 FREDRIK MALM (L) replik:
          </note>
          <u>
            <seg>
              Fru talman! Nu upprepar statsrådet precis den svartmålningen.
              Jag vet inte om människor sover på smutsiga madrasser bredvid
              ugnen på Swedbank, Sandvik, Volvo, Ericsson, Handelsbanken och
              så vidare. Vi har en omfattande arbetskraftsinvandring till Sverige
              av experter och högkompetent arbetskraft. Det är en oerhört viktig
              kompetensförsörjning.
            </seg>
          </u>
          <u>
            <seg>
              Fru talman! Jag är egentligen inte här för att polemisera med
              statsrådet om de problem som de facto finns. Dem ser jag också.
              De finns i huvudsak inom de kategorier som Morgan Johansson här
              rabblar upp inom hotell och restaurang, eller vad det nu kan vara,
              som diskare och så vidare. Det finns annan problematik i anslutning
              till detta och så vidare. Det är någonting som vi verkligen måste
              ta tag i. Men man måste också se den andra sidan. Det handlar
              om kompetensutvisningar av personer som inte har gjort några fel
              och seriösa arbetsgivare som inte hittar kompetensen i Sverige
              till exempel.
            </seg>
          </u>
          <note type="speaker">
            Anf. 221 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Nej, jag har inga ambitioner att försvåra för arbetskraftsinvandringen
              för de yrken där vi behöver arbetskraftsinvandring, tvärtom. Jag
              ser också att det finns ett problem med kompetensutvisningar.
              Utredningen har också i uppdrag att se över den delen.
            </seg>
          </u>
          <u>
            <seg>
              Det är möjligt att man inte sover på smutsiga madrasser på Swedbank.
              Men man gör det på restaurangerna runt Möllevången i Malmö eller
              på andra ställen där systemet har utnyttjats på ett helt fruktansvärt
              sätt många gånger.
            </seg>
          </u>
          <u>
            <seg>
              Vi har ändå en gemensam problembild när det gäller vilken typ
              av fusk, fiffel och utnyttjande vi ska komma åt. Vi kommer säkert
              också att komma fram till gemensamma lösningar. Jag hoppas på
              en fortsatt god diskussion mellan januaripartierna så att vi kan
              komma fram till de lösningarna och löser de problem som vi ska
              lösa.
            </seg>
          </u>
          <note type="speaker">
            Anf. 222 JONNY CATO (C) replik:
          </note>
          <u>
            <seg>
              Fru talman! Jag vill inleda med att tacka migrationsministern
              och regeringen för ett bra samarbete under året i migrationsfrågan
              i stort och framför allt i de punkter som berör januariavtalet.
            </seg>
          </u>
          <u>
            <seg>
              Jag ska inte helt oväntat också tala om arbetskraftsinvandring.
              Jag vill inleda med att säga att jag har stor respekt för att
              Socialdemokraterna och bland annat Centerpartiet har rätt så stora
              skillnader i ingångsvärden i frågan om arbetskraftsinvandring.
              Jag vet att det var en stor eftergift för Socialdemokraterna inom
              ramen för januariavtalet.
            </seg>
          </u>
          <u>
            <seg>
              Jag vill dock läsa upp vad som står i januariavtalet: Problemet
              med kompetensutvisningar måste lösas. Ett särskilt visum för högkvalificerade
              som vill söka jobb eller starta företag ska införas. Dagens regelverk
              för arbetskraftsinvandring ska värnas.
            </seg>
          </u>
          <u>
            <seg>
              När jag hör migrationsministern både i debatten här i dag och
              i en rad uttalanden den senaste månaden blir jag ändå lite orolig
              kopplad till den sista meningen i januariavtalet. När migrationsministern
              säger att arbetskraftsinvandringen ska reformeras i grunden är
              det faktiskt inte det vi kom överens om. Vi kom överens om direktiv
              som jag tycker är bra.
            </seg>
          </u>
          <u>
            <seg>
              Centerpartiet är helt med på att fusk och organiserad brottslighet
              inte hör hemma i någon del av samhället och inte heller när det
              gäller arbetskraftsinvandring.
            </seg>
          </u>
          <u>
            <seg>
              Direktiven är bredare än det vi kom överens om när vi slöt januari
              ­ avtalet. Därför har jag och många andra med mig blivit oroliga
              över migra ­ tionsministerns uttalanden på senaste tiden.
            </seg>
          </u>
          <u>
            <seg>
              Jag vill försäkra mig om och ställa frågan: Kan migrationsministern
              lova att dagens system för arbetskraftsinvandring ska värnas?
            </seg>
          </u>
          <note type="speaker">
            Anf. 223 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Ja, det kan Jonny Cato vara trygg med. Vad vi möjligen
              skiljer oss åt i är hur man värnar systemet för arbetskraftsinvandring.
            </seg>
          </u>
          <u>
            <seg>
              Jag tror att vi båda två är överens om att det inte får fortsätta
              som det ser ut nu med exploateringen, fifflet och fusket. Det
              är inte bara det att människor utnyttjas. Det är också fusk med
              skattemedel. Det gäller till exempel personliga assistenter. Myndigheterna
              som jobbar mot organiserad brottslighet lyfte förra året upp det
              som ett sätt där man helt enkelt mjölkar pengar ur välfärdssystemen.
            </seg>
          </u>
          <u>
            <seg>
              Om det får fortsätta kan man inte säga att man värnar systemet.
              Vi värnar systemet genom att se till att det är långsiktigt hållbart
              och att det inte har de avarter som vi ser just nu.
            </seg>
          </u>
          <u>
            <seg>
              Det är precis därför som vi tillsatte utredningen. Vi får se
              var den landar någonstans. Hade jag fått bestämma själv hade jag
              gått hela vägen och sagt att vi ska återinföra arbetsmarknadsprövningen.
              Men jag måste hålla mig inom de ramar som finns här och se till
              att vi håller oss till de uppgörelser som är gjorda.
            </seg>
          </u>
          <u>
            <seg>
              Kan vi inte gå hela vägen kan vi kanske hitta andra vägar i så
              fall för att lösa just det här problemet. Liberalerna är inne
              på frågan om heltid och deltid. Jag kan tycka att det är märkligt
              att man kan komma hit som arbetskraftsinvandrare för att jobba
              deltid som städare och sedan dessutom ta hit hela familjen utan
              något försörjningskrav. Det kan jag tycka är väldigt egendomligt.
              Det öppnar för fusk och fiffel. Det är bara en sådan fråga. Det
              finns många ytterligare.
            </seg>
          </u>
          <u>
            <seg>
              Låt oss titta när betänkandena kommer från utredningen och gå
              igenom de förslagen tillsammans och se vilka som är effektiva
              och hur vi gör på bästa sätt för att komma åt de avarter som finns
              inom systemet. Jag tror säkert att vi kan hitta lösningar tillsammans.
            </seg>
          </u>
          <note type="speaker">
            Anf. 224 JONNY CATO (C) replik:
          </note>
          <u>
            <seg>
              Fru talman! Jag har också goda förhoppningar om att vi tillsammans
              ska kunna hitta bra åtgärder för att komma åt fusk och organiserad
              brottslighet. Där finns det ingen skiljelinje.
            </seg>
          </u>
          <u>
            <seg>
              Det är heller ingen hemlighet att Socialdemokraterna de senaste
              åren har fört en rätt så hård retorik, inte minst i valrörelser,
              mot arbetskraftsinvandringen som sådan. Som centerpartist och
              värnare av systemet för arbetskraftsinvandring är det klart att
              man blir orolig när Socialdemokraterna säger: Vi ska reformera
              det i grunden. I intervju efter intervju lyfter de fram rätt så
              långtgående förslag.
            </seg>
          </u>
          <u>
            <seg>
              Vi och många andra värnar arbetskraftsinvandringen. Inte minst
              it-företagen, skogsnäringen, Svenskt Näringsliv och många andra
              blev oro ­ liga, och därav min fråga.
            </seg>
          </u>
          <u>
            <seg>
              Jag har också goda förhoppningar om att vi kan hitta rimliga
              förslag framöver. Fusk och brottslighet ska väck, men vi ska fortfarande
              ha en bredd och ett bra system för arbetskraftsinvandring framöver.
              Det är vi överens om inom ramen för januariavtalet.
            </seg>
          </u>
          <note type="speaker">
            Anf. 225 Justitie- och migrationsminister MORGAN JOHANSSON (S)
            replik:
          </note>
          <u>
            <seg>
              Fru talman! Det stämmer säkert, det som Jonny Cato säger, att
              vi har haft och har en ganska hård retorik när det gäller det
              här. Men det beror ju på att vi ser dessa problem i vardagen.
              Och det gäller inte bara det som våra myndigheter ser när de gör
              arbetsplatsinspektioner utan också det som de fackliga organisationerna
              ser. Hotell och restaurang ser det, och Byggnads ser det överallt.
              De fackliga organisationerna som jobbar med detta ser det här
              varenda dag, helt enkelt. De ser hur systemet utnyttjas.
            </seg>
          </u>
          <u>
            <seg>
              Jag tycker att det är stötande att vi har ett system som bjuder
              in till den här typen av utnyttjande. Det måste vi göra någonting
              åt.
            </seg>
          </u>
          <u>
            <seg>
              Vi ska hitta lösningar, och det tror jag säkert att vi kommer
              att kunna göra. Vi håller ihop samarbetet, men jag vill bara säga
              att det här är en sådan fråga som det är oerhört viktigt att vi
              tar i tillsammans under mandatperioden. Det är också ett sätt
              att värna själva systemet och de behov som finns i andra delar
              av näringslivet.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 december.)
          </note>
          <note>
            § 13 Samhällsekonomi och finansförvaltning
          </note>
          <note>
            Finansutskottets betänkande 2020/21:FiU2
          </note>
          <note>
            Utgiftsområde 2 Samhällsekonomi och finansförvaltning (prop.
            2020/21:1 delvis)
          </note>
          <note>
            föredrogs.
          </note>
          <note>
            Anf. 226 MATTIAS KARLSSON i Luleå (M):
          </note>
          <u>
            <seg>
              Fru talman! För beslut i detta ärende hänvisar jag till Moderaternas
              särskilda yttrande. Moderaternas budgetalternativ bör ses som
              ett sammanhållet paket där inte någon eller några delar kan brytas
              ut och behandlas isolerat. Mot den bakgrunden avstår vi från ställningstagande.
            </seg>
          </u>
          <u>
            <seg>
              Detta ärende handlar om hur vi kan skydda, värna och upprätthålla
              den finansiella stabiliteten, särskilt de institutioner som ska
              värna det finansiella systemet och den finansiella stabiliteten
              i Sverige och som också har tillsyn över hur den allmänna ekonomiska
              politiken sköts. Det är därmed en mycket viktig fråga.
            </seg>
          </u>
          <u>
            <seg>
              Den är särskilt viktig i dessa tider. Det är inte helt klart
              vad den situa ­ tion vi nu har kommer att leda till. Under detta
              utgiftsområde behandlas en rad viktiga frågor som på många sätt
              skapar förutsättningar för en god samhällsekonomi med en väl fungerande
              finansmarknad.
            </seg>
          </u>
          <u>
            <seg>
              Sverige har, förutom pandemin, att hantera en hög arbetslöshet
              och en grov kriminalitet. Detta är Sveriges stora problem. I Moderaternas
              budgetmotion fokuserade vi därför på att se till att Sverige ska
              ha beredskap för att pandemin kan förvärras ytterligare, på att
              knäcka arbetslösheten och på att bekämpa kriminaliteten.
            </seg>
          </u>
          <u>
            <seg>
              För att ta höjd för ett läge där coronakrisen skulle förvärras
              innehåller Moderaternas budget en krisbuffert. Den kan användas
              för att dels stärka hälso- och sjukvården, dels stötta ekonomin
              för att pressa tillbaka arbetslösheten när smittspridningen nu
              återigen har tagit fart.
            </seg>
          </u>
          <u>
            <seg>
              För att knäcka arbetslösheten ser vi till att återupprätta arbetslinjen
              genom att strama åt de svenska bidragssystemen, införa ett bidragstak,
              se till att nyanlända gradvis ska kvalificera sig till de svenska
              bidragssystemen samt växla ineffektiva skatteavdrag mot bredare
              skattesänkningar på arbete och investeringar.
            </seg>
          </u>
          <u>
            <seg>
              Välfärden tillförs mer resurser samtidigt som de villkoras med
              ett skattehöjarstopp för att inte framtida skattehöjningar ska
              hota en ekono ­ misk återhämtning.
            </seg>
          </u>
          <u>
            <seg>
              Den klyfta i beskattning mellan löntagare och pensionärer som
              regeringen inför tas bort.
            </seg>
          </u>
          <u>
            <seg>
              För att bekämpa kriminaliteten föreslår vi en mönsterbrytande
              kriminalpolitik som kan krossa gängen och återupprätta tryggheten.
              Det handlar också exempelvis om att hela rättsväsendet tillförs
              resurser och om att göra polisyrket mer attraktivt.
            </seg>
          </u>
          <u>
            <seg>
              Genom att fokusera på att lösa Sveriges stora problem kan vi
              se till att Sverige blir ett land där arbetslösheten pressas tillbaka,
              fler är trygga och resurserna till välfärden kan växa.
            </seg>
          </u>
          <note type="speaker">
            Anf. 227 DENNIS DIOUKAREV (SD):
          </note>
          <u>
            <seg>
              Fru talman! Utgiftsområdets myndigheter har en viktig demokratisk
              uppgift i att analysera, prognostisera och sammanställa information
              om statens finanser, om reformer och om samhällsekonomin i övrigt.
            </seg>
          </u>
          <u>
            <seg>
              I dagsläget uträttar myndigheterna ett ändamålsenligt arbete,
              och därför bör den politiska inriktningen vara att säkerställa
              finansieringen så att de även i framtiden kan upprätthålla en
              god statlig förvaltning, tillsyn och kontroll.
            </seg>
          </u>
          <u>
            <seg>
              Inom ramen för sitt arbete har Finansinspektionen inrättat ett
              innova ­ tionscenter vars huvuduppgift är att ge vägledning till
              de företag som till exempel känner sig osäkra när det gäller regler
              och tillstånd. Sverigede ­ mokraterna ser i dagsläget en betydande
              risk för att en utebliven finansie ­ ring av myndigheten kommer
              att leda till ett omodernt regelverk som i framtiden inte hänger
              med i innovationstakten i svensk fintechsektor.
            </seg>
          </u>
          <u>
            <seg>
              Många av de svenska företagen ligger i framkant i det teknikskifte
              som just nu pågår, och därmed är det en hög efterfrågan på Finansinspektionens
              kompetens och erfarenhet. Utbudet av de finansiella tjänsterna
              ökar, och det är sannolikt en utveckling som kommer att fortsätta
              i en oförminskad takt. Därför ser Sverigedemokraterna ett behov
              av ett ökat anslag med 5 miljoner kronor per år under budgetperioden,
              i enlighet med myndighetens eget äskande.
            </seg>
          </u>
          <u>
            <seg>
              Vidare, fru talman, har vi under året sett stora fall på världens
              börser, och på grund av det såg vi också en svensk kreditmarknad
              som frös. Orsaken till detta var bristfällig likviditet. På grund
              av de stora börsfallen försökte många avyttra sina innehav samtidigt
              på en marknad som till stor del saknade köpare och därmed inte
              kunde prissätta tillgångarna korrekt.
            </seg>
          </u>
          <u>
            <seg>
              I förlängningen skulle en dåligt fungerande kreditmarknad även
              utgöra en risk för den finansiella stabiliteten eftersom företagen
              i högre grad blir beroende av bankfinansiering. Bankfinansiering
              är redan företagens huvudsakliga finansieringskälla i en banksektor
              som i relation till bnp är en av de absolut största i världen.
              Synnerligen allvarligt är detta faktum efter ­ som 35 av de totalt
              60 europeiska fonder som tillfälligt stängde för uttag när den
              svenska kreditmarknaden frös var svenska.
            </seg>
          </u>
          <u>
            <seg>
              Det här måste naturligtvis åtgärdas. Då är frågan hur vi gör
              det. Sverigedemokraternas svar på den frågan är följande: Vi måste
              öka likviditeten, och vi måste förbättra transparensen.
            </seg>
          </u>
          <u>
            <seg>
              Grundproblemet på kreditmarknaden är att transparensen är begränsad
              eftersom mycket av handeln sker utanför reglerade handelsplatser
              – så kallad OTC-handel eller handel över disk. Där är information
              om avslutspriser svåråtkomlig, och information om handelsvolymer
              är oftast icke-transparent.
            </seg>
          </u>
          <u>
            <seg>
              Vid en internationell utblick finns det dock exempel på system
              där man offentliggör information om pris, volym och part bara
              minuter efter att transaktionen ägt rum. På så sätt har man också
              kunnat skapa ett register där man kan bygga aggregerade data om
              obligationsomsättningen.
            </seg>
          </u>
          <u>
            <seg>
              I USA har man exempelvis på detta sätt ökat insynen och förbättrat
              transparensen för investerare samt möjliggjort för dem att analysera
              likviditeten i de underliggande papperen. Sverigedemokraterna
              vill se ett liknande moderniserat och digitaliserat system för
              obligationshandel i Sverige.
            </seg>
          </u>
          <u>
            <seg>
              Vidare, fru talman, har vi i kölvattnet av pandemin sett att
              Finansinspektionen medgett en temporär amorteringslättnad till
              landets hushåll åtminstone fram till augusti 2021. Detta är enligt
              vår mening ett helt korrekt beslut, men det underminerar samtidigt
              det andra amorteringskravets hela existensberättigande eftersom
              det andra amorteringskravet infördes med motiveringen att det
              skulle öka motståndskraften i kristider. Nu befinner vi oss i
              kristider, men då måste man i stället temporärt avskaffa kravet
              eftersom det tvärtom har minskat hushållens motståndskraft under
              pandemin – alltså tvärtemot hela ursprungsidén.
            </seg>
          </u>
          <u>
            <seg>
              I bästa fall leder det andra amorteringskravet till att hushåll
              med god betalningsförmåga utestängs från bostadsmarknaden och
              förpassas till en osäker andrahandsmarknad med skyhöga hyror.
              Det kan handla om såväl ensamstående som unga vuxna. Det kan exempelvis
              handla om ett par som är nyexaminerat från universitetet, med
              bra kassaflöde men med en nivå på insatsen som aktiverar det andra
              amorteringskravet och därmed omöjliggör ett inträde på bostadsmarknaden
              i våra mest snabbväxande och arbetsintensiva regioner.
            </seg>
          </u>
          <u>
            <seg>
              Sedan toppnivån 2017 har bostadsbyggandet minskat med 30 procent
              i riket och med hela 50 procent i Stockholmsregionen. I sämsta
              fall är kravet alltså direkt tillväxthämmande och leder till samhällsekonomiska
              välfärdsförluster. Regeringen måste omedelbart vidta politiska
              åtgärder för att avskaffa kravet eftersom vi nu har svart på vitt
              att det andra amorteringskravet är ineffektivt och kontraproduktivt.
              Det här är också en linje som har stöd i forskningen av bland
              andra professor Lars EO Svensson, Finanspolitiska rådet och Stockholms
              Handelskammare.
            </seg>
          </u>
          <u>
            <seg>
              Sammanfattningsvis, fru talman, har jag inget yrkande här i dag
              efter ­ som Sverigedemokraternas anslagsnivå överstiger den av
              riksdagen fast ­ ställda utgiftsramen. Däremot har jag presenterat
              förslag som skulle säker ­ ställa finansieringen av Finansinspektionens
              innovationscenter och där ­ med förbättra möjligheterna och utsikterna
              för svensk fintechinnovation. Jag har presenterat förslag som
              skulle öka likviditeten och förbättra trans ­ parensen på den
              svenska kreditmarknaden. Jag har också presenterat för ­ slag
              som skulle möjliggöra för fler unga vuxna att förverkliga drömmen
              om ett eget hem.
            </seg>
          </u>
          <note type="speaker">
            Anf. 228 ILONA SZATMARI WALDAU (V):
          </note>
          <u>
            <seg>
              Fru talman! Gång på gång har vi fått ta del av nyheter om penningtvätt.
              Via medier har vi fått se och höra hur de svenska storbankerna
              används för omfattande penningtvätt. Så sent som i går rapporterade
              Dagens industri att den amerikanska federala polisen, FBI, utreder
              misstankarna om penningtvätt och bedrägeri i Swedbank och SEB.
              Fler svenska banker har också pekats ut i olika rapporter. Banker
              ska ha kännedom om sina kunder men verkar inte ha det, trots att
              det är deras ansvar enligt lag.
            </seg>
          </u>
          <u>
            <seg>
              Från Vänsterpartiet har vi kritiserat att regeringen har varit
              mycket saktfärdig och inte tagit tag i arbetet mot penningtvätt
              på det sätt som skulle behövts. Vi har därför lagt fram flera
              egna förslag för att visa på vad som kunde och borde göras. Det
              har bland annat handlat om stärkta böter, åtgärder för att minska
              personalomsättningen på Finansinspektionen, högre avgifter för
              tillsynen och en specialmyndighet för arbetet mot penningtvätt
              liknande den i Holland där resurser från olika brottsbekämpande
              myndigheter samlas. Vi föreslog också mer ekonomiska resurser.
            </seg>
          </u>
          <u>
            <seg>
              Vi tog också kontakt med Kristdemokraterna, som hade många liknande
              förslag för att åtgärda problemen med penningtvätt. Vi enades
              om ett förslag till utskottsinitiativ. Detta ledde så småningom
              till att hela utskottet ställde sig bakom det och att en statlig
              utredning tillsattes, vilket var mycket välkommet.
            </seg>
          </u>
          <u>
            <seg>
              Den utredningen ska vara klar i maj nästa år. Men sedan initiativet
              kom och utredningen tillsattes har vi fått se nya avslöjanden,
              och vi vet att Finansinspektionens arbete behöver stärkas. I budgeten
              för 2020 föreslog vi därför 20 miljoner till myndigheten så att
              den skulle kunna stärka sitt arbete. Nu tillför regeringen hälften
              av det, och det är ju en bit på vägen men inte tillräckligt. Vänsterpartiet
              menar att ytterligare 10 miljoner behövs, och vi föreslår därför
              det i vår budgetmotion. Vi måste ta krafttag mot penningtvätt.
            </seg>
          </u>
          <u>
            <seg>
              Vi står bakom detta förslag och vår budget som helhet, men eftersom
              vår rambudget fallit avstår vi från ställningstagande. Jag hänvisar
              till vårt yttrande.
            </seg>
          </u>
          <note type="speaker">
            Anf. 229 JAKOB FORSSMED (KD):
          </note>
          <u>
            <seg>
              Fru talman! Vi debatterar utgiftsområde 2 Samhällsekonomi och
              finansförvaltning . Detta är av stor vikt för att skapa förutsättningar
              för ett gott samhälle och en fungerande arbetsmarknad.
            </seg>
          </u>
          <u>
            <seg>
              Kristdemokraternas ekonomiska politik grundar sig på social mark
              ­ nadsekonomi samt på att det är i en fri marknadsekonomi som
              resurser kan fördelas mest effektivt och som ekonomin växer. Men
              det är inte bara effektivitet som vi eftersträvar utan också mänsklighet.
              Därför behöver marknadsekonomin kompletteras med en tydlig social
              dimension där förvaltarskap, solidaritet och etik får en tydligare
              plats i den ekonomiska politiken.
            </seg>
          </u>
          <u>
            <seg>
              En väl fungerande marknadsekonomi förutsätter en effektiv konkur
              ­ rens, stabila institutioner och ett etiskt handlande. När man
              arbetar med lagstiftning för och reglering av finansmarknaden
              och den ekonomiska po ­ litiken samt med hur marknadsekonomin
              ska regleras är det särskilt viktigt att det finns en särskild
              hänsyn till dem som befinner sig i utsatta situatio ­ ner, exempelvis
              till dem som riskerar att bli överskuldsatta.
            </seg>
          </u>
          <u>
            <seg>
              Det är också viktigt att vi agerar med kraft för att upprätthålla
              förtroendet för finansmarknaderna, till exempel när det gäller
              penningtvätt, och att dessa institutioner inte används för kriminalitet
              och för att förstöra för vårt gemensamma samhälle.
            </seg>
          </u>
          <u>
            <seg>
              Den statliga förvaltnings- och arbetsgivarpolitiken måste också
              bedrivas på ett effektivt och kvalitetsinriktat sätt som säkerställer
              både kompetens och att staten föregår med gott exempel för andra
              organisationer och arbetsgivare.
            </seg>
          </u>
          <u>
            <seg>
              Fru talman! Våren 2019 initierade Kristdemokraterna tillsammans
              med Vänsterpartiet, som vi hört från föregående talare, ett utskottsinitiativ
              i fi ­ nansutskottet gällande förstärkt arbete mot just penningtvätt.
              Vi pekade på det som ett internationellt problem som utgör ett
              hot mot det finansiella systemet och på det mycket allvarliga
              i de omfattande och återkommande rapporteringarna om misstänkt
              penningtvätt i det svenska banksystemet. Så småningom enades utskottet
              om ett tillkännagivande. Det sitter nu en statlig utredning som
              undersöker och utreder på vilket sätt Finansinspek ­ tionen bäst
              kan stärkas för att ytterligare skärpa det svenska arbetet mot
              penningtvätt, och det är mycket bra. I vår budget har vi därutöver
              föreslagit en ambitionshöjning med ett tillskott på 20 miljoner
              årligen utöver reger ­ ingens förslag för att bekämpa penningtvätt.
            </seg>
          </u>
          <u>
            <seg>
              Fru talman! Vi ser att servicen i Sverige behöver bli bättre
              och nå fram i hela landet. För att motverka den nedgång vi ser
              när det gäller både myndigheter och kommersiell service och stärka
              servicen på landsbygden tillskjuter vi mer medel från Kristdemokraternas
              sida. Vi vill öppna ytter ­ ligare sju servicekontor, så att fler
              personer får tillgång till myndigheter närmare där man bor. Vi
              vill också stärka arbetet med att stötta dagligvaru ­ butiker
              och annat på landsbygden.
            </seg>
          </u>
          <u>
            <seg>
              Det här året har visat oss och fått oss att bättre förstå vad
              det är som skänker våra liv mening. Vi förstår det, men vi behöver
              också mäta och följa upp hur det faktiskt går för vårt land och
              dess medborgare från flera aspekter än de ekonomiska. Ett sådant
              livskvalitetindex eller ett arbete för att följa den utvecklingen
              initierades av alliansregeringen och togs vidare av den nuvarande
              regeringen. Det är mycket bra och välkommet. Men i vårt förslag
              föreslår vi att vi i uppföljningen ska lägga större tonvikt på
              goda relationer. Vi vet vilken stor betydelse de har för livskvaliteten.
              Det är kvaliteten i våra relationer som ofta avgör hur vi ser
              på våra liv. Det har väl också blivit tydligt under pandemin,
              när många av oss tvingas att avstå från just det som gör livet
              så värt att leva. Vi ser hur ensamhet är ett stort hot mot exempelvis
              vår hälsa. Regeringens redovisning behöver därför kompletteras
              med fler indikatorer just på detta område. Det ingår också i det
              kristdemokratiska förslaget inom utgiftsområde 2.
            </seg>
          </u>
          <u>
            <seg>
              Därutöver ser vi att fler statliga myndigheter behöver överväga
              att etablera sig i utsatta områden runt våra storstäder, framför
              allt Stockholm, snarare än i Stockholms innerstad. Därför förändrar
              vi hyresersättningen till statliga myndigheter för att främja
              den typen av förändringar. Det skul ­ le kunna betyda mycket också
              för att skapa kringservice i områden där den typen av större arbetsplatser
              tyvärr är relativt sällsynt.
            </seg>
          </u>
          <u>
            <seg>
              Eftersom Kristdemokraternas budgetförslag är en helhet avstår
              vi från att delta i beslutet om utgiftsområde 2. Men jag har här
              redogjort för de prioriteringar vi hade velat se om riksdagen
              hade beslutat i enlighet med vårt budgetalternativ. Vi har anmält
              ett särskilt yttrande.
            </seg>
          </u>
          <note type="speaker">
            Anf. 230 ADNAN DIBRANI (S):
          </note>
          <u>
            <seg>
              Fru talman! Jag vill börja med att önska alla därhemma som lyssnar
              på det här en god jul och ett gott nytt år och även talmannen,
              talmanspresidiet och kansliet. Det är lätt att glömma det eftersom
              det är några dagar kvar. Men framför allt vill jag önska god jul
              och gott nytt år till våra fantastiska medarbetare i utskottskansliet,
              som har fått stå ut med oss under det här väldigt konstiga året
              och får göra det några dagar till och, vem vet, kanske alldeles
              för många dagar till beroende på hur det blir i vårt utskott fram
              ­ över. Ni gör ett jättefint jobb som jag är stolt över.
            </seg>
          </u>
          <u>
            <seg>
              Jag vill också yrka bifall till utskottets förslag i betänkandet.
            </seg>
          </u>
          <u>
            <seg>
              Som tidigare talare sagt är det utgiftsområde 2 Samhällsekonomi
              och finansförvaltning som vi talar om i dag. Det är framför allt
              politiken för finansmarknaden i sin helhet men också statlig förvaltningspolitik
              och en rad andra verksamheter som ryms inom staten.
            </seg>
          </u>
          <u>
            <seg>
              Allt handlar i grund och botten om en ökad finansiell stabilitet,
              bättre konsumentskydd på finansmarknaden och bättre tillgänglighet
              till offent ­ lig service. Den statliga närvaron i hela landet
              är en förutsättning för ett starkt samhälle, och den är bra för
              vår demokrati och vår tilltro till det offentliga Sverige.
            </seg>
          </u>
          <u>
            <seg>
              Fru talman! Under många år jobbade vi för att få ordning och
              reda i statsfinanserna. Vi betade av ett underskott som lämnades
              över till oss när vi tog över. Under de goda åren byggde vi upp
              en så kallad välfärdsreserv och fick till slut en statsskuldskvot
              som var den lägsta sedan 1977. Vi rustade den svenska ekonomin
              med muskler för att möta en eventuell avmattning i konjunkturen.
              Förra året avslutade jag med att säga att det kommer risker och
              att vi behöver vara förberedda. Man kan nu säga att 2020 blev
              ett jobbigt år för oss alla.
            </seg>
          </u>
          <u>
            <seg>
              Under 2020 har världen och Sverige genomgått en väldigt stor
              prövning. Våren var svår. Även om restriktioner senare lyftes
              både här och på andra håll i världen och vi hade förhoppningar
              om en mer normal tillvaro efter sommaren var det alldeles för
              tidigt att blåsa faran över. Coronan slår nu ännu en gång med
              full kraft mot vårt land.
            </seg>
          </u>
          <u>
            <seg>
              Coronakrisen har i första hand drabbat många människors liv och
              hälsa, men den har också lett till ett mycket bekymmersamt ekonomiskt
              läge. Den globala ekonomin har tidvis tagit paus helt och hållet.
              Hela branscher har sett sina intäkter försvinna. Och jag vet att
              det är många därhemma som har magont och är oroliga för framtiden,
              oroliga för sina jobb och för att inte kunna betala sin hyra och
              sina bolån.
            </seg>
          </u>
          <u>
            <seg>
              Sverige och hela världen har under flera månader varit i ett
              historiskt mycket allvarligt läge. Detta drabbar självklart hela
              samhället. Men vi kan också konstatera någonting som jag är stolt
              över, att de politiska partierna i finansutskottet har kraftsamlat,
              gått ihop och gjort allt för att finna så många gemensamma lösningar
              som möjligt. Det är jag väldigt glad över, för så ser det inte
              riktigt ut i många andra länder i världen, vilket till syvende
              och sist går ut över dess medborgare. Vi har inte alltid kommit
              överens hela vägen, men jag är svinglad över att leva i detta
              land.
            </seg>
          </u>
          <u>
            <seg>
              Fru talman! Det är många undersköterskor, sjuksköterskor, läkare
              och mycket annan omsorgspersonal som i princip under hela året
              jobbat långa dagar för att rädda liv och vårda sjuka. Troligtvis,
              som det ser ut just nu, kommer de att behöva göra det ett bra
              tag framöver. De förtjänar all kredd och heder för det jobb de
              gör. Vi bär alla ett stort ansvar för att hjälpa dem och göra
              vårt bästa för att inte sprida smittan vidare. För att ytterligare
              underlätta för sjukvården har man sett till att folk får stanna
              hemma genom att till exempel ersätta för karensavdraget. För två
              dagar sedan tror jag att vi var uppe i strax över 1,4 miljoner
              i detta land som har nyttjat denna möjlighet, och det är bra.
            </seg>
          </u>
          <u>
            <seg>
              Som jag sagt tidigare har coronakrisen slagit hårt mot den svenska
              eko ­ nomin, och det är fortfarande väldigt osäkert och svårbedömt
              vad som kan hända framöver. Under våren agerade vi därför kraftfullt
              och snabbt till ­ sammans i finansutskottet för att stötta livskraftiga
              företag och därmed försöka rädda så många jobb som möjligt. Vi
              har sänkt arbetsgivaravgifter och egenavgifter, infört kraftfulla
              omställningsstöd, korttidsarbete och så vidare. Det är historiska
              åtgärder för att rädda jobb och svensk produk ­ tionskapacitet.
              Mycket av detta startade under våren, sedan var det en liten lugn
              period under sommaren, och nu har vi fått förlänga och förändra
              många insatser. Vi vet inte ännu när krisen är över. Vi är beredda
              att agera ytterligare om krisen blir längre än vad vi alla hoppas
              på och att styra om i de olika system som finns på plats. Vacciner
              är förvisso på gång, men det kommer att ta tid innan vi kommer
              till ett normalläge.
            </seg>
          </u>
          <u>
            <seg>
              Inget land, inte ens Sverige, har oändliga resurser. Därför ska
              vi ta ansvar för att det finns pengar den dag vi kommer ur den
              här krisen. Den dagen kommer, även om det ser jobbigt ut just
              nu. Då måste vi vara redo att fortsätta att bygga ett starkare
              samhälle och sätta ny fart på Sverige.
            </seg>
          </u>
          <note type="speaker">
            Anf. 231 RICKARD NORDIN (C):
          </note>
          <u>
            <seg>
              Fru talman! Det är inte varje dag vi får chansen att diskutera
              finansmarknaden här i talarstolen. Det är desto mer glädjande
              när det väl händer !
            </seg>
          </u>
          <u>
            <seg>
              Det är helt avgörande med fungerande finansmarknader. Den kris
              vi nu går igenom är ju inte som 2008 och 2009 en finansmarknadskris
              utan en helt annan typ av kris. Det är glädjande, fru talman,
              att se att en större del av finansmarknaden är på väg att bli
              grön. Den svenska gröna obliga ­ tionsmarknaden är den sjätte
              största i världen. Den svenska kronan är den fjärde mest använda
              valutan att emittera gröna obligationer i. Det är en fantastisk
              utveckling som vi har haft på senare tid, något som jag hoppas
              kan fortsätta.
            </seg>
          </u>
          <u>
            <seg>
              Tyvärr hotas nu den utvecklingen. EU:s taxonomi, som ska sätta
              ramar för vad gröna obligationer är, är uppe på bordet. De finansieringslösningar
              som EU föreslår håller på att köra allting i diket.
            </seg>
          </u>
          <u>
            <seg>
              Tyvärr har regeringen också suttit i baksätet och låtit ekipaget
              slira ut mot vägrenen. Vi har en situation där tuffa energikrav
              på byggnader riskerar att ligga oss i fatet och där det kommer
              att bli mer hållbart att bygga nytt än att renovera.
            </seg>
          </u>
          <u>
            <seg>
              Vi har en situation där vattenkraften, denna kronjuvel i det
              svenska energisystemet, riskerar att klassas som icke hållbar,
              trots att den är en förutsättning för att integrera mer sol och
              vind inte bara i vårt energisystem utan i hela norra Europas.
              Det går dessutom tvärtemot vad som klubbades i energiöverenskommelsen
              i riksdagen.
            </seg>
          </u>
          <u>
            <seg>
              Vi har en situation där den svenska skogens brukande kanske inte
              anses hållbart, det som är en förutsättning för hela den gröna
              omställningen i allt från mer trähusbyggande till biodrivmedel.
              Det går tvärtemot hela den ambition som den här riksdagen brukar
              ge uttryck för. I stället säger taxonomin att skogen ska stå.
            </seg>
          </u>
          <u>
            <seg>
              Tanken har föresvävat mig, fru talman, att ansvarigt statsråd
              gladeligen har tittat på medan bioekonomin och vattenkraften hotas,
              speciellt som statsrådets eget parti ofta brukar framföra precis
              den kritik som taxonomin nu lägger grunden för: att skogen ska
              stå och vattenkraft delvis är av ondo.
            </seg>
          </u>
          <u>
            <seg>
              Mina farhågor blir heller inte direkt lugnade när regeringens
              företrädare berättar hur duktig man har varit i förhandlingarna,
              hur mycket man har presterat och vilka fantastiska samtal man
              har haft med kommissionen, när det här är utfallet. Resultatet
              för svensk räkning kan bli katastrofalt.
            </seg>
          </u>
          <u>
            <seg>
              Nu vill det till att regeringen kovänder i sina ambitioner på
              samma sätt som man faktiskt la fram en riktigt bra ståndpunkt
              i finansutskottet häromdagen. Nu vill det till att man sätter
              till all energi, om ni ursäktar uttrycket, för att se till att
              det här blir bra, för att se till att vi kan fortsätta vår omställning
              i Sverige och fortsätta att växa med våra gröna obligationer.
              Jag är allvarligt oroad över regeringens oförmåga att få taxonomins
              regelverk att vara rimligt, logiskt och teknikneutralt.
            </seg>
          </u>
          <u>
            <seg>
              Jag vill avsluta, fru talman, med att ändå lyfta fram någonting
              som regeringen har gjort bra. De svenska AP-fondernas fossila
              innehav sjunker nu stadigt. Det är något som vi i Centerpartiet
              har varit med och drivit på för. Det är välkommet och en trygghet
              för framtiden. Det handlar inte bara om klimatomställningen utan
              också om att riskminimera. De fossila tillgångarna blir alltmer
              riskabla att inneha, och våra gemensamma pengar, som vi förvaltar
              i AP-fonderna för den här generationen och för kommande generationer,
              måste hanteras på ett ansvarsfullt sätt som ser till att vi inte
              äventyrar klimatet och vår egen framtida försörjning.
            </seg>
          </u>
          <u>
            <seg>
              Därför är jag glad över att det går åt rätt håll. Jag hoppas
              att vi kan se det även på fler områden där offentlig byråkrati
              brukar sätta stopp.
            </seg>
          </u>
          <u>
            <seg>
              Fru talman! Jag hoppas på en trevlig debatt!
            </seg>
          </u>
          <note type="speaker">
            Anf. 232 KAROLINA SKOG (MP) replik:
          </note>
          <u>
            <seg>
              Fru talman! Jag har två korta, enkla frågor till Rickard Nordin,
              för det här svavelosande inlägget är jag inte helt säker på.
            </seg>
          </u>
          <u>
            <seg>
              Den första frågan är: Tycker Centerpartiet att regeringens förslag
              till svensk ståndpunkt rörande taxonomi var bra eller dåligt?
            </seg>
          </u>
          <u>
            <seg>
              Den andra frågan är: Finns det företag i Sverige som kommer att
              tjäna på att vi får en gemensam definition av vad en grön investering
              är och att den kommer att gälla för hela EU?
            </seg>
          </u>
          <note type="speaker">
            Anf. 233 RICKARD NORDIN (C) replik:
          </note>
          <u>
            <seg>
              Fru talman! Som Karolina Skog hörde sa jag att regeringens ståndpunkt
              var bra. Men det är också väldigt sent som regeringen har kommit
              fram till den här ståndpunkten. Man har inte tydligt drivit detta
              ordentligt mot kommissionen. Vi hörde själva, både Karolina Skog
              och jag, i utskottet hur man var nöjd med detta, hur man sa att
              det här kommer att bli bra för svenska företag och att svenska
              företag kommer att tjäna på det här.
            </seg>
          </u>
          <u>
            <seg>
              Ett regelverk som slår undan benen på vattenkraften, som gör
              det dyrare att investera i bioekonomin och som ser ut att få helt
              horribla konsekvenser för fastighetsförvaltningen kan man inte
              vara nöjd med. Man kan inte vara nöjd med sin förhandlingsinsats
              på det sättet. Det tycker jag är helt orimligt.
            </seg>
          </u>
          <u>
            <seg>
              Här har regeringen varit alldeles för sen på bollen, agerat för
              långsamt och inte klarat av att vända debatten som man uppenbarligen
              inte har brytt sig tillräckligt mycket om. Man har inte klarat
              av att förklara för Tyskland att de är helt beroende av svensk
              och norsk vattenkraft för att klara sin energiomställning. I stället
              klassar kommissionen det här som ohållbart.
            </seg>
          </u>
          <u>
            <seg>
              Regeringens ståndpunkt är bra, absolut, men den kommer för sent.
              Svenska företag kan absolut gynnas av det här om taxonomin landar
              bra.
            </seg>
          </u>
          <u>
            <seg>
              Min motfråga till Karolina Skog blir: Är Karolina Skog nöjd med
              det nuvarande förslaget, som ju regeringen säger sig ha jobbat
              för och varit nöjd med när det gäller förhandlingsinsatsen hittills?
              Tycker Karolina Skog att regeringens förhandlingsinsats fram till
              detta har varit lyckad? Det var det som förhandlaren själv sa
              i vårt utskott.
            </seg>
          </u>
          <note type="speaker">
            Anf. 234 KAROLINA SKOG (MP) replik:
          </note>
          <u>
            <seg>
              Fru talman! Det oerhörda som har hänt här är alltså att regeringen
              har fått ett förslag från EU-kommissionen. Då har regeringen först
              läst förslaget. Sedan har de analyserat förslaget och tagit in
              synpunkter från olika typer av branschorganisationer och företag
              i Sverige. Därefter har reger ­ ingen tagit fram ett förslag till
              ståndpunkt och gått till riksdagen.
            </seg>
          </u>
          <u>
            <seg>
              Man kan tycka att detta är senfärdigt. Jag tycker att det är
              en mycket god ordning att arbeta efter. Det gick inte många dagar
              mellan att kommissionens förslag landade till att det fanns en
              färdig analys klar. Detta tycker jag behöver komma fram i diskussionen.
            </seg>
          </u>
          <u>
            <seg>
              Det ställdes också en fråga om jag är nöjd. Eftersom regeringen
              nu har presenterat ett förslag för finansutskottet om vilka prioriteringar
              regering ­ en har när det gäller att förändra kommissionens förslag
              är det liksom svar nog: Det finns mycket kvar att göra.
            </seg>
          </u>
          <u>
            <seg>
              Det som har varit framgångsrikt får jag återkomma till.
            </seg>
          </u>
          <note type="speaker">
            Anf. 235 RICKARD NORDIN (C) replik:
          </note>
          <u>
            <seg>
              Fru talman! Varje lyckosamt påverkansarbete startar innan förslagen
              läggs fram. Om man väntar till efter att förslag har lagts fram
              är chansen att påverka betydligt mindre.
            </seg>
          </u>
          <u>
            <seg>
              Det svar som Karolina Skog ger, att hon tycker att regeringen
              har agerat i rätt ordning, på ett korrekt sätt och väntat in förslaget
              för att sedan läsa och fundera på om det är bra eller inte, gör
              mig än mer oroad över regeringens agerande.
            </seg>
          </u>
          <u>
            <seg>
              Att man inte har tagit chansen att påverka kommissionen rejält
              från början, att inte ens lyfta fram att man åtminstone borde
              ha försökt lite tydligare, ja, det gör mig orolig för regeringens
              kompetens att förhandla i Bryssel. Alla som sysslar med någon
              typ av påverkansarbete vet att det viktigaste är att påverka tidigt
              i processen när förslag diskuteras, innan förslagen är framlagda,
              och inte komma efteråt när förslagen redan ligger på bordet och
              försöka förändra dem då.
            </seg>
          </u>
          <note type="speaker">
            Anf. 236 KAROLINA SKOG (MP):
          </note>
          <u>
            <seg>
              Fru talman! Inom området för finansförvaltning och samhällsekonomi
              vill jag denna gång uppehålla mig vid en specifik del. Det handlar
              om missbruk av våra välfärdssystem. Ett förslag är att vi nu ska
              införa ett särskilt mål för att minska fusket i systemen. Detta
              kan låta träigt och byråkratiskt, men det är en oerhört viktig
              och försummad del i debatten om kriminalitet i Sverige.
            </seg>
          </u>
          <u>
            <seg>
              Vi har en debatt om gängkriminalitet och organiserad brottslighet
              i Sverige som har fokuserat på artärerna. Det är gott om förslag
              om hur vi ska sätta dit barn som gör tjänster ute i de kriminella
              artärerna och hur vi ska minska rörligheten för dem som bor i
              de mest brottsutsatta områdena, men i debatten saknar jag och
              Miljöpartiet ett fokus på dem som finns i kriminalitetens och
              den organiserade brottslighetens kärna: de som tjänar pengarna.
            </seg>
          </u>
          <u>
            <seg>
              Våra myndigheter ger oss tydliga rapporter om att det finns ett
              systematiskt organiserat missbruk från organiserad brottslighet
              in i våra välfärdssystem. Ofta gömmer man sig bakom företag eller
              på annat sätt när man dränerar våra välfärdssystem. Detta är brottsligt,
              och det arbetas systematiskt för att stoppa det, men inte tydligt
              nog. Det som jag uppfattar missas är kopplingen mellan det här
              och den organiserade brottsligheten och att brottsligheten handlar
              om att tjäna pengar.
            </seg>
          </u>
          <u>
            <seg>
              Sveriges styrka är våra statliga myndigheter och våra byråkrater,
              och de är i dag inte nog nyttjade i det brottsförebyggande arbetet
              och i arbetet med att sätta dit den organiserade brottsligheten.
              När vi nu lägger fast ett mål för detta ökar det möjligheten att
              hitta systematik i att minska det som på byråkratiska heter fusk
              men som i många fall handlar om brott när det kommer till att
              dränera våra välfärdssystem. Jag tror att det är bra att vi systematiserar
              detta mer, för kärnan i ett sådant arbete handlar om att hitta
              samarbete över myndighetsgränser och över nivåer i samhället.
              Det finns bra exempel på när detta har skett – när kommuner arbetar
              tillsammans med statliga myndigheter.
            </seg>
          </u>
          <u>
            <seg>
              Jag menar att en underutnyttjad aspekt är de tillståndsgivande
              myndigheterna och tillsynsmyndigheterna, för de har goda möjligheter
              att komma ut och upptäcka problem och starta uppnystandet av missbruk
              av bland annat våra välfärdssystem. Våra myndigheter har bland
              annat larmat om systematiskt arbete som rör personlig assistans.
              Förutom att det är helt förfärligt att den organiserade brottsligheten
              göds med pengar innebär det att personer som faktiskt behöver
              hjälp inte får den hjälp de ska ha.
            </seg>
          </u>
          <u>
            <seg>
              Här finns mycket att göra, och därför är jag väldigt glad att
              riksdagen nu får möjlighet att lägga fast ett mål för detta område
              så att vi kan öka systematiken i arbetet med att stoppa fusk i
              välfärdssystemen.
            </seg>
          </u>
          <u>
            <seg>
              Detta var ett exempel på vad det här ganska breda politiska området
              handlar om och som jag menar borde få mer uppmärksamhet i denna
              kammare.
            </seg>
          </u>
          <note>
            Med detta yrkar jag bifall till utskottets förslag.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 december.)
          </note>
          <note>
            § 14 Allmänna bidrag till kommuner
          </note>
          <note>
            Finansutskottets betänkande 2020/21:FiU3
          </note>
          <note>
            Utgiftsområde 25 Allmänna bidrag till kommuner (prop. 2020/21:1
            delvis)
          </note>
          <note>
            föredrogs.
          </note>
          <note type="speaker">
            Anf. 237 JAN ERICSON (M):
          </note>
          <u>
            <seg>
              Fru talman! Det svenska samhällskontraktet hotas av utbredd otrygghet
              och bristande välfärd, och många upplever tyvärr att de inte får
              valuta för sina skattepengar. I Moderaternas budget prioriteras
              därför det som är viktigast för Sverige. Kommunerna och välfärden
              är en viktig del av detta.
            </seg>
          </u>
          <u>
            <seg>
              Larmen från den svenska kommun- och regionsektorn kommer i strid
              ström, trots många år med högkonjunktur och goda skatteintäkter.
              Orsakerna är flera: demografiska förändringar med en större andel
              äldre och barn, fler barn och unga med behov av särskilda insatser
              och inte minst höga kostnader för integration och försörjning
              av nyanlända. Samtidigt ökar arbetslösheten. Till detta kommer
              en regering som inte sköter statens åtaganden fullt ut utan vältrar
              över ansvar på kommunerna, exempelvis när det gäller trygghet,
              migration, arbetsförmedling och infrastruktur. Det är inte alltid
              som kommunerna upplever att de blir fullt ut kompenserade ekonomiskt
              för detta.
            </seg>
          </u>
          <u>
            <seg>
              Kommunerna är dessutom alltid de som står för den grundläggande
              välfärden och som försöker garantera tryggheten för sina invånare.
              Det är också kommunerna som försöker bevara en viss omfattning
              av samhällsservice när mindre orter avfolkas och urbaniseringen
              går i en rasande fart. Och det är kommunerna som med sina skattemedel
              ofta tvingas förskottera eller delfinansiera infrastruktur som
              egentligen är ett statligt ansvar.
            </seg>
          </u>
          <u>
            <seg>
              De svenska kommunerna och regionerna är dessutom alltid den sista
              försvarslinjen under allvarliga kriser. Just nu har man fullt
              upp med att försöka hantera den allvarliga pandemin i ett läge
              där stödet och riktlinjerna från regering och myndigheter alltför
              ofta varit både sena, otydliga och motstridiga. Pandemin drabbar
              självklart främst sjukvården och äldreomsorgen men också de flesta
              andra verksamheter, inte minst skola och kollektivtrafik.
            </seg>
          </u>
          <u>
            <seg>
              Fru talman! Redan före pandemin gick utvecklingen åt fel håll.
              Under Alliansens regeringsår rådde enligt Sveriges Kommuner och
              Regioner balans mellan kommunernas intäkter och kostnader, detta
              trots finanskris och lågkonjunktur. Men sedan regeringsskiftet
              2014 ser det annorlunda ut. Nu ökar obalanserna år efter år, och
              allt fler kommuner har fått ekonomiska problem trots ett antal
              år med högkonjunktur och goda skatteintäkter. Och det var alltså
              redan före pandemin.
            </seg>
          </u>
          <u>
            <seg>
              En annan sak som slår hårt mot kommunernas ekonomi är arbetslösheten.
              Inför valet 2014 lovade nuvarande statsminister Stefan Löfven
              att Sverige skulle ha EU:s lägsta arbetslöshet 2020. År 2014 låg
              Sverige på tolfte plats bland EU:s länder när det gäller arbetslöshet.
              I dag ligger vi på plats 22 av 28 länder, detta trots att vi fram
              till förra året haft en mycket stark högkonjunktur. I 25 av 27
              EU-länder har arbetslösheten minskat sedan 2014. I endast tre
              länder har den ökat. Och Sverige är det land i hela EU där arbetslösheten
              har ökat allra mest sedan 2014.
            </seg>
          </u>
          <u>
            <seg>
              Det finns skäl att känna stor oro. En regering som misslyckats
              med jobbpolitiken under en stark högkonjunktur har små chanser
              att uträtta nå ­ got positivt när tiderna blir sämre. Det är nu
              bara några veckor kvar av 2020. Jag vill därför fråga företrädarna
              för regeringsunderlaget vilken plan de har för att snabbt förbättra
              Sveriges position, då vi i dag alltså är ett av de sex sju länder
              i EU där arbetslösheten är allra högst. Om inte utveck ­ lingen
              vänds kommer kommunernas ekonomiska problem att växa snabbt, både
              genom minskade skatteintäkter och genom ökade kostnader för för
              ­ sörjningsstöd.
            </seg>
          </u>
          <u>
            <seg>
              Fru talman! Moderaterna kommer alltid att värna om kommunernas
              och regionernas möjlighet att utföra sitt uppdrag. Detta kommer
              också att kräva ökade resurser, och det måste prioriteras i statens
              budget.
            </seg>
          </u>
          <u>
            <seg>
              Redan i början av detta år drev vi moderater tillsammans med
              andra partier igenom mer resurser till kommunerna än vad regeringsunderlaget
              ville tillföra. Dessa 7,5 extra miljarder har kommit mycket väl
              till pass under pandemin.
            </seg>
          </u>
          <u>
            <seg>
              Även under pandemin har vi drivit på för extra stöd till kommuner
              och regioner, och i vår budget för kommande år ger vi också betydligt
              större statsbidrag till kommunerna än vad regeringen och dess
              stödpartier aviserar i sin budget.
            </seg>
          </u>
          <u>
            <seg>
              Fru talman! Moderaterna har två viktiga principer när det gäller
              statsbidrag till kommuner och regioner.
            </seg>
          </u>
          <u>
            <seg>
              För det första anser vi att tillskotten måste vara permanenta
              och inte tillfälliga. Vi konstaterar att även Konjunkturinstitutet
              pekar på att tillskotten till kommunerna bör vara permanenta för
              att ge effekt på anställningar och investeringar. De tillskott
              som kommit i år har kommuner och regioner till stor del sparat
              och inte vågat använda, delvis på grund av osäkerhet kring om
              man har råd att behålla eventuella nyanställda.
            </seg>
          </u>
          <u>
            <seg>
              Moderaterna ökar anslagen till kommunerna permanent med 26 miljarder
              per år från 2021. För 2021 handlar det om 3 ½ miljard mer än regeringen,
              för 2022 om 8 ½ miljard mer än regeringen och för 2023 om hela
              13 ½ miljard mer än vad regeringen och samarbetspartierna tillför
              i sin gemensamma budget. Vi moderater kombinerar detta med ett
              regelverk som motverkar kommunala skattehöjningar som annars skulle
              försämra återhämtningen efter pandemin.
            </seg>
          </u>
          <u>
            <seg>
              Den andra viktiga saken är att vi har ett problem med en alltför
              stor andel riktade statsbidrag. År 2018 var civilminister Lena
              Micko själv ordförande för det som då hette SKL, Sveriges Kommuner
              och Landsting. I en debattartikel i Svenska Dagbladet i april
              2018 konstaterade hon och SKL:s ledning att de riktade statsbidragen
              var ett växande problem. I artikeln skrev man: ” Sveriges medborgare
              och den svenska välfärden har inte råd att fortsätta med ineffektiva
              satsningar i form av riktade statsbidrag. ” Man föreslog att generella
              statsbidrag bör vara huvudregeln. Tyvärr verkar inte den ansvariga
              ministern ha tagit fasta på det hon själv skrev 2018. De riktade
              statsbidragen fortsätter att utgöra en alltför stor del av de
              totala statsbidragen.
            </seg>
          </u>
          <u>
            <seg>
              Kritiken mot den alltför stora andelen riktade statsbidrag är
              däremot något vi i Moderaterna har tagit fasta på i vår budgetmotion,
              där vi utöver att tillföra mer pengar även gör om riktade statsbidrag
              till generella. För ­ utom att vi moderater ger betydligt större
              statsbidrag till kommunsektorn har vi också en krisbuffert i vår
              budget. Den hade kunnat användas för att ytterligare stärka hälso-
              och sjukvården och för att pressa tillbaka arbets ­ lösheten nästa
              år när pandemin nu återigen har tagit fart, men regeringen saknar
              tyvärr en sådan buffert.
            </seg>
          </u>
          <u>
            <seg>
              Fru talman! Grunden för den moderata budgeten är att prioritera.
              Vi effektiviserar och lägger ned myndigheter. Vi justerar ned
              biståndet mot FN:s rekommenderade mål. Vi säger nej till meningslösa
              byggsubventio ­ ner och en ineffektiv klimatpolitik. Vi föreslår
              en stramare migrationspo ­ litik med kvalificering till välfärden,
              bidragstak, slopad garantipension och begränsning av efterlevandestöd
              till flyktingar och nyanlända. Vi inför också villkor i försörjningsstödet.
            </seg>
          </u>
          <u>
            <seg>
              Allt detta ger oss möjlighet och utrymme att satsa mycket mer
              på välfärden, kommunerna, polisen och rättsväsendet. Det ger utrymme
              att sänka skatten för alla löntagare och pensionärer, ta bort
              hela skillnaden i beskattning mellan lön och pension, satsa mer
              än regeringen på riktig miljöpolitik och sänka drivmedelsskatterna
              med 1 krona per liter. Samtidigt har vi allt ­ så en betydande
              krisbuffert i vår budget, och vi lånar mindre till krispolitiken
              än regeringen och stödpartierna. Med vår moderata politik blir
              det mer pengar till välfärden, bättre krisbekämpning och lägre
              skatt.
            </seg>
          </u>
          <u>
            <seg>
              Fru talman! Eftersom riksdagen har gett budgetpolitiken en annan
              in ­ riktning än den vi moderater önskar avstår vi från ställningstagande
              när det gäller anslag inom de olika utgiftsområdena. Moderaternas
              budget ­ alternativ bör ses som en helhet. Vi har därför i stället
              ett särskilt yttrande om Moderaternas politik inom utgiftsområde
              25, där vi alltså tillför kom ­ munsektorn betydligt mer pengar
              än vad regeringen gör.
            </seg>
          </u>
          <note type="speaker">
            Anf. 238 ILONA SZATMARI WALDAU (V) replik:
          </note>
          <u>
            <seg>
              Fru talman! Det låter väldigt fint med mer resurser till kommunerna,
              men om vi tittar på Moderaternas budget – och ledamoten Jan Ericson
              nämnde en del av det här – kan vi konstatera att Moderaterna vill
              återinföra tidsgränsen i sjukförsäkringen samt sänka taket och
              öka avtrappningen i sjukpenningen. Moderaterna vill skärpa kvalificeringen
              till sjuk- och aktivitetsersättning och garantipension. Moderaterna
              vill korta a-kassan till 265 dagar. Moderaterna vill införa en
              tidsgräns i aktivitetsstödet, vilket innebär att aktivitetsstödet
              efter tre år ersätts med försörjningsstöd.
            </seg>
          </u>
          <u>
            <seg>
              Tidningen Arbetet har tidigare i år räknat ut hur många av dem
              som uppbär socialbidrag som är sjukskrivna, och snittet för tiden
              mellan januari och augusti i år var 13 procent. Det är alltså
              13 procent som staten nu vältrar över på kommunerna. I till exempel
              Olofström var dock hälften av dem som uppbar socialbidrag sjukskrivna.
              Med de förslag till förändringar i trygghetssystemen som Moderaterna
              lägger fram vältras ju ännu mer kostnader över på kommunerna utan
              att de kompenseras. Moderaterna försämrar inte bara för vanligt
              folk, utan Moderaterna försämrar även för kommunerna genom att
              ge med ena handen men ta med den andra.
            </seg>
          </u>
          <note type="speaker">
            Anf. 239 JAN ERICSON (M) replik:
          </note>
          <u>
            <seg>
              Fru talman! Först och främst kompenserar vi kommunerna med råge;
              jag räknade upp hur mycket mer pengar vi tillför jämfört med regeringens
              budget. Det handlar alltså om 3 ½ miljard mer än regeringen nästa
              år, 8 ½ miljard mer 2022 och 13 ½ miljard mer 2023.
            </seg>
          </u>
          <u>
            <seg>
              Sedan måste man dock titta på vad som är syftet med politiken,
              och det är ju att fler människor ska komma i arbete. Vi ser nu
              hur en stigande arbetslöshet och ett ökande utanförskap i kommunerna
              också försämrar den kommunala ekonomin, så om vi får fler människor
              i arbete genom att göra vissa åtstramningar av systemen kommer
              det även att gynna kommunerna ekonomiskt. Fler människor får ju
              arbete. Samtidigt tillför vi som sagt väldigt mycket mer pengar
              till kommunerna, så om det skulle vara så att någon kostnad ökar
              för kommunerna får de full kompensation för det – och mycket mer
              därtill.
            </seg>
          </u>
          <note type="speaker">
            Anf. 240 ILONA SZATMARI WALDAU (V) replik:
          </note>
          <u>
            <seg>
              Fru talman! Det var intressant att höra att ledamoten Ericson
              menar att kompensationen till kommunerna ska gå till socialbidrag
              när fler och fler blir utförsäkrade.
            </seg>
          </u>
          <u>
            <seg>
              Ledamoten säger också att det blir fler människor i arbete genom
              att man tar ifrån sjuka deras försörjning. Jag förstår inte logiken.
              I min värld får vi människor i arbete genom att skapa fler jobb,
              inte genom att skräm ­ ma människor till arbete – genom att skrämma
              sjuka att gå till ett jobb de inte klarar av. Och vilken arbetsgivare
              kommer att anställa en person som inte klarar jobbet?
            </seg>
          </u>
          <u>
            <seg>
              När det gäller att införa villkor för att få försörjningsstöd
              – vad menar Moderaterna att en människa som inte kvalificerar
              sig ens till försörjningsstöd ska leva på?
            </seg>
          </u>
          <note type="speaker">
            Anf. 241 JAN ERICSON (M) replik:
          </note>
          <u>
            <seg>
              Fru talman! Först och främst visade vi under alliansåren att
              uppstramade regler i sjukförsäkringssystemen faktiskt gjorde nytta.
              Det gjorde att fler människor kom tillbaka, och det gjorde att
              fler människor kom i arbete. Vi ser också att utförsäkringarna
              har ökat dramatiskt under dagens reger ­ ing jämfört med hur det
              var under alliansåren. Det är väldigt mycket mer i dag än det
              var då. Dessutom har den här regeringen dragit in en del andra
              väldigt viktiga förmåner. Man har försämrat LSS kraftigt och ökat
              utanförskapet kraftigt. Fattigdomen i Sverige har ökat kraftigt
              under den här regeringen.
            </seg>
          </u>
          <u>
            <seg>
              Ska man dra någon slutsats av Alliansens politik är det alltså
              att de åtstramningar vi gjorde i systemen faktiskt gjorde att
              fler människor kom i arbete. Det ökade inte heller fattigdomen
              på det vis som den här reger ­ ingen har ställt till med. Jag
              har därför väldigt svårt att se det problem som Ilona Szatmari
              Waldau pekar på.
            </seg>
          </u>
          <note type="speaker">
            Anf. 242 ALEXANDER CHRISTIANSSON (SD):
          </note>
          <u>
            <seg>
              Fru talman! Det kommunala utjämningssystemet är ett helt avgörande
              incitament för Sveriges kommuner och regioner, som annars hade
              haft svårt att klara sitt åtagande att förmedla statens grundläggande
              uppdrag till medborgarna – speciellt i en tid då demografin förändras
              och landsbygden får det allt tuffare.
            </seg>
          </u>
          <u>
            <seg>
              Det som är oroväckande är att cirka 80 procent av kommunerna
              redan innan pandemin planerade att dra ned på kärnverksamhet som
              äldreomsorg, skola och utbildning, med anledning av brister i
              balansen mellan intäkt och kostnad. Belåningsgraden var dessutom
              hög trots en lång tids högkonjunktur. Det var oroande i sig, och
              orsaken till att situationen är som den är kräver en viktig diskussion
              framöver. Det gäller inte minst med tanke på att systemet borde
              vara avsett att hjälpa kommuner på landsbygden och att Malmö som
              tredje största stad är den största nettomottagaren av stödet.
              Det säger kanske en del om regeringens förmåga att föra över statligt
              ansvar på kommunerna, som till exempel flyktingmottagande.
            </seg>
          </u>
          <u>
            <seg>
              Jag vill citera SKR:s presidium från en debattartikel i Aftonbladet
              under förra året: ” Kommunernas och regionernas framtida utmaningar
              är stora. Mer än hälften av regionerna och 110 kommuner räknar
              med underskott redan i årets resultat. Finansminister Magdalena
              Andersson har pekat på att år 2026 skulle kommuner och regioner
              behöva 90 miljarder kronor mer än i dag om välfärden ska utvecklas
              i takt med det ökande antal äldre, barn och unga. Det är en bedömning
              Sveriges Kommuner och Landsting (SKL) delar. ”
            </seg>
          </u>
          <u>
            <seg>
              Vidare skrev man: ” Stjälp inte över statliga kostnader på kommunerna.
              Finansieringsprincipen ska respekteras så att den nivå som beslutar
              om en reform också ska betala för den. Staten måste nu sluta att
              lägga på nya uppdrag på kommuner och regioner, som endast delvis
              finansieras av sta ­ ten. En rad förändringar i socialtjänstlagen
              och andra regelverk har vidgat socialtjänstens uppdrag, med ökade
              kostnader för utredningar, placeringar, dokumentation och uppföljning
              som följd. Även i mottagandet av ensam ­ kommande barn och unga
              ser vi att staten stjälper över kostnaderna. Sedan staten sänkte
              ersättningarna till kommunerna 2017 har kostnadsövervält ­ ringen
              varit mer än 1 miljard kronor. När ett ensamkommande barn be ­
              viljas svenskt medborgarskap upphör dessutom all statlig ersättning
              till kommunerna. ”
            </seg>
          </u>
          <u>
            <seg>
              När pandemin slog till förvärrades situationen markant, och då
              är det av största vikt att staten går in och stöttar upp kommunerna
              och regionerna. Men om hinken har hål i botten är det viktigt
              att täppa till dem för att se till att resurserna används på bästa
              sätt.
            </seg>
          </u>
          <u>
            <seg>
              Ett exempel på det är den tunga och tidskrävande administrativa
              bördan. Det är ett löpande arbete som vi menar är nödvändigt för
              att klara framtida utmaningar. I alla verksamheter i näringslivet
              som jag arbetat inom är det viktigt att se över onödiga kostnader
              och investeringar som ofta sker av rutin. Det är avgörande för
              att utveckla verksamheten och bli bättre, speciellt i tider av
              kris.
            </seg>
          </u>
          <u>
            <seg>
              Ett förslag som vi i Sverigedemokraterna ser som stärkande för
              region ­ erna är att regionalisera fastighetsskatten på industrifastigheter
              och elpro ­ duktionsenheter. Orsaken till att vi ser det som ett
              viktigt förslag är att kostnaderna för sjukvården faller på regionerna.
              Höjningar av den regio ­ nala skatten riskerar således att jaga
              bort både boende och företag i regio ­ nen, vilket inte är en
              önskvärd utveckling.
            </seg>
          </u>
          <u>
            <seg>
              Därav skulle stärkandet av regionernas ekonomi genom förslaget
              vara ett sätt att, utan öronmärkning, ge regionerna resurser till
              utmaningarna, som naturligtvis är mångfasetterade då exempelvis
              kompetensförsörjning ­ en inom sjukvården och den lokala infrastrukturen
              ska bibehållas över tid.
            </seg>
          </u>
          <u>
            <seg>
              Enligt riksdagens utredningstjänst skulle förslaget även ge intäkt
              till samtliga regioner men med en skillnad på stad och landsbygd
              där storstä ­ derna får ett lägre stöd per capita, vilket enligt
              oss är en önskvärd fördel ­ ning. Reformen gynnar alltså i synnerhet
              Norrlands inland, som har stora nackdelar i form av exempelvis
              stora landytor med långa avstånd. Regio ­ nerna får också ytterligare
              ett incitament att attrahera långsiktiga investe ­ ringar i och
              med att en större andel av företagens kassaflöde kommer re ­ gionerna
              till del.
            </seg>
          </u>
          <u>
            <seg>
              Både kommuner och regioner behöver fortsätta att effektivisera
              verksamheten och se över sina prioriteringar och kostnader. Det
              är ofrånkomligt att det behövs ökade generella statsstöd för att
              undvika stora skattehöjningar och neddragningar på personal, som
              i sin tur riskerar att leda till en fortsatt avmattning i ekonomin.
            </seg>
          </u>
          <u>
            <seg>
              Regeringens förslag om en förstärkning av det kommunala utjämningssystemet
              är ett steg i rätt riktning, men det är långt ifrån tillräckligt.
              Sverigedemokraterna vill därför gå fram med ytterligare tillskott
              till kommunsektorn för att möta utmaningarna som kommunerna och
              regionerna står inför, detta för att kommunerna och regionerna
              ska ha en möjlighet att anställa och förbättra arbetsvillkoren
              och för att staten ska ta sitt ansvar för kostnaderna kopplade
              till coronapandemin.
            </seg>
          </u>
          <u>
            <seg>
              Utöver ökade kostnader för kommuner och regioner i form av extrapersonal,
              skyddsmaterial, läkemedel och fler intensivvårdsplatser har pandemin
              även inneburit att intäkterna har minskat och att delar av verksamheten
              avstannat. Även efter pandemin kommer kommuner och regioner att
              ha ett stort personalbehov för att exempelvis hantera vårdskulden.
              Kom ­ munsektorn påverkas även av en minskad skattebas och ökade
              kostnader för ekonomiskt bistånd när arbetslösheten stiger till
              följd av pandemin.
            </seg>
          </u>
          <u>
            <seg>
              Den ekonomiska effekten av covid-19 behöver ses i ett större
              sammanhang, menar vi, och inte bara ur perspektivet av direkta
              kostnader. Det gäller också de statliga bidragen för att på lång
              sikt ge ett stabilare fundament.
            </seg>
          </u>
          <u>
            <seg>
              För att ge kommunerna förutsättningar att kunna förmedla grundläggande
              välfärd och förbättra möjligheterna att upprätta krisberedskapen,
              som är ett lokalt ansvar, samtidigt som ett rimligt skattetryck
              bibehålls vill vi i Sverigedemokraterna tillskjuta 30 miljarder
              kronor, utöver regeringens förslag, till det kommunala utjämningssystemet
              under en treårsperiod.
            </seg>
          </u>
          <u>
            <seg>
              Fru talman! Vi menar att statsfinanserna relativt sett är goda
              och att vi därför bör föra över resurser från stat till kommun
              och region, detta samtidigt som höjt tak i a-kassan och höjd garantipension
              skulle innebära högre skatteintäkter.
            </seg>
          </u>
          <u>
            <seg>
              Men som sagt: Utöver intäkter vet alla vi som arbetat med ekonomiskt
              ansvar i arbetslivet att kostnader är centralt i en tid av lågkonjunktur.
              Det kräver en större diskussion om hur statliga beslut ska genomföras
              på lokal nivå som vi ser fram emot att föra i denna kammare framöver.
            </seg>
          </u>
          <u>
            <seg>
              Men i dagsläget är vi i Sverigedemokraterna angelägna om att
              slopa lagkravet på modersmålsundervisning, då med undantag för
              nationella minoritetsspråk. Därutöver menar vi att det tredje
              året i gymnasiet för praktiska linjer ska slopas – för att ta
              några exempel.
            </seg>
          </u>
          <u>
            <seg>
              Vi i Sverigedemokraterna står för övrigt heller inte bakom att
              vissa bidrag betalas ut till utländska medborgare, och vi står
              heller inte bakom det faktum att illegala invandrare tar del av
              en villkorslös vård, förutom akutvård.
            </seg>
          </u>
          <u>
            <seg>
              Den ekonomiska effekten av de saker jag just räknade upp är svår
              att uppskatta, och därför inkluderas den inte heller i vår budgetkalkyl.
              Klart är dock att det skulle gagna både stat, region och kommun
              på både lång och kort sikt.
            </seg>
          </u>
          <u>
            <seg>
              Det innebär att vi totalt förstärker kommunsektorn med drygt
              22 miljarder nästa år, vilket vi ser som nödvändigt. Våra siffror
              i detalj går att finna i vår budget under kapitel sex. Vi avstår
              dock från att delta i beslutet.
            </seg>
          </u>
          <u>
            <seg>
              Fru talman! Jag vill till sist önska talmanspresidiet, övriga
              kollegor och medborgare en god jul och ett gott nytt år.
            </seg>
          </u>
          <note type="speaker">
            Anf. 243 ILONA SZATMARI WALDAU (V):
          </note>
          <u>
            <seg>
              Fru talman! För en vecka sedan debatterade vi Riksrevisionens
              granskning av utjämningssystemet ur ett tillväxtperspektiv. En
              enig riksdag beslutade att uppmana regeringen att tillsätta en
              utredning som ser över hela det kommunalekonomiska utjämningssystemet.
            </seg>
          </u>
          <u>
            <seg>
              I mitt anförande berättade jag om min födelseort, en bruksort
              som mer än halverat sitt invånarantal under min livstid, en kommun
              som har många strukturella svårigheter och där fler flyttar ut
              än som flyttar in. Många kommuner är i samma situation och kan
              se att de som flyttar in söker sig till kommunen för att det finns
              lediga bostäder. Ofta har de av något skäl hamnat utanför arbetsmarknaden.
              Ett populärt ord för detta är social dumpning. Det innebär att
              rika kommuner med få hyresrätter hjälper sina kommuninvånare att
              få hyreskontrakt i kommuner med bostadsöverskott. På så sätt överlåter
              man också till den nya kommunen att ta ansvaret för det sociala
              stödet och för försörjningen, och klyftorna mellan kommunerna
              ökas än mer.
            </seg>
          </u>
          <u>
            <seg>
              Så här kan vi inte ha det. Vi kan inte ha ett delat Sverige på
              det här viset. Därför måste kommunsektorn stärkas, och det är
              kommunerna med störst utmaningar som behöver mest. Vi kan inte
              ha skatteskillnader på 6 kronor, som innebär att det kan skilja
              nästan 1 500 kronor i skatt i månaden för dem som tjänar 25 000
              kronor beroende på var de bor.
            </seg>
          </u>
          <u>
            <seg>
              Sveriges Kommuner och Regioner konstaterar i sin ekonomirapport
              att i landsbygdskommuner beräknas antalet invånare som är 80 år
              eller äldre i snitt öka med 33 procent de kommande tio åren, samtidigt
              som antalet invånare i yrkesför ålder minskar med 9 procent. Vem
              ska jobba i äldreomsorgen i de kommunerna?
            </seg>
          </u>
          <u>
            <seg>
              Under den förra mandatperioden drev Vänsterpartiet igenom de
              så kallade rättvisemiljarderna, en tioårig mångmiljardsatsning
              till kommuner med områden som karakteriserades av exempelvis hög
              arbetslöshet, låg utbildningsnivå och lågt valdeltagande. Satsningen
              riktades till insatser för jobb, utbildning, service, fritid och
              sociala insatser.
            </seg>
          </u>
          <u>
            <seg>
              Samtidigt som skillnaderna mellan kommunerna ökar alltmer valde
              regeringen att ta bort rättvisemiljarderna. Vänsterpartiet vill
              återinföra och fortsätta denna viktiga satsning.
            </seg>
          </u>
          <u>
            <seg>
              För att mindre kommuner ska kunna erbjuda en välfärd på lika
              villkor föreslår vi också ett särskilt stöd till mindre kommuner,
              som jämnar ut de stora regionala skillnaderna i sammanlagd kommunalskatt.
            </seg>
          </u>
          <u>
            <seg>
              I glest befolkade regioner är det dyrare att bedriva sjukvård.
              I dag finns ett glesbygdstillägg i det kommunala kostnadsutjämningssystemet.
              Den tekniken vill vi använda i inkomstutjämningssystemets strukturbidrag.
              Det blir då ett anslag som betalas ut direkt och finansieras helt
              av staten, detta utan att någon annan region behöver få minskat
              anslag. Hälso- och sjukvården behöver stärkas även i glest befolkade
              regioner.
            </seg>
          </u>
          <u>
            <seg>
              Fru talman! Välfärden står nu inför många stora utmaningar. Corona
              ­ pandemin har resulterat i en vårdskuld när operationer och behandlingar
              har skjutits på framtiden. Kommuner och regioner står också inför
              ett mycket stort rekryteringsbehov. Det kräver både stora utbildningsinsatser
              och betydande ansträngningar för att öka välfärdssektorns attraktivitet.
            </seg>
          </u>
          <u>
            <seg>
              Vänsterpartiet vill först och främst öka de generella statsbidragen
              kraftigt så att kommuner och regioner ska kunna möta de kostnader
              som följer av den demografiska utvecklingen utan att behöva ta
              till nedskärningar eller skattehöjningar.
            </seg>
          </u>
          <u>
            <seg>
              Kommuner och regioner har också stora investeringsbehov. Vi anser
              därför att staten ska ta ett större ansvar och bidra till att
              viktiga samhällsfastigheter som är nödvändiga för olika välfärdsfunktioner
              ska byggas ut. Vi vill ha ett investeringsstöd. Barn behöver bra
              skolor, och de äldre behöver fungerande boenden anpassade efter
              deras behov.
            </seg>
          </u>
          <u>
            <seg>
              Fru talman! I går kom Coronakommissionen med en delrapport. Den
              konstaterar flera olika strukturella, och sedan länge välkända,
              problem. Den gav också flera olika rekommendationer.
            </seg>
          </u>
          <u>
            <seg>
              Vi har kunnat se att under den här mandatperioden har sänkningar
              av skatter och höjda rutavdrag prioriterats av regeringen och
              samarbetspartierna. De extra tillskotten till kommunerna som Vänsterpartiet
              och reger ­ ingen beslutade om förra mandatperioden har plockats
              bort till förmån för Liberalernas och Centerpartiets skattesänkningar.
            </seg>
          </u>
          <u>
            <seg>
              Nu är det tid att rusta upp äldreomsorgen så att vi får en äldreomsorg
              att lita på, vilket är precis det som kommissionen konstaterar
              behövs. Alla människor ska mötas med trygghet, omsorg och värdighet.
              Vänsterpartiet föreslår därför ett upprustningspaket till äldreomsorgen.
              Vi tillför resurser för att finansiera personalsatsningar och
              satsningar på utvecklande fritid och sociala aktiviteter för de
              äldre.
            </seg>
          </u>
          <u>
            <seg>
              Fru talman! Välfärden lider i dag av personalbrist som ser ut
              att öka över tid. Vi kan bland annat se att det fattas många utbildade
              lärare. Vänsterpartiet föreslår därför en satsning på fler utbildningsmöjligheter
              som kombinerar betalt arbete i välfärden med utbildning. Med vårt
              förslag finansieras l 000 nya platser årligen. Det har visat sig
              att modellen med kombinationen av arbete och utbildning har varit
              populär där den erbjudits och lockat många till läraryrket.
            </seg>
          </u>
          <u>
            <seg>
              Kommunerna och regionerna står närmast Sveriges invånare och
              står också för huvuddelen av vår välfärd, till exempel skola,
              barnomsorg, äldreomsorg och sjukvård.
            </seg>
          </u>
          <u>
            <seg>
              Förra veckan skrev en ung centerpartist en debattartikel om att
              det är rättfärdigt att välfärdsstaten faller och att man i stället
              borde spara ihop till sin egen vård. Det är en syn som Vänsterpartiet
              inte delar. I vårt Sverige är vi solidariska och delar med oss.
              I vårt Sverige satsar vi på välfärd för alla och stoppar nedskärningar
              och utförsäljningar av välfärden. I vårt Sverige har skolor och
              äldreomsorg en tillräcklig bemanning för att klara uppdraget,
              och de som arbetar i välfärden har bra arbetsvillkor och fasta
              heltidstjänster.
            </seg>
          </u>
          <u>
            <seg>
              Därför tillför vi över 26 miljarder kronor mer än regeringen
              2021 under utgiftsområde 25 vid sidan av de satsningar som vi
              har under andra utgiftsområden. Men eftersom riksdagen redan har
              röstat för regeringens förslag till rambudget avstår vi från att
              lägga förslag och deltar inte i beslutet. I stället hänvisar jag
              till vårt särskilda yttrande.
            </seg>
          </u>
          <note type="speaker">
            Anf. 244 JAKOB FORSSMED (KD):
          </note>
          <u>
            <seg>
              Fru talman! Vi diskuterar här kommunernas ekonomi, och då ligger
              det nära till hands att också diskutera välfärden. Det är i primär-
              och sekundärkommunerna, alltså i kommuner och regioner, som mycket
              av den välfärd bedrivs som vi alla behöver eller kan komma att
              behöva när vi är utsatta, sjuka eller sköra. Den verksamheten
              är oerhört viktig.
            </seg>
          </u>
          <u>
            <seg>
              Jag är glad för att vi kristdemokrater tillsammans med Moderaterna
              och andra partier under det här året har drivit på för ökade tillskott
              till kommunsektorn. Vi gjorde det i januari via ett utskottsinitiativ,
              och vi gjorde det under våren då vi krävde ytterligare medel till
              kommunsektorn, inte minst för att man inte ska behöva varsla personal
              mitt under krisen. Det hade kunnat få mycket negativa effekter
              om kommunsektorn hade spätt på den våg av varsel och uppsägningar
              som vi har sett i coronapandemins spår. Jag är glad för att vi
              kunde driva på för ytterligare medel till kommunsektorn.
            </seg>
          </u>
          <u>
            <seg>
              Fru talman! Vi står bakom de generella tillskott som regeringen
              tillför till kommunsektorn under 2021. Det är bra. Det är stora
              tillskott, men det räcker inte. Vi behöver också göra särskilda
              satsningar som inte minst går till vård och omsorg.
            </seg>
          </u>
          <u>
            <seg>
              Vi fick Coronakommissionens rapport i går, och vi kan se att
              de strukturella problemen när det gäller äldreomsorgen, som har
              varit väl kända långt före pandemin, nu måste angripas och adresseras
              med kraft. Då duger det inte att, så att säga, bara skeppa ut
              pengar, utan man måste också ha reformer och idéer om hur man
              ska åtgärda de strukturella bristerna.
            </seg>
          </u>
          <u>
            <seg>
              Det är därför vi föreslår en stor personalsatsning som går ut
              på att kraftigt förbättra villkoren för äldreomsorgens personal.
              Vi behöver öronmärka medel och kräva motprestation av kommunerna.
              Vi behöver få ned antalet ofrivilliga delade turer som gör det
              svårt för många att få ihop familjeliv och arbetsliv och som innebär
              en kraftig stress för medarbetarna. Vi behöver få upp nöjdheten
              och inflytandet hos medarbetarna, och vi behöver se till att cheferna
              i äldreomsorgen får ett rimligt chefsansvar. I dag har varje chef
              i äldreomsorgen direkt medarbetaransvar för i snitt 60 personer.
              Detta har vi påtalat under lång tid och har lagt fram reformer
              för att komma till rätta med, men regeringen har varit passiv.
            </seg>
          </u>
          <u>
            <seg>
              Det duger förstås inte att äldreomsorgens medarbetare mer eller
              mindre blir chefslösa, ledarlösa, när de hamnar i svåra och utsatta
              situationer. Det är klart att också detta är en förklaring till
              de höga sjukskrivningstal som redan fanns inom äldreomsorgen när
              vi gick in i pandemin.
            </seg>
          </u>
          <u>
            <seg>
              Vi ser också ett kraftigt behov av att förbättra personalkontinuiteten
              och se till att fler vill arbeta i äldreomsorgen och att den äldre
              i behov av hemtjänst får möta färre personer hemma hos sig. Det
              höjer också kvali ­ teten rejält i den äldreomsorg som bedrivs.
              Vi vet att byggandet av relatio ­ ner mellan den som ger omsorg
              och den som får omsorg är väldigt viktigt.
            </seg>
          </u>
          <u>
            <seg>
              Vi lägger sammanlagt 4,4 miljarder mer än regeringen på äldreomsorgen,
              och vi lägger en del av de pengarna på att höja den medicinska
              kompetensen inom äldreomsorgen med tillskott till fler sjuksköterskor,
              till en medicinskt ansvarig för rehabilitering i varje kommun
              och till att ta bort förbudet att anställa läkare i kommunerna.
            </seg>
          </u>
          <u>
            <seg>
              Vi lägger också mer än regeringen på vården för att se till att
              vi när smittspridningen, det här akuta läget, lägger sig och vi
              ska börja ta itu med vårdskulden tar all kapacitet som finns i
              Sverige i anspråk och samordnar den på ett bra sätt så att vi
              kan se till att de medborgare som är i behov av vård kan få det
              oavsett var den vården finns i vårt land.
            </seg>
          </u>
          <u>
            <seg>
              Fru talman! Det här är några av de viktiga satsningar som vi
              menar måste tillföras det som regeringen har föreslagit. Mer pengar
              är bra, och det behövs ytterligare pengar, menar vi, men det behövs
              också kraftfulla reformer som underlättar för kommunerna och regionerna
              att klara sitt vård- och omsorgsuppdrag i den svåra tid som vi
              nu befinner oss i.
            </seg>
          </u>
          <u>
            <seg>
              Av någon dunkel anledning har den här kammaren inte röstat för
              de kristdemokratiska budgetramarna. Därför avstår vi från yrkanden
              rörande utgiftsområde 25 och hänvisar till vårt särskilda yttrande.
            </seg>
          </u>
          <note type="speaker">
            Anf. 245 ILONA SZATMARI WALDAU (V) replik:
          </note>
          <u>
            <seg>
              Fru talman! Jag ska försöka hålla min fråga kort för att det
              här inte ska ta så lång tid.
            </seg>
          </u>
          <u>
            <seg>
              Många unga vuxna slutar besöka tandvården i förebyggande syfte
              när de inte längre har tillgång till avgiftsfri tandvård, det
              vill säga efter att de har fyllt 19 år. Därför infördes under
              förra mandatperioden gratis tandvård upp till 23 år.
            </seg>
          </u>
          <u>
            <seg>
              Vi från Vänsterpartiet vill bygga ut tandvården med ett riktigt
              högkostnadsskydd, men KD väljer att gå åt andra håller och ta
              bort kostnadsfri tandvård för alla mellan 19 och 23 år för att
              finansiera andra saker.
            </seg>
          </u>
          <u>
            <seg>
              Jag funderar på hur det förbättrar tandvården för unga. Det står
              också i handlingarna att KD skulle ha mer träffsäkra satsningar.
              Det skulle vara intressant att få veta vilka satsningar det är
              som förbättrar tandvården för unga.
            </seg>
          </u>
          <note type="speaker">
            Anf. 246 JAKOB FORSSMED (KD) replik:
          </note>
          <u>
            <seg>
              Fru talman! Vi har framför allt satsningar på att unga människor
              ska få arbete, för att man ska kunna komma tillbaka till arbetsgemenskapen
              om man har blivit av med sitt arbete under pandemin. På det sättet
              får man en bättre ekonomi. Bättre förankring på arbetsmarknaden
              ger också större möjligheter att ta del av bland annat tandvård.
            </seg>
          </u>
          <u>
            <seg>
              Vi ser inte heller det oerhört starka skälet för att denna grupp
              ska gynnas framför andra grupper. Det är helt enkelt en prioriteringsfråga.
              Vi lägger nu mycket stora resurser, långt mer än regeringen, på
              att få en fungerande äldreomsorg i Sverige efter den kraftiga
              kritik som har kommit och som vi har pekat på i många år. Vi gör
              stora resurssatsningar för att få en hälso- och sjukvård som fungerar,
              för att kunna beta av de långa vårdköerna.
            </seg>
          </u>
          <u>
            <seg>
              I den bästa av världar hade vi haft pengar till allt. Det har
              vi inte. Då har vi valt att prioritera ned tandvård till just
              den gruppen för att i stället lägga pengar på äldreomsorg till
              de äldre, på sjukvård till de sjuka, på att få ned den brottslighet
              som drabbar så många i Sverige och på att skapa fler jobb, vilket
              kommer inte minst den gruppen till del.
            </seg>
          </u>
          <note type="speaker">
            Anf. 247 ILONA SZATMARI WALDAU (V) replik:
          </note>
          <u>
            <seg>
              Fru talman! Vänsterpartiet lägger också mer resurser till kommuner
              och sjukvård än regeringen och Kristdemokraterna gör. Ändå kan
              vi införa ett högkostnadsskydd på 2 000 kronor för alla, det vill
              säga en stor sänkning.
            </seg>
          </u>
          <u>
            <seg>
              Gratis tandvård upp till 23 år är också en viktig fråga. Samtidigt
              som Jakob Forssmed säger att de ordnar så att fler unga får jobb
              finns det redan i dag många som är betydligt äldre än 23 år som
              inte har råd att gå till tandläkaren, eftersom de har låga löner.
            </seg>
          </u>
          <u>
            <seg>
              Frågan är vad som händer med ungdomslöner och ingångslöner. Det
              är kanske inte i första hand Kristdemokraterna som driver de frågorna,
              men det gör andra borgerliga partier. Jag måste erkänna att jag
              inte har full koll på Kristdemokraternas politik i den frågan.
              Men jag tror inte att de driver höga ingångslöner för unga.
            </seg>
          </u>
          <note type="speaker">
            Anf. 248 JAKOB FORSSMED (KD) replik:
          </note>
          <u>
            <seg>
              Fru talman! Tack för frågan, ledamoten Waldau!
            </seg>
          </u>
          <u>
            <seg>
              Läs på om Kristdemokraternas politik! Du kanske blir förvånad
              över och övertygad om dess förträfflighet – vad vet jag?
            </seg>
          </u>
          <u>
            <seg>
              I Vänsterpartiets värld behöver man inte prioritera. Där finns
              det nämligen resurser till allt. Man beskattar ju lite som man
              vill, utan att tänka på de effekter det får på jobb och företagande.
              Då har man såklart också råd med det mesta. Man har råd med höga
              löner och med utgifter till allt och alla. Vi prioriterar annorlunda.
            </seg>
          </u>
          <u>
            <seg>
              För att också säga något om utsatta grupper prioriterar vi höjt
              bostadsbidrag, höjd garantiersättning i sjuk- och aktivitetsersättningen
              till exempel, för att de också ska få en skattelättnad. Det underlättar
              för de utsatta att också ha råd med tandvård.
            </seg>
          </u>
          <note type="speaker">
            Anf. 249 EVA LINDH (S):
          </note>
          <u>
            <seg>
              Fru talman! Jag valde att utbilda mig till socionom för att jag
              ville göra skillnad för människor. När jag började min första
              praktik insåg jag att jag för att också kunna göra skillnad vad
              gäller människors förutsättningar ville engagera mig politiskt.
              Valet var självklart. Det var socialdemokratin som gällde, just
              för att en jämlik välfärd som kommer alla till del är kärnan i
              ett socialdemokratiskt samhälle.
            </seg>
          </u>
          <u>
            <seg>
              Goda och likvärdiga förutsättningar för kommuner och regioner
              pratar vi om här i dag. Det är också det som lägger grunden för
              välfärd i hela landet. I Sverige är det nämligen kommuner och
              regioner som har ansvar för välfärden, för de välfärdstjänster
              vi är beroende av genom livet: skola, vård och omsorg.
            </seg>
          </u>
          <u>
            <seg>
              Välfärden finansieras genom olika källor. Störst del utgör kommun-
              och landstingsskatterna. Men även statsbidragen är viktiga.
            </seg>
          </u>
          <u>
            <seg>
              Under det år som vi snart lägger bakom oss har coronapandemin
              utmanat hela samhället. Inte minst har kommuner och regioner fått
              stå i frontlinjen och ställa om i mycket högt tempo. De har vårdat
              insjuknade, skyddat äldre och riskgrupper från att bli smittade,
              hanterat all den oro och stress som medborgare och personal har
              känt och samtidigt planerat för undervisning på distans. Från
              regeringens sida har budskapet varit tydligt: pengar får inte,
              kommer inte och ska inte stå i vägen för att skydda liv och hälsa.
            </seg>
          </u>
          <u>
            <seg>
              Kommuner och regioner har fått historiska tillskott för att kompensera
              för skattebortfallet och för att stötta upp viktiga verksamheter.
              Enligt SKR har de statliga tillskotten gett kommunsektorn goda
              ekonomiska förutsättningar att med ekonomin tryggad hantera pandemin.
              Det är svårt att i dag säga hur allvarliga och långvariga konsekvenserna
              kommer att bli för kommunsektorn. Men regeringen följer utvecklingen
              noga.
            </seg>
          </u>
          <u>
            <seg>
              Fru talman! Kommunsektorn hade redan före pandemin stora utma
              ­ ningar. Framför allt blir befolkningen äldre samtidigt som det
              föds allt fler barn. Det är glädjande att vi blir äldre. Det är
              resultatet av en långvarig välfärdspolitik. Men det är också en
              utmaning. Ökningen av andelen unga och äldre i förhållande till
              andelen som förvärvsarbetar försvårar för skatteunderlaget. Det
              kommer att krävas många insatser, också stöd, från staten.
            </seg>
          </u>
          <u>
            <seg>
              Skillnaderna mellan olika kommuner och regioner är också stora.
              Därför var det viktigt med den förstärkning av kostnadsutjämningen
              som genomfördes genom beslutet för ett år sedan. Hänsyn tas nu
              i högre grad till gleshet och socioekonomiska faktorer, såsom
              utbildningsnivåer och inkomster.
            </seg>
          </u>
          <u>
            <seg>
              Beslutet som för en vecka sedan fattades här i kammaren om en
              bred översyn av det kommunalekonomiska utjämningssystemet kan
              betyda mycket. Det var också bra att beslutet togs av ett enigt
              utskott. Vi måste säkerställa att utjämningssystemet i tillräcklig
              grad kan ge kommuner och regioner likvärdiga ekonomiska förutsättningar
              oberoende av skattekraft och opåverkbara strukturellt betingade
              faktorer, som det heter. Det är av ­ görande för en väl utbyggd
              välfärd som kommer landets alla medborgare till del.
            </seg>
          </u>
          <u>
            <seg>
              Just för att en del kommuner har avsevärt tuffare utmaningar
              än andra finns det ändå skäl att hjälpa dem som har de största
              utmaningarna. Därför finns ett förslag om att inrätta en kommundelegation.
            </seg>
          </u>
          <u>
            <seg>
              Fru talman! Det kommunala självstyret, kommunernas ansvar för
              välfärdsverksamheterna och den kommunala beskattningsrätten utgör
              viktiga delar av den svenska decentraliserade samhällsmodellen.
              Det är bra att kommuner och regioner har frihet och ansvar att
              själva, inom ramen för befintlig lagstiftning, utforma sin verksamhet.
              Då behöver vi också fortsätta att öka de generella statsbidragen,
              som möjliggör en anpassning efter lokala och regionala behov.
            </seg>
          </u>
          <u>
            <seg>
              Vi behöver möta framtidens utmaningar tillsammans – staten, kommunerna
              och regionerna. Vi behöver stärka tilliten till vårt gemensamma,
              så att människor vågar tro på en framtid och ett tryggare samhälle.
            </seg>
          </u>
          <u>
            <seg>
              När man lyssnar på den här debatten kan man tro att alla vill
              satsa på välfärden. Moderaterna var också tydliga med att de tycker
              att de satsar mer än regeringen gör. Då har man bara räknat plus
              och inte minus. Gör man det är det inte en större satsning.
            </seg>
          </u>
          <u>
            <seg>
              Regeringen har i år kommit med en historisk budget till välfärden
              och för att jobba Sverige ur krisen. Dagens förslag innebär en
              höjning av anslaget med 27,7 miljarder jämfört med 2019. Och vi
              kommer nu med mer pengar för att stärka skolan, rusta äldreomsorgen
              och med andra ord stärka välfärden framöver. Det är viktiga tillskott
              för att säkra kommunsektorn, leverera välfärd och bekämpa skattebortfallet.
              Det är också bra jobbpolitik. Det behövs inte färre anställda
              i välfärden. Det behövs fler.
            </seg>
          </u>
          <u>
            <seg>
              Nu ska vi fortsätta stå upp för välfärden och ett jämlikt samhälle
              där alla kommuner och regioner har möjlighet att erbjuda sina
              invånare en god skola, vård och omsorg och där alla människor
              får likvärdiga förutsättningar att skapa sig ett gott liv.
            </seg>
          </u>
          <u>
            <seg>
              Därmed vill jag yrka bifall till utskottets förslag i betänkandet.
            </seg>
          </u>
          <note type="speaker">
            Anf. 250 JAN ERICSON (M) replik:
          </note>
          <u>
            <seg>
              Fru talman! Eva Lindh pratar om att Socialdemokraterna står för
              jämlik välfärd och att det är viktigt med en stark tillit till
              välfärden. Då kan det vara intressant att komma med facit. Hur
              ser det ut? Vad har hänt sedan 2014?
            </seg>
          </u>
          <u>
            <seg>
              Som jag berättade har arbetslösheten alltså ökat mest i Sverige
              av alla länder i hela EU. Utanförskapet och fattigdomen har ökat
              under er reger ­ ingstid, trots en stark högkonjunktur. Utförsäkringarna
              ur sjukförsäkringssystemet har ökat kraftigt på grund av regeringens
              uppdrag till Försäkringskassan att till varje pris få ned sjuktalen.
              Och regeringen har dragit in stödet till de allra mest utsatta,
              till och med de allra sjukaste barnen, genom försämringarna av
              LSS.
            </seg>
          </u>
          <u>
            <seg>
              Är det verkligen detta som Eva Lindh och Socialdemokraterna menar
              är jämlik välfärd? Kan Eva Lindh verkligen vara nöjd med detta?
            </seg>
          </u>
          <u>
            <seg>
              Jag redogjorde i mitt anförande för att Moderaterna redan i början
              av detta år medverkade till att kommunsektorn fick 7 ½ miljard
              extra i statsbidrag jämfört med vad regeringsunderlaget ville
              tillföra. Som Jakob Forssmed meddelade gav vi också mer pengar
              i krispaketen. Och Moderaterna ger alltså betydligt mer pengar
              till kommunsektorn 2021, 2022 och 2023.
            </seg>
          </u>
          <u>
            <seg>
              Jag vill fråga Eva Lindh varför regeringen inte anser att kommunsektorn
              behöver dessa pengar och varför regeringsunderlaget anser att
              precis allt annat är viktigare än att satsa på kommunerna och
              regionerna. Inte minst den pågående pandemin visar ju med tydlighet
              att det behövs mer resurser till både sjukvård och äldreomsorg,
              men regeringen prioriterar annat. Jag undrar helt enkelt varför.
            </seg>
          </u>
          <note type="speaker">
            Anf. 251 EVA LINDH (S) replik:
          </note>
          <u>
            <seg>
              Fru talman! Vi fick över 100 000 fler anställda i välfärden under
              föregående mandatperiod. Barngrupper har minskat. I skolan fick
              vi 31 000 fler anställda, och skolresultaten vänder uppåt. Detta
              är några exempel på de satsningar på välfärden som vi gjorde tidigare.
            </seg>
          </u>
          <u>
            <seg>
              Hittills i år har välfärden fått 70 miljarder, och 2021 blir
              det 53 miljarder mer. Det är stora satsningar. Vi sätter välfärden
              först – det kan människor vara säkra på.
            </seg>
          </u>
          <u>
            <seg>
              Jag vill dock återkomma till det Jan Ericson sa: att Moderaterna
              stärker välfärden. Fast om man räknar plus och minus i er budget,
              Jan Ericson, hamnar man inte på plus utan på minus. Detta talar
              inte Jan Ericson om. Man måste räkna bort de statsbidrag ni tar
              bort, och då blir det minus. Jag undrar varför du, Jan Ericson,
              inte berättar detta.
            </seg>
          </u>
          <note type="speaker">
            Anf. 252 JAN ERICSON (M) replik:
          </note>
          <u>
            <seg>
              Fru talman! Det är från socialdemokratisk sida typiskt att försöka
              trixa lite grann med siffrorna, lite som man gör med arbetslöshetssiffrorna.
              Man hittar på en ny form av arbetsmarknadsåtgärd och kallar den
              för extratjänst, och sedan ger man plötsligt beskedet att de människor
              som befinner sig i den arbetsmarknadsåtgärden ska räknas som sysselsatta.
              Så får man upp statistiken över hur många som är i arbete, trots
              att det egentligen rör sig om en arbetsmarknadsåtgärd. På det
              viset jobbar man när man räknar på siffror och statistik.
            </seg>
          </u>
          <u>
            <seg>
              De siffror som jag redovisar här är de tillskott vi gör till
              kommunsektorn – det som vi tillför netto. Om Eva Lindh anser att
              vi har gjort några stora besparingar på kommunsektorn får hon
              tala om vilka det är. Man kan inte bara komma med detta så svepande.
            </seg>
          </u>
          <u>
            <seg>
              Jag står fast vid det jag säger: stigande arbetslöshet, ökande
              utanförskap, ökade utförsäkringar, besparingar på LSS och mindre
              pengar till kommunsektorn. Jag har fortfarande inte fått något
              svar på varför reger ­ ingen gör dessa prioriteringar.
            </seg>
          </u>
          <note type="speaker">
            Anf. 253 EVA LINDH (S) replik:
          </note>
          <u>
            <seg>
              Fru talman! Vi har gjort väldigt mycket när det gäller jobbpolitiken,
              och fler sysselsatta har det blivit. Det har vi alltså gjort stora
              satsningar på.
            </seg>
          </u>
          <u>
            <seg>
              Men Moderaterna säger att man satsar mer. Det gör man inte. Dess
              ­ utom ger man med den ena handen och tar med den andra. Samtidigt
              som du, Jan Ericson, lyfter detta med sjukförsäkringarna vill
              ni nämligen för ­ sämra dem ytterligare. Stupstocken ska införas.
              Ni går inte med på höj ­ ningen av a-kassan, och ni tar bort andra
              saker, vilket innebär ökade kost ­ nader för kommunsektorn, till
              exempel när människor i stället behöver för ­ sörjningsstöd. Dels
              har ni alltså inte fler satsningar, dels kommer de saker ni föreslår
              att försämra för kommunsektorn, särskilt för de kommuner som redan
              har det svårt.
            </seg>
          </u>
          <note type="speaker">
            Anf. 254 LARS THOMSSON (C):
          </note>
          <u>
            <seg>
              Fru talman! När man 2020 ska prata om allmänna bidrag till kommunerna
              kan man inte börja med något annat än coronan och pandemin. Pandemin
              har verkligen satt sina spår hos kommunerna och kommunsektorn
              och har påverkat allt. Det är klart att det har varit en extrem
              belastning på kommun- och regionsidan med den ökade smittspridningen
              och allt som kommit därefter.
            </seg>
          </u>
          <u>
            <seg>
              Centerpartiets roll denna mandatperiod är ju att förhandla, med
              regeringen och med Liberalerna. Vi är rätt stolta över att vi
              faktiskt har förhandlat fram tolv ändringsbudgetar, som har gett
              väldigt mycket pengar. Nästan allihop har berört kommunsektorn
              i någon form. När det gäller slutresultatet kan man vara tydlig
              och säga att vi till och med har överkompenserat kommunsektorn
              2020. Det har faktiskt delats ut för mycket pengar i detta läge.
              Men det finns givetvis problem framåt.
            </seg>
          </u>
          <u>
            <seg>
              Det jag tycker är positivt med pandemin, om det nu finns något,
              är att den har öppnat ögonen i samhällsdebatten för vad som är
              viktigt och vad som inte är det. Jag tycker att vi lite kommer
              tillbaka till grunden när det gäller vad ett välfärdssamhälle
              handlar om, nämligen att det som är viktigt är att vi har hälsan
              och en hyfsad ekonomisk utveckling. Det andra är lägre prioriterat.
              Jag tycker att pandemin har lärt oss detta igen – det är jag rätt
              nöjd med.
            </seg>
          </u>
          <u>
            <seg>
              Jag är också stolt över att vi har varit med och förhandlat fram
              2021 års budget, där vi gör rekordstora tillskott på långt över
              20 miljarder – 20 miljarder i generella bidrag och så en del andra
              bidrag. Innan dess hade vi till detta lagt 12 ½ miljard i permanenta
              ökningar. Det rör sig om extremt stora summor som vi faktiskt
              aldrig tidigare har gett på ett bräde. Pandemin har helt säkert
              gjort att vi har kommit upp i dessa tal, och vi är rätt överens
              om att satsningarna behövs.
            </seg>
          </u>
          <u>
            <seg>
              Jag ska också lyfta tre stora utmaningar för kommunsektorn som
              jag ser framöver. De satsningar vi gör 2021 innebär ju inte att
              vi är i mål. Det finns tre tydliga utmaningar.
            </seg>
          </u>
          <u>
            <seg>
              Den första är, tycker jag, den långsiktiga ekonomin. Ekonomin
              är i hamn 2020, och 2021 ser det helt okej ut för kommunsektorn.
              Men därefter blir det tufft. SKR:s prognoser visar att skatteunderlagstillväxten
              minskar i och med den lågkonjunktur vi är inne i. Pandemin kommer
              förmodligen att förstärka den trenden. Så ekonomin är en utmaning.
            </seg>
          </u>
          <u>
            <seg>
              Den andra utmaningen är också tydlig; det är demografin, alltså
              befolkningssammansättningen. Vi har fler barn och ungdomar och
              fler äldre i befolkningen men färre mitt emellan, i den arbetsföra
              befolkningen. Prognoserna från Sveriges Kommuner och Regioner
              pekar på att behoven av välfärd, främst äldreomsorg och sjukvård,
              under en tioårsperiod kommer att öka med 1 procent per år, utöver
              normal ökning. Detta innebär 10 procent mer än normal kostnadsökning.
              Det kommer att få väldigt stora konsekvenser och medför i praktiken
              ett väldigt stort tal.
            </seg>
          </u>
          <u>
            <seg>
              Den tredje utmaningen, som har klarnat för mig under de senaste
              två åren och som jag tycker att vi har pratat lite för lite om,
              är bristen på personal. Personalförsörjningen blir en jättestor
              utmaning för hela den svens ­ ka arbetsmarknaden i säkert 25 år
              framåt, och det drabbar kommunerna väldigt hårt och tydligt.
            </seg>
          </u>
          <u>
            <seg>
              Jag har mina rötter på Gotland. Där har vi just haft en ny variant
              av skoldebatt när vi diskuterat skolnedläggningar. Den här gången
              är det inte pengar eller brist på elever som har varit i fokus,
              utan bristen på personal. Sådana debatter tror jag att vi kommer
              att få framöver. Jag och Centerpartiet ser framför oss att vi
              i ökad grad behöver ta höjd för vidareutbildning på betald arbetstid
              i kommunsektorn, för det är ett av vapnen för att vara attraktiv
              som arbetsgivare.
            </seg>
          </u>
          <u>
            <seg>
              Jag är väldigt glad över det nya huvudavtal som nu är på väg
              att komma på plats. Den del som det har pratats minst om är omställningsbidraget,
              eller studiestödssystemet, som kommer att finnas med 44 veckors
              studiestöd för dem som varit med ett slag i arbetslivet. Det tror
              jag kommer att bli extremt viktigt för att klara kompetensutmaningen
              framöver.
            </seg>
          </u>
          <u>
            <seg>
              Fru talman! Centerpartiet har gjort sig känt som den kanske främsta
              motståndaren till riktade statsbidrag. Jag tycker att vi ska lyfta
              fram det trendbrott som i alla fall jag ser. Det har faktiskt
              skett ett systemskifte under 2020. Nu blir det mer generella statsbidrag,
              eller det som vi kallar nycklade bidrag, där man fördelar ut enligt
              en fördelningsnyckel. Det blir inte mer riktade statsbidrag, utan
              vi har gått ifrån det systemet. Visserligen hänger det kvar kanske
              200 riktade statsbidrag av historiska orsaker, men jag ser att
              det är ett helt nytt systemtänk på väg. Grunden är att de riktade
              statsbidragen driver enorma administrativa kostnader, motverkar
              effektiviseringar och bakbinder det lokala beslutsfattandet. Här
              tycker jag att det har skett en svängning till det bättre, vilket
              jag är väldigt glad för.
            </seg>
          </u>
          <u>
            <seg>
              Centerpartiet tror verkligen på den decentraliserade samhällsmodellen,
              där man lägger ansvaret för beslut nära människan. Jag tycker
              att det är grundläggande. Vi tror inte på ökat förstatligande,
              även om det är det som diskussionen drivs mot just nu, när problemen
              är tydliga. Däremot tror vi definitivt på ett ökat statligt ansvar
              för finansieringen.
            </seg>
          </u>
          <u>
            <seg>
              Jag måste säga några ord om det som har hänt kring den kommunala
              skatteutjämningen. Centerpartiet har väckt en motion som helt
              plötsligt fått majoritet i finansutskottet och här i kammaren.
              Det handlar om att vi ska göra en stor översyn av hela det kommunala
              skatteutjämningssystemet. Jag tycker att det är väldigt glädjande,
              och jag känner det som en seger.
            </seg>
          </u>
          <u>
            <seg>
              Världen snurrar i ett snabbare tempo, och det skatteutjämningssystem
              som finns blir förlegat rätt fort. Centerpartiet anser att utgångspunkten
              i det kommunala skatteutjämningssystemet ska vara rätt enkel:
              Det ska gå att ha likvärdig service oavsett var man bor i landet.
              Vi har tre grundläggande saker som vi kommer att fokusera på i
              den kommande utredningen. Den första är en garanterad servicenivå
              i landet. Den andra är att vi skapar ett system med mer incitament
              för företagande, jobb och tillväxt, så att detta blir lönsamt.
              Den tredje är att uppgradera gleshetsfaktorn i systemet.
            </seg>
          </u>
          <note>
            Med det yrkar jag bifall till utskottets förslag.
          </note>
          <note type="speaker">
            Anf. 255 MATS PERSSON (L):
          </note>
          <note>
            Fru talman! Ledamöter! Jag yrkar bifall till utskottets förslag.
          </note>
          <u>
            <seg>
              Det här är ett bedrövligt år. Coronakrisen är hemsk, och den
              märks tydligast i välfärden. Den märks för alla dem som går till
              jobbet – för dem som jobbar i förskolan, möter snoriga barn och
              känner att det inte känns bra i magen, för dem som är lärare,
              går till skolan och bitvis är i miljöer där det finns elever som
              drabbas av corona och naturligtvis för dem som jobbar i sjukvården
              och äldreomsorgen, som i väldigt hög utsträckning drabbas av coronakrisen
              och corona. Naturligtvis märks den också för de människor som
              får sjukdomen och de människor som har farit illa av den.
            </seg>
          </u>
          <u>
            <seg>
              Fru talman! Den senaste tiden tycker jag att det har blivit uppenbart
              att äldreomsorgen behöver hamna mer i fokus i den politiska debatten.
              Det har under alldeles för många år varit så att politiker från
              nationell nivå tyckt att det där är någonting kommunerna får sköta.
              Resultatet ser vi väldigt tydligt: bristande nationell styrning
              och bristande nationellt ansvarstagande. Under coronan har konsekvenserna
              blivit förödande.
            </seg>
          </u>
          <u>
            <seg>
              I Skåne, där jag bor, tog Smittskydd Skåne tillsammans med region
              ­ politikerna tidigt i våras ett beslut om att stänga äldrehemmen
              för besök, långt innan Folkhälsomyndigheten kom med samma rekommendation
              och långt innan de flesta andra regioner i Sverige tog samma beslut.
              Det var helt rätt beslut av beslutsfattarna i Skåne. Men det visar
              på det orimliga i att vi har ett så delat ansvarstagande och att
              staten har abdikerat från sin roll att ta fullt ansvar för detta.
            </seg>
          </u>
          <u>
            <seg>
              Fru talman! I skolan görs det fantastiska insatser. Våra barns
              framtid och det som de lär sig i skolan är det som avgör hur det
              kommer att gå för Sverige på 15–20 års sikt. Att lära sig läsa,
              räkna och skriva är grunden för att längre upp i åldrarna kunna
              få ett jobb. Därför är det otroliga insatser som görs. De tillskott
              som nu sker till hela kommun- och regionsektorn är helt avgörande
              för att vi ska kunna se till att människor behåller jobbet men
              också att välfärden håller en väldigt hög kvalitet. Jag vill inte
              minst betona vikten av förskolan för alla de barn som tidigt får
              komma in i en social samvaro och lära sig saker och som tidigt
              får de insatser från samhället som vi vet är så viktiga.
            </seg>
          </u>
          <u>
            <seg>
              Fru talman! Det tredje jag vill ta upp är vården och alla dem
              som jobbar där. De ser konsekvenserna av corona och kämpar varje
              dag för att se till att vården fungerar. Vi ser att man går på
              knäna och verkligen kämpar. Det är för dem som vi skjuter till
              de här pengarna för att välfärden ska fungera när välfärden behöver
              fungera som allra bäst.
            </seg>
          </u>
          <u>
            <seg>
              För att det här ska vara möjligt måste vi slå fast att det handlar
              om jobben, jobben och jobben. Det som finansierar välfärden är
              att människor kliver upp på morgonen, går till jobbet, utför ett
              arbete och sliter och att skatteintäkterna kommer in. Att småföretagare,
              eller för den delen storföretag, anställer och driver sina verksamheter
              är det som bygger jobben och bygger vår gemensamma välfärd. Det
              är basen för allting.
            </seg>
          </u>
          <u>
            <seg>
              Fru talman! Jag tror att vi under de kommande åren kommer att
              se en stor debatt och ett ökat behov av att staten tar större
              ansvar för välfärden. De regionala skillnader vi ser i vårt avlånga
              land innebär att förutsättningarna för att bedriva välfärd är
              väldigt olika beroende på var man bor i landet. Så ska det inte
              vara. Staten kommer att behöva ta ett större ansvar. De väldiga
              kostnadsutmaningar vi har i takt med att vi blir allt äldre kommer
              också att innebära att staten behöver ta ett större ansvar för
              att generera en välfärd som fungerar i hela vårt land. Det är
              viktigt för Sverige. Det är viktigt för svenska medborgare att
              man känner att välfärden finns när man som bäst behöver den. Vårt
              välfärdssamhälle är någonting vi ska känna stolthet över. För
              att det ska fungera måste vi alltid stå upp för jobben, jobben
              och jobben.
            </seg>
          </u>
          <note type="speaker">
            Anf. 256 KAROLINA SKOG (MP):
          </note>
          <u>
            <seg>
              Fru talman! Det har varit ett ansträngande år att gå igenom.
              Den största bördan har legat på dem som sliter i omsorgen och
              vården – naturligtvis utöver dem som drabbats av corona. Därför
              har det under året varit en självklar sak att tillföra stora extra
              medel till kommunerna och regionerna, så att de får stöd för att
              hantera det direkta arbetet med pandemin men också får förutsättningar
              för välfärdsarbetet i stort.
            </seg>
          </u>
          <u>
            <seg>
              Det är lika självklart att göra stora tillskott till kommuner
              och regioner för nästa år. Jag är glad att vi är överens om det
              här i riksdagen. Vi behöver återkomma till det, för behoven i
              välfärden kommer inte att bli mindre när befolkningen blir allt
              äldre.
            </seg>
          </u>
          <u>
            <seg>
              De brister i framför allt äldreomsorgen som krisen har blottat
              måste bara rättas till. Vi kan inte acceptera det här läget längre.
              Det är framför allt brister i personalpolitiken som uppenbarligen
              påverkar kvaliteten för de äldre. Det är helt oacceptabelt, och
              det måste åtgärdas framåt.
            </seg>
          </u>
          <u>
            <seg>
              När vi har tillskjutit mycket stora medel till kommunerna i år
              har det varit med tanke på att kommunerna skulle kunna vara aktiva.
              Det har de självklart varit. Men jag tycker för min del att det
              är en aning provocerande att det är så många kommuner som nu planerar
              för ett överskott under ett krisår.
            </seg>
          </u>
          <u>
            <seg>
              Jag får rapporter från mina partikamrater som verkar i opposition
              i många kommuner. De lägger fram förslag till vad man kan göra
              med medel för att till exempel stötta föreningslivet, kulturlivet
              eller varför inte ge extramedel till de anställda i hemtjänsten,
              men de får kalla handen.
            </seg>
          </u>
          <u>
            <seg>
              Därför vill jag lyfta fram Gällivare som nyligen presenterade
              ett paket. De såg att kommunen höll på att gå med ett stort underskott.
              Då tog de ett grepp och har nu sent på året beslutat om extra
              tillskott till bland annat föreningar men också en extra bonus
              till timanställda i vården. Det tycker jag är ett föredömligt
              ledarskap som tyvärr saknas i andra kommuner.
            </seg>
          </u>
          <u>
            <seg>
              Jag vill därför uppmana kommuner: Året är inte slut. Ni har möjlighet
              att göra tillskott i kommunen och stötta till exempel föreningar.
              Ni har inte försuttit den chansen ännu.
            </seg>
          </u>
          <u>
            <seg>
              När vi tittar framåt är det flera talare som har tagit upp en
              väsentlig fråga. Det är skillnaden mellan olika kommuner i förutsättningar
              att leverera välfärd och grundläggande service i olika delar av
              landet. Det är en oerhört viktig fråga som vi behöver ta tag i.
            </seg>
          </u>
          <u>
            <seg>
              Vi kan inte acceptera att skillnaderna i kommunala skattesatser
              är så stora som de är i Sverige. Det är inte långsiktigt hållbart.
              Det behöver åtgärdas.
            </seg>
          </u>
          <u>
            <seg>
              Vi kommer att tillsätta en utredning som tittar på detta. Vi
              kanske inte ska vänta på den utredningen utan i stället agera,
              bland annat genom statligt stöd. Vi ska också titta på ansvarsfördelningen
              mellan stat och kommun.
            </seg>
          </u>
          <u>
            <seg>
              En sak som Miljöpartiet skulle vilja stärka är det statliga ansvaret
              för att finansiera etableringen fullt ut. Det vore en strukturell
              förändring som skulle stärka servicen och välfärden i hela landet.
            </seg>
          </u>
          <u>
            <seg>
              Fru talman! Jag vill ta upp en annan diskussion om relationerna
              mellan olika kommuner, som har blivit aktualiserad av en rapport
              från Statskontoret. Det handlar om social dumpning. Det är ett
              lite grovt ord men faktiskt en korrekt term på en företeelse som
              tyvärr verkar växa i Sverige.
            </seg>
          </u>
          <u>
            <seg>
              Det handlar om kommuner som medvetet och strategiskt gör sig
              av med medborgare som de helt enkelt inte vill ha i sin kommun.
              Det handlar om medborgare som de verkar tycka kostar för mycket.
              Det är ett cyniskt och strategiskt arbete där de helt i strid
              med socialtjänstlagens intentioner exempelvis villkorar försörjningsstöd
              mot att människor ska söka bostad i andra kommuner.
            </seg>
          </u>
          <u>
            <seg>
              Det här drabbar missbrukare. Det drabbar också exempelvis nyanlända,
              där bosättningslagens tvingande regler har nått en ände. Detta
              är någonting som jag avser att inte släppa. Det kan vi inte låta
              fortgå. Det underminerar det gemensamma ansvaret för välfärd i
              hela landet. Det behöver riksdagen ta på allvar och återkomma
              till.
            </seg>
          </u>
          <u>
            <seg>
              Det viktigaste är ändå det som jag började med att säga. Det
              finns en tydlig gemensam bild i riksdagen om de ökade behoven
              i kommuner och regioner. Det handlar om behov av mer personal
              i vård, omsorg och skola. Det handlar om kvalitet i de delarna
              men också om ett behov av att investera framåt och för en grön
              omställning. Det är också ett arbete som görs ute i kommuner och
              regioner.
            </seg>
          </u>
          <u>
            <seg>
              Vi är grundläggande överens om att det behöver stärkas. Jag vågar
              nog säga att det inte är sista gången som vi antar en budget där
              vi ökar medlen till kommuner och regioner. Det kommer vi att behöva
              göra flera gånger framöver. Med det vill jag yrka bifall till
              utskottets förslag.
            </seg>
          </u>
          <note type="speaker">
            Anf. 257 JAN ERICSON (M) replik:
          </note>
          <u>
            <seg>
              Fru talman! Det var väldigt intressant med kritiken från Karolina
              Skog mot kommuner som sparar pengar på hög i stället för att anställa
              fler i sin verksamhet. Jag nämnde också det i mitt anförande.
            </seg>
          </u>
          <u>
            <seg>
              Problemet är att regeringen inte ger några tydliga besked till
              kommunerna om vad som ska hända 2022 och 2023. Då vågar inte kommunerna
              ta på sig permanenta utgifter som löper över åren utan sparar
              pengarna på hög i stället för att anställa fler människor.
            </seg>
          </u>
          <u>
            <seg>
              Det är precis därför som vi från moderat sida ger tydliga besked
              om ökade permanenta statsbidrag även 2022 och 2023 vilket inte
              regeringen gör. Det är Miljöpartiet och den regering som Miljöpartiet
              ingår i som skapar det problemet genom att ge otydliga besked
              om vad som ska hända framöver.
            </seg>
          </u>
          <u>
            <seg>
              Jag kan börja med att fråga Karolina Skog: Kan Karolina Skog
              lova att kommunerna kommer att få de statsbidragen 2022 och 2023
              så att de vågar anställa fler människor i äldreomsorgen och i
              sjukvården i närtid?
            </seg>
          </u>
          <u>
            <seg>
              Om de inte får de beskeden från Miljöpartiet, Socialdemokraterna
              och samarbetspartierna kommer de att fortsätta att samla pengarna
              på hög och inte våga anställa människor.
            </seg>
          </u>
          <u>
            <seg>
              Att anställa människor är ett åtagande. Det är någonting som
              man inte bara drar tillbaka genom att säga: Vi fick bara pengar
              för det här året. Hej då, nu får du sluta. Så kan man inte hantera
              sin personal.
            </seg>
          </u>
          <u>
            <seg>
              Jag vill gärna höra om Karolina Skog kan ge ett löfte nu i talarstolen
              om att kommunerna kommer att få minst de bidrag som de har fått
              i år och som Moderaterna föreslår för 2022 och 2023. Vi föreslår
              8 ½ miljard mer för 2022 och 13 ½ miljard mer för 2023. Lovar
              Karolina Skog att ni matchar det?
            </seg>
          </u>
          <note type="speaker">
            Anf. 258 KAROLINA SKOG (MP) replik:
          </note>
          <u>
            <seg>
              Fru talman! Regeringen och samarbetspartierna har under det här
              kris ­ året gjort två saker. Det har handlat om krisstöd ut till
              kommuner och re ­ gioner för att hantera den direkta pandemin.
              Men det är också extra pengar för att kunna agera för att exempelvis
              stimulera den lokala ekonomin och göra sådant som man har ansvar
              för i kommuner. Vi har gett besked om kraftfulla permanenta höjningar
              av det statliga bidraget till kommuner och regioner.
            </seg>
          </u>
          <u>
            <seg>
              Som jag tidigare har sagt försöker Moderaterna få det att låta
              som att de gör mycket mer kraftfulla satsningar. Men som tidigare
              har sagts här består en budget av plus och minus. Bilden är inte
              så enkel som ledamoten Ericson försöker få det att låta som här.
            </seg>
          </u>
          <u>
            <seg>
              Det jag talar om är vad kommuner gör med de extra medel som de
              har fått för i år. Det är väldigt många som använder ursäkten
              som ledamoten Ericson säger. Vi har sagt att vi ger extra pengar
              för i år för krisstöd för att agera här och nu.
            </seg>
          </u>
          <u>
            <seg>
              Där är det många kommuner, särskilt många borgerligt ledda och
              moderatledda kommuner, som inte har gjort detta. De lägger hellre
              pengar på resultatet än att använda dem exempelvis för att stötta
              föreningslivet eller företagare här och nu i år. Det beklagar
              jag.
            </seg>
          </u>
          <u>
            <seg>
              Det är bristande ledarskap, vågar jag säga. Jag har lagt fram
              många kommunala budgetar. Jag vet att precis som riksdagen har
              varit innovativ och kreativ kan man vara det också på lokalt plan.
              Det finns som sagt exempel där man gör det. Det råkar vara den
              enda kommun som har en grön ordförande i kommunstyrelsen som visar
              den typen av kreativitet och innovativa paket.
            </seg>
          </u>
          <note type="speaker">
            Anf. 259 JAN ERICSON (M) replik:
          </note>
          <u>
            <seg>
              Fru talman! Jag tror att Karolina Skog får ta och läsa på lite
              när det gäller hur de svenska kommunerna hanterar de här pengarna.
            </seg>
          </u>
          <u>
            <seg>
              Jag kan säga att i min hemkommun, Marks kommun, och även i kommunerna
              runt omkring ger man bonus till sin personal. Både min hustru
              och min dotter jobbar i kommunen, och de får båda bonus nu i jul.
              Region Västra Götaland gör likadant; man ger bonus med 1 500 kronor
              till varje anställd. Så visst förekommer detta på fler ställen
              än i Karolina Skogs exempelkommun.
            </seg>
          </u>
          <u>
            <seg>
              Vad gäller krisstödet står vi moderater bakom det till fullo,
              och vi har också varit med och drivit på detta för att det ska
              bli så bra som möjligt. Det är samma sak med det stöd som vi tillsammans
              med Kristdemo ­ kraterna, Vänsterpartiet och Sverigedemokraterna
              drev igenom i våras på 7 ½ miljard.
            </seg>
          </u>
          <u>
            <seg>
              Problemet är att Karolina Skog säger att extrastödet för i år
              inte används för att anställa fler människor. Man kan som sagt
              inte göra det. Man kan inte använda tillfälliga pengar för att
              anställa personal. Därför måste ni ge besked om vad som ska hända
              kommande år, och det gör ni inte. Det är tråkigt.
            </seg>
          </u>
          <note type="speaker">
            Anf. 260 KAROLINA SKOG (MP) replik:
          </note>
          <u>
            <seg>
              Fru talman! Ledamoten Ericson lyssnar inte på vad jag säger utan
              lägger ord i min mun.
            </seg>
          </u>
          <u>
            <seg>
              Jag pratar om två olika saker. Det finns behov av långsiktigt
              höjda statsbidrag till kommuner och regioner. Regeringen har också
              påbörjat ett arbete med att omvandla riktade statsbidrag till
              generella. Det är ett löfte vi har gett, och det är ett arbete
              som pågår. Vi betar av det. Vi har påbörjat denna process, och
              vi kommer att fortsätta med den i dialog med Sveriges Kommuner
              och Regioner.
            </seg>
          </u>
          <u>
            <seg>
              Det är en annan diskussion vad som händer lokalt med de krisstöd
              som finns. Jag vet att det finns flera kommuner och regioner som
              gör detta där Miljöpartiet är med och styr, bland annat i Västra
              Götaland. Men det finns också många exempel där man väljer att
              lägga krispengarna på hög i sin resultaträkning, och det beklagar
              jag.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 december.)
          </note>
          <note>
            § 15 Statsskuldsräntor m.m.
          </note>
          <note>
            Finansutskottets betänkande 2020/21:FiU4
          </note>
          <note>
            Utgiftsområde 26 Statsskuldsräntor m.m. (prop. 2020/21:1 delvis)
          </note>
          <note>
            föredrogs.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 17 december.)
          </note>
          <note>
            § 16 Avgiften till Europeiska unionen
          </note>
          <note>
            Finansutskottets betänkande 2020/21:FiU5
          </note>
          <note>
            Utgiftsområde 27 Avgiften till Europeiska unionen (prop. 2020/21:1
            delvis)
          </note>
          <note>
            föredrogs.
          </note>
          <note type="speaker">
            Anf. 261 JAN ERICSON (M):
          </note>
          <u>
            <seg>
              Fru talman! För ganska exakt ett år sedan stod jag i denna talarstol
              och debatterade förra årets budgetbeslut rörande EU-avgiften.
              Jag framförde då min och Moderaternas oro för en kraftigt stigande
              EU-avgift kommande år.
            </seg>
          </u>
          <u>
            <seg>
              Då visste vi inte att det inte bara skulle bli en kraftig svensk
              avgifts ­ höjning 2021, utan vi skulle även tvingas delta i en
              omfattande så kallad återhämtningsfond där vi med lånade medel
              ska sätta kommande genera ­ tioner i skuld för att ge bidrag till
              europeiska länder som misskött sin eko ­ nomi under många år.
            </seg>
          </u>
          <u>
            <seg>
              Frågan om den svenska EU-avgiften i EU:s kommande långtidsbudget
              har diskuterats många gånger i både finansutskottet och EU-nämnden,
              och jag har varit med på de flesta av dessa överläggningar. Vid
              flera tillfällen har jag och mina moderata kollegor efterfrågat
              större tydlighet från svens ­ ka ministrar och från statsministern.
              Men tvärtom har vi sett en alltmer oroväckande bild där företrädare
              för regeringen, inklusive statsministern, ibland har låtit lite
              väl uppgivna och signalerat svaghet inför de EU-länder som driver
              på för en större budget.
            </seg>
          </u>
          <u>
            <seg>
              Man har mer eller mindre tydligt signalerat att Sverige knappast
              lär kunna förhandla fram en lösning som är gynnsam för Sverige
              utan att vi i praktiken måste förbereda oss på kraftigt ökad avgift.
              Från moderat syn ­ punkt är detta ett olyckligt sätt att förhandla.
              Man kan inte backa in i en förhandling utan måste vara tydlig
              med sin linje.
            </seg>
          </u>
          <u>
            <seg>
              Tyvärr gick ju heller inte förhandlingarna Sveriges väg. Visserligen
              fick vi behålla svenska rabatter på EU-avgiften, men avgiften
              ökar trots detta med hela 16 procent – trots att ett EU-land lämnar
              unionen och budgeten därmed snarare borde minska. Och ovanpå alltihop
              läggs den framtida kostnaden för tidigare nämnda återhämtningsfond.
            </seg>
          </u>
          <u>
            <seg>
              Från moderat sida är vi besvikna över utfallet av budgetförhandlingarna
              och dessutom mycket kritiska till EU:s återhämtningsfond, som
              blev ännu större och dyrare än vad vi befarade.
            </seg>
          </u>
          <u>
            <seg>
              Vad blir då Sveriges kostnader för EU per år framöver? Det fick
              vi redovisat av finansministern på EU-nämndens möte den 27 november.
              Den vanliga långtidsbudgeten för 2021–2027 innebär att Sveriges
              årliga avgift stiger från knappt 39 miljarder per år till nära
              45 miljarder per år, en ökning med 16 procent. Då är de framförhandlade
              svenska rabatterna på avgiften avräknade.
            </seg>
          </u>
          <u>
            <seg>
              När det gäller den så kallade återhämtningsfonden, Next Generation
              EU, ligger den utanför EU:s långtidsbudget. Hela summan till denna
              fond kommer att lånas upp av EU med medlemsstaterna som garanter.
              Därefter delas pengarna ut som bidrag och lån till medlemsländerna,
              dock mest till södra och östra Europa. EU skjuter kostnaderna
              framför sig, och medlemsstaterna ska börja betala tillbaka lånet
              först 2028 och hålla på i 30 år fram till 2058.
            </seg>
          </u>
          <u>
            <seg>
              För Sveriges del blir kostnaden i dagens penningvärde 4,9 miljarder
              extra per år under dessa 30 år, eller totalt 147 miljarder. Och
              som vanligt är vi stora nettobetalare; vi betalar mycket mer än
              vi får tillbaka.
            </seg>
          </u>
          <u>
            <seg>
              Det paradoxala är att EU har bestämt sig för att kalla denna
              skuldsättning av framtida generationer för dagens utgifter för
              Next Generation EU. Men det nästa generation får i arv efter oss
              är skulden, som alltså ska betalas tillbaka med början 2028 och
              sedan 30 år framåt. Få av dagens ledande politiker lär behöva
              ta ansvar för vad som händer från 2028 till 2058, och det är ju
              väldigt praktiskt att använda pengar i dag som någon annan får
              betala i framtiden.
            </seg>
          </u>
          <u>
            <seg>
              Lika märkligt är att man använder pandemin som argument för att
              låna upp denna gigantiska återhämtningsfond. Pengarna fördelas
              nämligen inte alls efter vilken skada pandemin har orsakat respektive
              land. Sverige har drabbats hårdare än många andra länder och har
              även bland de högre dödstalen per capita i EU. Inte heller ekonomiskt
              verkar vi ha klarat oss nämnvärt bättre än andra. Trots detta
              får vi en mycket liten del av fonden, och andra länder som har
              drabbats lindrigare av pandemin får betydligt mer.
            </seg>
          </u>
          <u>
            <seg>
              Fru talman! I takt med att EU:s budget växer alltför mycket och
              den gigantiska återhämtningsfonden läggs ovanpå kommer EU totalt
              att dispo ­ nera ungefär 18 000 miljarder svenska kronor nästa
              budgetperiod, 2021–2027. Det är ofantliga belopp.
            </seg>
          </u>
          <u>
            <seg>
              Med en så omfattande budget är det självklart extra viktigt att
              motverka fel, fusk och korruption, och där har EU:s revisionsrätt
              en viktig roll. I den senaste granskningen riktar man kritik mot
              att felen och bristerna tyvärr ökade under 2019.
            </seg>
          </u>
          <u>
            <seg>
              Vid EU-nämndens möte den 27 november framförde jag till finansministern
              Moderaternas krav på en skarpare skrivning om Sveriges hållning
              när det gäller denna kritik. Vi tyckte att regeringens text var
              alldeles för försiktig och ville vässa den ordentligt. Jag uppskattar
              att finansministern samtyckte till vårt förslag om en skarpare
              skrivning.
            </seg>
          </u>
          <u>
            <seg>
              Sverige är stora nettobetalare till EU, och den nya budgeten
              och den tillkommande återhämtningsfonden gör att EU förfogar över
              mer av våra svenska skattepengar än någonsin tidigare. Det blir
              då ännu viktigare att pengar inte försvinner genom slarv eller
              i värsta fall genom fusk eller korruption.
            </seg>
          </u>
          <u>
            <seg>
              Fru talman! Den svenska regeringen har uppenbara problem med
              att ta till vara Sveriges intressen i EU fullt ut. Det gäller
              inte bara EU-avgiften och misslyckandet med återhämtningsfonden,
              utan vi ser det även på andra områden. Ett exempel är EU-förslaget
              om minimilöner. Ett annat är det hotande förslaget om taxonomi,
              som vi just nu hanterar i finansutskottet och som hotar att slå
              hårt mot svenskt näringsliv, svenska jobb och svensk energiförsörjning.
            </seg>
          </u>
          <u>
            <seg>
              På punkt efter punkt visar det sig att Sveriges regering inte
              kan stå emot starka krafter i EU som driver på för beslut som
              missgynnar Sverige. För oss moderater, som i grunden är positiva
              till det svenska EU-medlemskapet, är det oroväckande att Sveriges
              regering inte lyckas bättre. I en förlängning hotas det svenska
              folkets stöd för EU-medlemskapet. Det är viktigt att regeringen
              tydligt prioriterar EU-frågorna och ser till att statsråden kommer
              in i diskussionerna tidigt i processerna och inte låter förhandlingarna
              helt skötas av tjänstemän.
            </seg>
          </u>
          <u>
            <seg>
              Fru talman! Inom EU finns nu starka röster för att införa vad
              som i praktiken kan kallas rena EU-skatter. Från svensk sida är
              en stor majoritet av partierna negativa till detta. Det blir oerhört
              viktigt för Sverige att försöka samla en majoritet av EU-länderna
              mot dessa förslag. Detta får inte bli ännu en fråga där Sverige
              viker ned sig. Skattebeslut måste fattas i enighet, och Sveriges
              regering måste tydligt och tidigt visa att vi inte kommer att
              acceptera att ge EU beskattningsrätt, vare sig direkt eller indirekt.
            </seg>
          </u>
          <u>
            <seg>
              Det får inte råda några som helst tvivel om att Sverige kommer
              att säga nej till alla försök att ge EU direkt eller indirekt
              beskattningsrätt eller att hitta på andra nya kreativa intäktskällor
              som tar in pengar från EU:s medborgare.
            </seg>
          </u>
          <u>
            <seg>
              Fru talman! Eftersom riksdagsmajoriteten har gett budgetpolitiken
              en annan inriktning än den vi önskar avstår vi från ställningstagande
              när det gäller anslag inom olika utgiftsområden. Vi deltar därför
              inte heller i beslutet rörande utgiftsområde 27 och den svenska
              EU-avgiften och bifogar i stället ett särskilt yttrande.
            </seg>
          </u>
          <u>
            <seg>
              Fru talman! Jag är nu inne på mitt 15:e år som ledamot i Sveriges
              riksdag, och det vi upplevt under detta år liknar inget vi har
              upplevt tidigare.
            </seg>
          </u>
          <u>
            <seg>
              Jag vill särskilt tacka kollegor och tjänstemän i finansutskottet
              och i EU-nämnden för trevlig stämning, gott humör och en god kreativitet
              när det gäller att hantera alla praktiska problem. Vi har alla
              sett hur vi har det hemma på våra Skypemöten – allt från att min
              hund avbröt statsministern från Bryssel till att folk har setts
              spilla ut kaffekoppar på datorn och lite annat smått och gott.
              Vi har fått en bra inblick i varandras privatliv.
            </seg>
          </u>
          <u>
            <seg>
              Nu önskar jag talmannen, tjänstemännen i kammaren och tjänstemännen
              i utskottet en riktigt skön julledighet, givetvis i enlighet med
              rådande rekommendationer från Folkhälsomyndigheten!
            </seg>
          </u>
          <note type="speaker">
            Anf. 262 DENNIS DIOUKAREV (SD):
          </note>
          <u>
            <seg>
              Fru talman! Förra årets debatt om EU-avgiften handlade i stort
              om långtidsbudgeten för 2021–2027. De flesta av partierna här
              i riksdagen var då överens om att Sveriges kostnad inte skulle
              öka under den kommande budgetperioden. Det var – och är – en lågt
              satt ambitionsnivå. Vi i Sverigedemokraterna å sin sida ville
              och vill minska Sveriges EU-kostnader och se en slimmad union
              där makten och skyldigheterna ligger hos medlemsländerna. Vi har
              därför motsatt oss långtidsbudgetens storlek och givetvis sagt
              nej till återhämtningsfonden.
            </seg>
          </u>
          <u>
            <seg>
              I förra veckan kom man överens om långtidsbudgeten och ett enormt
              återhämtningspaket. Vad Sveriges kostnad blir går inte att på
              förhand exakt förutse, men prognosen är att vår kostnad för själva
              EU-avgiften under kommande långtidsbudget hamnar runt 45 miljarder
              svenska kronor per år. För att sätta det i proportion är det mer
              än vad regeringen satsar på tryggheten för våra gamla, det vill
              säga utgiftsområde 11. Till denna kostnad ska läggas vår del av
              återhämtningsfonden.
            </seg>
          </u>
          <u>
            <seg>
              Regeringen upprepar ständigt att Sverige aldrig fått så stora
              rabatter som vi nu har på kommande långtidsbudget. Det är bra.
              Men trots rabatter har svenskarna högst avgift per invånare netto,
              det vill säga efter att man räknar in avgifterna minus de bidrag
              som betalas ut. Vi är heller inte det enda landet som åtnjuter
              rabatt på EU-avgiften; till exempel Tyskland erhåller stora rabatter
              på avgiften.
            </seg>
          </u>
          <u>
            <seg>
              Ett annat slags rabatt som vi sällan talar om i Sverige är det
              extra jordbruksstöd som 14 EU-länder får. Det här snedvrider konkurrensen
              för våra jordbrukare. Frankrike tar emot ett enormt stöd, följt
              av länder som Tyskland, Spanien och Italien.
            </seg>
          </u>
          <u>
            <seg>
              Förutom det särskilda jordbruksstödet avsätts stora delar av
              EU:s budget till just jordbruket. I dag är det så illa att var
              tredje euro i budgeten går till jordbruksstöd. I den bästa av
              världar ser man framför sig att detta enorma stöd går till hållbara
              jordbruk och jordbrukare som på riktigt värnar om en bra djurhållning.
              Men så är det inte – Frankrike, Italien och Spanien har vant sig
              vid de stora stöden och sätter stopp för en ny jordbrukspolitik.
              Resultatet är att störst jordbruksstöd ges till de industriella
              giganterna och inte till familjejordbruken – 80 procent av stödet
              hamnar hos 20 procent av tillverkarna.
            </seg>
          </u>
          <u>
            <seg>
              En modern, minskad EU-budget – och därmed en minskad EU-avgift
              – kan bara ske om alla medlemsländer inser att den väg vi slagit
              in på är ohållbar.
            </seg>
          </u>
          <u>
            <seg>
              Fru talman! Världen drabbades av corona i början av mars i år,
              och där är vi fortfarande. Från att vi i Sverige sett budgetrestriktivitet
              som absolut nödvändigt har vi gjort ett lappkast. Nu ökar vi vår
              statsskuld, vilket i detta läge är nödvändigt.
            </seg>
          </u>
          <u>
            <seg>
              Däremot är det svårt att se varför dagens svenskar och framför
              allt våra barn ska bära kostnader för misskötta ekonomier i EU.
              Jag pratar om EU:s enorma återhämtningsfond Next Generation EU.
              Här har det blivit tydligt att vissa länder, till exempel stora
              länder som Spanien och Italien, anser sig ha rätt till välskötta
              industriländers skatteintäkter. Eller ännu värre: För dem är det
              självklart att vi ska öka våra statsskulder för att finansiera
              deras misskötta statsfinanser.
            </seg>
          </u>
          <u>
            <seg>
              EU:s långtidsbudget hänger ihop med NGEU, och därför stannar
              inte Sveriges kostnader vid den årsavgift som det ska beslutas
              om i dag. NGEU är ett åtagande som ska återbetalas från 2028 till
              2058. Det handlar om ett krispaket på smått overkliga 8 000 miljarder
              kronor utöver den ordinarie långtidsbudgeten.
            </seg>
          </u>
          <u>
            <seg>
              Regeringen och de flesta riksdagspartier har godkänt NGEU och
              därmed vårt ekonomiska åtagande. Under våren var det dock helt
              andra tongångar vid genomgångar med finansutskottet och EU-nämnden.
              Regering ­ en var då tydlig med att man ansåg att NGEU inte träffar
              rätt när det gäller vilka länder som kommer att få störst bidrag.
              Tanken med återhämtningsfonden är att stötta de länder som drabbats
              hårdast av pandemin, men de länder som kommer att få mest stöd
              är länder som redan före corona drogs med misskötta statsfinanser.
            </seg>
          </u>
          <u>
            <seg>
              Kritik har även lyft fram att NGEU till stor del handlar om att
              rädda euron, vilket naturligtvis är någonting som Sverige inte
              ska delta i.
            </seg>
          </u>
          <u>
            <seg>
              Avslutningsvis, fru talman, vill jag passa på att önska vice
              talmannen och alla kollegor i utskottet en god jul och ett gott
              nytt år!
            </seg>
          </u>
          <note type="speaker">
            Anf. 263 ILONA SZATMARI WALDAU (V):
          </note>
          <u>
            <seg>
              Fru talman! Jag vill börja med att yrka bifall till Vänsterpartiets
              reservation om att EU:s långtidsbudget bör förhandlas om. Vi menar
              att mindre pengar ska gå till militär, gränspolitik och det klimatskadliga
              jordbruket till förmån för återhämtningspolitik genom sociala
              investeringar, grön omställning och modern infrastruktur.
            </seg>
          </u>
          <u>
            <seg>
              I våras presenterade EU-kommissionen ett förslag till en ekonomisk
              återhämtningsfond för medlemsstater som drabbats av coronapandemin.
              Fonden innehöll 750 miljarder euro, nästan 8 000 miljarder svenska
              kronor, och kommissionens förslag innebar att en tredjedel av
              pengarna skulle lånas ut medan resten skulle ges som bidrag. Vänsterpartiet
              drev att fonden borde vara en angelägenhet för euroländerna och
              inte för alla medlemsstater. De länder som sagt nej till valutasamarbetet
              i EMU borde stå utanför.
            </seg>
          </u>
          <u>
            <seg>
              Vänsterpartiet är i grunden för samarbete och solidaritet mellan
              medlemsländerna, men vi är mycket kritiska till resultatet av
              förhandlingarna om återhämtningsfonden. Övriga medlemsstater gick
              visserligen Sverige till mötes när det gällde att det skulle vara
              en större del som var lån – det blev en större andel av fonden
              som blev lån, men inte genom att bidrag omvandlades till lån utan
              genom att lånedelen ökades. Viktiga program som miljö och forskning
              fick minskade anslag för att medlemsstaterna skulle få möjlighet
              att låna mer i återhämtningsfonden. Detta är lån som de förmodligen
              inte kommer att söka eftersom bidragen är så stora och generösa.
            </seg>
          </u>
          <u>
            <seg>
              Det Sverige uppnådde med sin förhandling var alltså oförändrade
              bidrag och minskat stöd för miljö och forskning, vilket är något
              som Sverige inte borde ha sagt ja till.
            </seg>
          </u>
          <u>
            <seg>
              Vi anser att kostnaden för Sverige blir alltför hög. Vi är också
              oroliga för att flera EU-länder kommer att fastna i skuldsättning
              med krav på åtstramningspolitik. Under eurokrisen fick vi se flera
              exempel på hur EU bland annat tvingade länder att privatisera,
              försämra arbetsrätten och använda skattepengar till att rädda
              banker i stället för att satsa på välfärden.
            </seg>
          </u>
          <u>
            <seg>
              I stället för en återhämtningsfond på EU-nivå ser Vänsterpartiet
              andra alternativ för att hjälpa länder i kris. Redan hårt skuldsatta
              länder bör egentligen inte skuldsättas ytterligare. För att underlätta
              för medlemslän ­ der att återhämta sina ekonomier efter coronapandemin
              bör Sverige på EU-nivå verka för skuldnedskrivningar i stället
              för ökade lån.
            </seg>
          </u>
          <u>
            <seg>
              Ett av resultaten av stats- och regeringschefernas uppgörelse
              i juli handlade om urvattnade skrivningar kring mänskliga rättigheter,
              demo ­ krati och rättsstatens principer. När flera länder inom
              EU går åt ett alltmer auktoritärt och odemokratiskt håll är möjligheten
              att ställa demokratikrav i den gemensamma budgeten ett av få verktyg
              vi har för att påverka. Tack vare parlamentet skärptes skrivningarna,
              och hösten har använts till att få alla stater att gå med på ändringarna
              i den så kallade villkorlighetsförordningen. Men för att få alla
              länder att säga ja har ett uttalande antagits som kommer att ge
              dessa länder möjlighet att fortsätta förhala införandet av konditionalitet
              och att rättsstatens principer ska respekteras för att de ska
              få ta del av EU:s stödfonder. Det är fortfarande oklart om de
              kommer att krävas tillbaka, som statsministern hävdar.
            </seg>
          </u>
          <u>
            <seg>
              För att stärka arbetet för demokrati, rättsstatens principer
              och de mänskliga rättigheterna har vi från Vänsterpartiet motionerat
              om att Sverige ska verka för att allt ekonomiskt stöd från EU
              villkoras med skarpa demokratikrav. Liknande motioner har lagts
              av flera partier. Eftersom det finns en enighet om detta i riksdagen
              avstod vi i utskottet från att yrka på detta. Men den senaste
              utvecklingen och uttalandet visar att vi ändå inte har nått ända
              fram.
            </seg>
          </u>
          <u>
            <seg>
              Ett område som fått extra anslag i EU-budgeten är säkerhet och
              försvar. Vänsterpartiet är starkt emot det gemensamma försvarsarbetet
              inom EU. Vi säger nej till alla planer på upprustning och gemensamt
              försvar. Vi menar att Sverige och arbetet för fred och nedrustning
              gynnas av att vårt lands alliansfrihet garanteras.
            </seg>
          </u>
          <u>
            <seg>
              Fru talman! I dag ger EU våra grannar ekonomiskt stöd för att
              de ska hålla flyktingar borta. I stället för att ha egna räddningsfartyg
              på Medelhavet överlåts detta till Libyen. Det kommer dock rapporter
              om omänsklig hantering vid dessa så kallade räddningsinsatser
              och om hur flyktingarna behandlas i Libyen. Samtidigt fortsätter
              EU samarbetet med Libyen och kommer att utveckla det. Frivilligorganisationer
              som har fartyg för räddningsinsatser riskerar böter, och människor
              som räddar liv får fängelsestraff. Vänsterpartiet vill se en annan
              politik där EU räddar liv. Vi kan också se hur arbetssättet på
              Medelhavet får fler att söka sig till Europa via Gran Canaria,
              vilket är en mycket farligare väg än den över Medelhavet.
            </seg>
          </u>
          <u>
            <seg>
              Detta är några av våra skäl till att vi anser att EU:s långtidsbudget
              ska förhandlas om.
            </seg>
          </u>
          <u>
            <seg>
              I övrigt avstår vi från ställningstagande när det gäller själva
              budgetbeslutet och redovisar våra överväganden i vårt särskilda
              yttrande.
            </seg>
          </u>
          <u>
            <seg>
              Eftersom alla har gjort det önskar även jag talmanspresidiet
              och alla tjänstgörande en god jul.
            </seg>
          </u>
          <note type="speaker">
            Anf. 264 JAKOB FORSSMED (KD):
          </note>
          <u>
            <seg>
              Fru talman! Vi debatterar just nu EU-avgiften och Sveriges medlemskap
              i EU. Kristdemokraterna är i grunden varma EU-anhängare. Hade
              vi inte haft EU hade vi behövt uppfinna det. Det var tre kristdemokrater
              som lade grunden till det EU-samarbete som vi har haft under så
              lång tid och som har tjänat Europa så väl som en garant för fred
              och som bidrar till vårt välstånd med den inre marknaden som grund.
            </seg>
          </u>
          <u>
            <seg>
              Vi menar att långtidsbudgeten behöver fokusera på de genuint
              gräns ­ överskridande frågorna. Det handlar om klimatarbete, migration
              och sä ­ kerhet men också om att stödja forskning och utveckling
              i hela unionen och att samtidigt verka för att stärka de mänskliga
              rättigheterna, demokra ­ tin och rättsstatens principer såväl
              inom som utom unionen.
            </seg>
          </u>
          <u>
            <seg>
              Fru talman! Det är bra att Sveriges EU-avgift ändå relativt sett
              har kunnat hållas nere och att vi har fått behålla en del rabatter.
              Men den väg som EU slagit in på är djupt bekymmersam. Man har
              dragit på EU:s medborgare en gigantisk statsskuld på EU-nivå som
              man sedan delar ut i kravlösa bidrag till länder som inte har
              skött sina ekonomier på ett bra sätt. Det här skapar slitningar
              och splittring inom EU. Det är inte att värna EU:s grunduppdrag.
              Vi är djupt kritiska till det instrument som man har etablerat.
            </seg>
          </u>
          <u>
            <seg>
              Vi ser nu också att EU kommer med nya instrument och nya egna
              medel som man vill använda för att kunna finansiera de mycket
              stora åtagandena. Det är egna medel som ännu inte fullt ut materialiserats,
              men det är nya skatter och avgifter som ska läggas på medborgarna
              för att klara de långtgående åtagandena.
            </seg>
          </u>
          <u>
            <seg>
              Det är nu mycket viktigt att Sverige fortsätter att bevaka att
              EU gör vad det ska. EU ska lägga större fokus på de genuint gränsöverskridande
              problem som vi måste hantera tillsammans. Men vi ska göra det
              på ett sätt som är sparsamt, ansvarsfullt och värnar EU-tanken
              fullt ut, fru talman.
            </seg>
          </u>
          <u>
            <seg>
              Jag tycker att Sverige har en viktig uppgift att motverka lite
              av den expansionism som faktiskt kan bli ett hot mot själva samarbetet
              om den tillåts fortgå ohämmat utan att man återför EU till kärnverksamheten,
              som är fredsarbetet och de genuint gränsöverskridande utmaningarna.
            </seg>
          </u>
          <u>
            <seg>
              Kristdemokraternas ramar har fallit. Därför deltar vi inte i
              beslutet utan hänvisar till vårt särskilda yttrande.
            </seg>
          </u>
          <note type="speaker">
            Anf. 265 BJÖRN WIECHEL (S):
          </note>
          <u>
            <seg>
              Fru talman! EU:s budget för 2021 är den första budgeten som kommer
              från den nya långtidsbudgeten, den som sträcker sig mellan åren
              2021 och 2027.
            </seg>
          </u>
          <u>
            <seg>
              Sveriges medlemsavgift beror i huvudsak av vilken budgetram som
              sätts för långtidsbudgeten. Den bryts sedan ned i årliga ramar.
              Därför är den viktigaste frågan för den svenska medlemsavgiftens
              storlek hur långtidsbudgeten blir.
            </seg>
          </u>
          <u>
            <seg>
              I somras kom EU:s stats- och regeringschefer fram till en ny
              långtidsbudget. Förhandlingarna kom förstås, vilket många har
              lyft här från talarstolen, att präglas av coronapandemin och hur
              den har påverkat medlemsländernas ekonomi. Därför tillkom ett
              stort återhämtningspaket till budgeten med syfte att få fart på
              ekonomin igen.
            </seg>
          </u>
          <u>
            <seg>
              För svensk del innebar förhandlingen om långtidsbudgeten flera
              viktiga framgångar. Det övergripande målet för oss, det som regeringen
              hade som mandat från riksdagen, var att hålla nere medlemsavgiften.
            </seg>
          </u>
          <u>
            <seg>
              I och med att Storbritannien lämnar EU försvinner också deras
              medlemsavgift. Från svensk sida var det därför självklart att
              EU:s budget borde minska med motsvarande, men det var inte lika
              självklart för alla. Vi såg med oro på hur andra EU-länder skulle
              försöka fylla det hålet genom att öka Sveriges avgift.
            </seg>
          </u>
          <u>
            <seg>
              Under förhandlingarna gjorde den svenska regeringen gemensam
              sak med tre andra länder som hade samma ingång som vi: Danmark,
              Neder ­ länderna och Österrike. Tillsammans med dessa länder lyckades
              Sveriges statsminister till slut ro i hamn att Sveriges avgift
              hålls nere och att rabatterna är de största någonsin. För nästa
              år antas medlemsavgiften därmed bli 45 miljarder kronor. Vad den
              exakt blir är oklart eftersom det också beror på hur väl EU lyckas
              med sina olika åtaganden.
            </seg>
          </u>
          <u>
            <seg>
              Förutom att hålla nere den svenska avgiften innebär den nya långtidsbudgeten
              en framgång när det gäller att koppla ihop utbetalningar med att
              leva upp till demokratiska värden. Om ett land inte lever upp
              till rättsstatsprinciper finns numera en mekanism på plats som
              möjliggör för EU att med kvalificerad majoritet stoppa betalningar
              till det landet. Detta villkor var också avgörande för att Sverige
              kunde ställa sig bakom förslaget till långtidsbudget. Att slå
              vakt om demokratiska principer handlar om att värna vad EU ska
              vara.
            </seg>
          </u>
          <u>
            <seg>
              Fru talman! För Sverige är EU-samarbetet viktigt. Förstås handlar
              det om att kunna lösa saker tillsammans som vi inte kan lösa var
              och en för sig, som klimatet. Det handlar också om att våra medborgare
              ska kunna vidga sina möjligheter och samtidigt kunna hjälpas åt
              att skydda varandra.
            </seg>
          </u>
          <u>
            <seg>
              Ett samarbete som EU bygger på en uppfattning att vi är beroende
              av varandra. Vi är det för att upprätthålla fred och förståelse,
              och vi är det för att skapa ekonomisk utveckling. Med EU får vi
              en möjlighet att tillsammans reglera marknader så att vars och
              ens liksom gemensamma intressen tas till vara. Vi får med EU också
              ett sätt att på demokratisk väg hantera konflikter.
            </seg>
          </u>
          <u>
            <seg>
              Med EU har vi möjlighet att få till en gemensam, stark röst för
              demokrati gentemot omvärlden. Med EU kan vi få avtal på plats
              för handel, samarbete och en regelbaserad världsordning som vi
              i Sverige aldrig skulle kunna åstadkomma på egen hand som en liten
              nation.
            </seg>
          </u>
          <u>
            <seg>
              Även om vi vill hålla avgiften låg finns det alltså goda skäl
              till att vi betalar vår medlemsavgift.
            </seg>
          </u>
          <u>
            <seg>
              Sverige är också, som vanligt, en aktiv medlem som engagerar
              sig och som ställer krav. Vi vill att pengarna ska gå till rätt
              saker som till exempel säkerhet, migration, konkurrenskraft, forskning
              och klimatomställning, medan utgifterna för jordbrukspolitiken
              och sammanhållningspolitiken bör minska.
            </seg>
          </u>
          <u>
            <seg>
              Vi anser vidare att EU bör ägna sig åt de gemensamma frågor som
              hanteras mer effektivt på EU-nivå än av de enskilda länderna var
              för sig. Vi verkar också för att EU ska idka budgetdisciplin,
              där utgifter finansieras inom ram eller via omfördelningar. Skälen
              till detta är ytterst att det är medborgarnas pengar som vi hanterar
              och att det är förtroendet för EU som äventyras om saker inte
              sköts rätt.
            </seg>
          </u>
          <u>
            <seg>
              Förhoppningen är att EU under kommande år, med en ny beslutad
              långtidsbudget, kan börja ta sig an alla de viktiga åtaganden
              vi har i unio ­ nen, nu också med ett villkor om att det ska ske
              i enlighet med rättsstatens principer.
            </seg>
          </u>
          <note>
            Jag yrkar bifall till utskottets förslag i betänkandet och avslag
            på reservationerna.
          </note>
          <note type="speaker">
            Anf. 266 RICKARD NORDIN (C):
          </note>
          <u>
            <seg>
              Fru talman! Den europeiska unionen är en grundbult i det europeiska
              och det svenska internationella samarbetet. Vi som ett litet exportberoende
              land kan, rätt hanterat, mångdubbla vårt inflytande via en sådan
              organisa ­ tion. Att Sverige enligt studier är en av de mest uppskattade
              samarbets ­ partnerna i EU vittnar om just det.
            </seg>
          </u>
          <u>
            <seg>
              Sverige är en av de största nettobetalarna till EU, trots de
              stora rabatter vi har på vår avgift. Vi får också stort värde
              av den här avgiften. Trots detta är det såklart viktigt att hålla
              kostnaderna nere. Regeringens ambitioner om en social pelare har
              redan börjat baktända och måste motarbetas kraftfullt för att
              behålla nationellt självbestämmande och hålla budgetrestriktivitet.
            </seg>
          </u>
          <u>
            <seg>
              En av Centerpartiets viktigaste prioriteringar vad gäller EU
              är att varje medlemsland ska följa ett antal grundläggande demokratiska
              principer. Har man förmånen att få vara med i den gemenskap som
              EU innebär ska man också respektera rättsstatens okränkbara betydelse,
              domstolarnas oberoende samt vikten av fria medier.
            </seg>
          </u>
          <u>
            <seg>
              Om man inte respekterar dessa principer menar vi, och många med
              oss, att man heller inte ska ha full möjlighet att ta del av EU-finansiering.
              Det här har vi lyft upprepade gånger under det gångna året, och
              det förblir ett av våra mest prioriterade ställningstaganden.
            </seg>
          </u>
          <u>
            <seg>
              Därför välkomnar vi också den förordning som knutits till just
              långtidsbudgeten och som ställer tydliga krav på konditionalitet.
              Att Ungern och Polen släppte sina hot om veto mot förordningen
              är bra, men till dess att de fullt ut respekterar rättsstatsprinciperna
              på hemmaplan måste övriga EU-länder fortsätta att agera kraftfullt
              och unisont inte minst i budgetsammanhang.
            </seg>
          </u>
          <u>
            <seg>
              Ungern går till val 2022, och det finns stor risk att Orbán stärker
              sitt grepp om makten, samtidigt som han försvagar oppositionen
              och medier för egen vinning. Polen har sitt parlamentsval 2023.
            </seg>
          </u>
          <u>
            <seg>
              Därför är det olyckligt att rådsslutsatserna som antogs i förra
              veckan var något svaga och otydliga. Till exempel ska delar av
              förordningen prövas i Europadomstolen, vilket kan innebära väldigt
              utdragna rättsprocesser i uppemot ett år eller i värsta fall ännu
              mer. Det är ett misslyckande för Stefan Löfven och regeringen
              att man inte kunde få fram detta snabbare.
            </seg>
          </u>
          <u>
            <seg>
              Det är också djupt beklagligt att EU-kommissionen satt så snäva
              restriktioner kring hur vi – med våra egna skattemedel, inte de
              EU-gemensamma – får stötta företag som befinner sig i djup ekonomisk
              kris på grund av pandemin. Att regeringen inte har lyckats förklara
              för kommissionen att de råd vi har satt, som är frivilliga, inte
              tvingande, men ändå tydliga och vägledande, fortfarande är att
              betrakta som kraftfulla restriktioner och något som man såklart
              måste kunna kompensera sina företag för är ett underbetyg till
              regeringen.
            </seg>
          </u>
          <u>
            <seg>
              Slutligen, fru talman, måste de medel som EU nu förfogar över,
              både via den ordinarie budgeten och återhämtningsfonden, användas
              ansvarsfullt. Det är svindlande summor vi talar om.
            </seg>
          </u>
          <u>
            <seg>
              På samma sätt som vi ska bygga Sverige starkare när pandemin
              är över behöver Europa byggas starkare. Den gröna omställningen
              behöver skyndas på. Sårbarheten behöver minskas inför nästa kris,
              vilken den än må vara. Där ska Sverige såklart vara ledande och
              pådrivande för att fortsätta att mångdubbla vårt inflytande.
            </seg>
          </u>
          <note type="speaker">
            Anf. 267 MATS PERSSON (L):
          </note>
          <u>
            <seg>
              Fru talman! Ärade ledamöter! Det har varit fantastiskt stora
              insatser från Europeiska unionen i samband med coronakrisen. Det
              har också varit en tid då Europas länder har samlat sig för att
              gemensamt ta itu med coronakrisen och gemensamt hjälpas åt för
              att säkra jobb och företag, för att undvika konkurser, massarbetslöshet
              och allt för stora ekonomiska konsekvenser, för att se till att
              EU håller ihop.
            </seg>
          </u>
          <u>
            <seg>
              Det är samtidigt viktigt att säga att varje land har ett viktigt
              eget ansvar för hur man sköter sin ekonomi. Man har ett viktigt
              eget ansvar för att inte skjuta över ansvaret på framtida generationer.
              EU får inte bli en instans som länder kan använda som ett argument
              för att inte själva ta hand om sin ekonomi. Det är viktigt att
              ta ett eget ansvar.
            </seg>
          </u>
          <u>
            <seg>
              Fru talman! Det är också viktigt att stå upp för rättsstatens
              principer och att se till att länder som inte uppfyller grundläggande
              demokratiska fri- och rättigheter inte kan ta del av de pengar
              som betalas ut. Det bör vara en viktig del av EU-politiken framöver.
            </seg>
          </u>
          <note type="speaker">
            Anf. 268 KAROLINA SKOG (MP):
          </note>
          <u>
            <seg>
              Fru talman! När man ser på den budget som läggs fram och kan
              konstatera att Sveriges avgift till EU kommer att öka kraftigt
              och samtidigt ser att det faktiskt finns medlemmar i unionen som
              inte fullt ut tar ansvar för sin ekonomi kan man bli provocerad
              och lägga allt sitt fokus på det – att det är mycket pengar och
              att det är problem i EU.
            </seg>
          </u>
          <u>
            <seg>
              Jag vill säga att det då också är viktigt att fokusera på och
              komma ihåg hur viktigt och värdefullt medlemskapet i EU är för
              Sverige, för svensk ekonomi, för våra företag och för alla oss
              som lever och verkar i Sverige. Genom EU-medlemskapet får vi goda
              möjligheter att driva en miljö- och klimatpolitik på ett mycket
              mer kraftfullt sätt. Vi kan agera tillsammans med andra, använda
              de legala verktyg som finns i EU och gemensamt förhandla med andra
              länder, till exempel.
            </seg>
          </u>
          <u>
            <seg>
              När vi är med i EU tror jag att det är lätt att glömma hur mycket
              det betyder för våra företag som exporterar, importerar och samarbetar
              över landgränserna inom unionen. Efter en debatt där många har
              fokuserat på problem tycker jag att det är oerhört viktigt att
              lyfta fram och komma ihåg detta – varför vi betalar en medlemsavgift
              till EU.
            </seg>
          </u>
          <u>
            <seg>
              Under de förhandlingar som har varit det senaste året har regeringen
              på riksdagens uppdrag fokuserat på att hålla Sveriges medlemsavgift
              och volymen på EU:s budget nere. Det finns delar i EU:s budget
              som jag tycker är lite svåra att motivera. Jag ser goda anledningar
              att exempelvis skära ned jordbruksbudgeten, men det är tydligt
              att det också finns mycket i EU:s budget som är oerhört viktigt
              och värdefullt och som kommer tillbaka till oss i Sverige, i miljöarbetet
              och i forskningsarbetet exempelvis.
            </seg>
          </u>
          <u>
            <seg>
              Diskussionen om budgeten för Europeiska unionen har visat på
              det viktiga att vi har en rad grundläggande gemensamma värderingar
              som är inbyggda i unionen. Detta har kommit fram i diskussionen
              om att koppla rättsstatens principer till budgeten, och det är
              oerhört viktigt att det blev av trots ihärdigt motstånd från Polen
              och Ungern, som förstår att det handlar om dem. Det gör ju det.
            </seg>
          </u>
          <u>
            <seg>
              Det har varit ett flertal medlemsländer som har stått upp för
              rättsstatens principer och för att dessa ska kopplas till budgeten.
              Det är oerhört viktigt, och jag ser fram emot att det ska tråcklas
              igenom hela vägen till att bli en aktiv princip så att de länder
              som inte respekterar rättsstatens principer heller inte ska åtnjuta
              samma rättigheter och medel som övriga medlemsländer. Detta är
              viktigt. Vi kommer inte att släppa taget om denna fråga. Vi bevakar
              den ända tills den är fullt genomförd på det sätt som medlemsstaterna
              har kommit överens om. Jag hoppas och räknar med att detta kommer
              att vara ett läge där EU visar sin starka sida och att det finns
              grundläggande värderingar som vi inte ruckar på.
            </seg>
          </u>
          <u>
            <seg>
              Med detta yrkar jag bifall till utskottets förslag. Eftersom
              det är mitt sista anförande här nu vill jag också önska närvarande
              utskottskollegor och fru talmannen en god jul.
            </seg>
          </u>
          <note type="speaker">
            Anf. 269 JAN ERICSON (M) replik:
          </note>
          <u>
            <seg>
              Fru talman! Först måste jag säga att det är fascinerande att
              höra en miljöpartist stå och hålla ett brandtal för EU. För oss
              i Moderaterna, som alltid har varit ett EU-positivt parti, har
              problemet varit att Miljöpartiet har varit så förbaskat negativa
              till allt som EU har gjort. Men nu säger Karolina Skog att vi
              måste se det positiva också. Jag tycker att det är intressant
              att man har gjort den resan och faktiskt har ändrat sig så dramatiskt
              på den punkten.
            </seg>
          </u>
          <u>
            <seg>
              Däremot är jag oroad över regeringens oförmåga att lyckas med
              förhandlingarna i EU. Som jag sa i mitt anförande handlar det
              inte bara om EU-avgiften och återhämtningsfonden, där vi tycker
              att det har gått ganska dåligt. Vi har frågan om minimilöner –
              var hamnar Sverige där? Vi har den sociala pelaren som Stefan
              Löfven fick till på det omtalade Göteborgsmötet och som öppnade
              Pandoras ask för många EU-politiker – hur ska Sverige klara av
              att hantera den? Och så har vi taxonomin, som vi har pratat om
              tidigare.
            </seg>
          </u>
          <u>
            <seg>
              För två veckor sedan ställde jag en fråga på frågestunden till
              statsrådet Bolund. Då förstod han inte att det var några problem
              alls med taxonomin, utan allt var jättepositivt. I förra veckan
              i finansutskottet var det samma sak. Då var det väldigt svårt
              för – den gången – statssekreteraren att förstå att det var några
              större bekymmer med taxonomin. Och denna vecka gör regeringen
              alltså helt om och skriver ett i och för sig väldigt bra yttrande,
              där man pekar på alla de problem som vi från andra partier har
              varnat för i flera veckor nu.
            </seg>
          </u>
          <u>
            <seg>
              Då frågar jag Karolina Skog: Varför tog regeringen inte tag i
              detta tidigare? Varför såg man inte de problem som faktiskt hotar
              stora delar av Sveriges näringsliv och energiförsörjning? Varför
              tog man inte tag i detta tidigare? Varför vaknar man inte förrän
              nu, fem i tolv?
            </seg>
          </u>
          <note type="speaker">
            Anf. 270 KAROLINA SKOG (MP) replik:
          </note>
          <u>
            <seg>
              Fru talman! Jag tog uppenbarligen ut julledigheten lite för tidigt.
            </seg>
          </u>
          <u>
            <seg>
              Jag vill gärna deklarera att jag alltid, under hela mitt liv
              och hela min politiska karriär, har varit väldigt positiv till
              EU. Jag röstade ja när jag var 18 år och några månader.
            </seg>
          </u>
          <u>
            <seg>
              Däremot ser jag att Moderaterna gör en mycket bekymmersam resa.
              När man hör moderater prata om EU handlar det väldigt mycket om
              problem och det negativa och väldigt lite, alldeles för lite skulle
              jag säga, om de positiva delarna i EU-medlemskapet, inte minst
              när det är ledamoten Ericson som talar. Jag hoppas att detta inte
              är ett tecken på en omsvängning.
            </seg>
          </u>
          <u>
            <seg>
              Det är populärt hos oppositionen att utmåla den svenska regeringen
              som en passiv spelare i EU. Inget kunde vara mer fel; det kan
              jag intyga inifrån. Sveriges regering är en aktiv part i EU-arbetet,
              och arbetet med taxonomin är inget undantag.
            </seg>
          </u>
          <u>
            <seg>
              Vi har i finansutskottet fått information om de aktiva insatser
              som Regeringskansliet och ansvarigt statsråd har gjort under resans
              gång utifrån det mandat som har slagits fast i riksdagen, bland
              annat kopplat till hur det kommer att beröra olika branscher i
              Sverige. Jag har inte hört någon del i denna information som ger
              anledning till oro, utan man har tydligt intygat att man är aktiv
              under hand i bilaterala kontakter direkt med ansvarig kommissionär
              och med de olika tekniska grupper som hanterar denna fråga.
            </seg>
          </u>
          <note type="speaker">
            Anf. 271 JAN ERICSON (M) replik:
          </note>
          <u>
            <seg>
              Fru talman! Jag hade aldrig trott jag skulle höra en miljöpartist
              säga att vi moderater har blivit väldigt negativa till EU. Det
              är inte så det ser ut.
            </seg>
          </u>
          <u>
            <seg>
              Vi måste vårda vårt EU-medlemskap, och vi måste ifrågasätta sådant
              som inte fungerar rätt i EU om vi ska behålla legitimiteten för
              EU-medlemskapet och ha stöd för det från svenska folket. Då måste
              vi ha en stark svensk regering som företräder svenska intressen
              i EU. Det är på det viset som vi försvarar det svenska EU-medlemskapet
              och får stöd för det.
            </seg>
          </u>
          <u>
            <seg>
              Karolina Skog nämner att regeringen får information och material
              från EU och så vidare, men det är ju inte så det ska hanteras.
              Det måste finnas aktivitet. Man måste ju bry sig. Man måste sätta
              sig in i frågorna. Statsråden måste själva ta förhandlingarna
              och inte bara skicka ned tjänstemän. Det är där som det uppenbarligen
              har brustit. Vi har fått information under hand om att det är
              så det har gått till. Det är där jag är väldigt orolig. Hur ska
              man reda upp detta nu? Vi får väl se var det landar.
            </seg>
          </u>
          <note type="speaker">
            Anf. 272 KAROLINA SKOG (MP) replik:
          </note>
          <u>
            <seg>
              Fru talman! Jag kan inte kommentera vilka rykten Ericson hör.
              Det vi har hört i utskottet är att statsrådet har haft direkta
              kontakter med kommissionären och att Sverige har varit informellt
              och formellt aktivt i processen med att ta fram en taxonomi för
              EU.
            </seg>
          </u>
          <u>
            <seg>
              Som alltid är det lätt att det negativa tar överhanden. Debatten
              om taxonomin är ytterligare ett sådant exempel där man bara får
              höra om de enorma problem den kan komma att skapa. Det försvinner
              helt att det också finns svenska företag som kommer att tjäna
              på att vi får fram en gemensam definition av vad som är en grön
              investering. Detta försvinner helt i debatten och är ett bra exempel
              på hur lätt det blir onyanserat och hur Moderaterna tyvärr är
              drivande när det gäller den onyanserade bilden.
            </seg>
          </u>
          <u>
            <seg>
              Det finns kritik, det finns saker som behöver rättas till och
              regeringen är väldigt aktiv i att få det på plats. Vi är inte
              nöjda med det förslag som kommissionen har lagt fram, men det
              finns också positiva delar i att vi får en taxonomi på plats.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 december.)
          </note>
          <note>
            § 17 Sveriges genomförande av Agenda 2030
          </note>
          <note>
            Finansutskottets betänkande 2020/21:FiU28
          </note>
          <note>
            Sveriges genomförande av Agenda 2030 (prop. 2019/20:188)
          </note>
          <note>
            föredrogs.
          </note>
          <note type="speaker">
            Anf. 273 HANS WALLMARK (M):
          </note>
          <u>
            <seg>
              Fru talman! Världens länder har genom Agenda 2030 åtagit sig
              en om ­ fattande resursmobilisering för att uppnå globala mål
              om hållbar utveck ­ ling, avskaffande av extrem fattigdom, minskad
              ojämlikhet och en ambi ­ tiös ansats för att möta klimatfrågan.
              Agenda 2030 är ju i allt väsentligt en tillväxtagenda, för ska
              alla de 17 målen och 169 delmålen uppfyllas krävs resurser – ytterst
              genom egen, hållbar kraft.
            </seg>
          </u>
          <u>
            <seg>
              Därför borde mer tankeverksamhet läggas på hur välstånd skapas.
              Välstånd är inget som uppstår utan något som människor och företag
              skapar, i jordens alla länder. Länder med låg korruption och stabila
              institutioner, där människor vet att pengarna de betalar in i
              skatt används till medborgarnas fromma, har förutsättningar för
              tillväxt och för att själva skaffa sig möjligheter. För de fattigaste
              länderna handlar det om behov av en årlig bnp-tillväxt på 7 procent
              och att småskaligt jordbruk ska förmås att skala upp sin produktion.
              Det tål därför att upprepas att Agenda 2030 är en tillväxtagenda.
            </seg>
          </u>
          <u>
            <seg>
              Sverige kan sägas gå i bräschen inom vissa områden, men nationellt
              behöver vi fortfarande trappa upp ordentligt på andra områden
              där vi dessvärre inte kan sägas ligga i framkant. Ska vi vara
              trovärdiga i vår kritik mot andra länder måste vi också våga vara
              självkritiska inför våra egna samhällsproblem. Ett anklagande
              finger kan inte bara riktas utåt utan måste även riktas inåt,
              mot oss själva.
            </seg>
          </u>
          <u>
            <seg>
              Fru talman! Ta mål 16 om fredliga och inkluderande samhällen
              som exempel. Det är sammankopplat med grundläggande frågor om
              samhällskontraktet och medborgarnas tillit till institutioner
              och statsförvaltning. Dess första delmål stipulerar behovet av
              att minska alla former av våld och dödligt våld, vilket SCB konstaterar
              att Sverige inte uppfyller givet ökningen av dödligt våld under
              senare år. Regeringen i Sverige behöver intensifiera och höja
              den nationella ambitionsnivån där vårt land ligger långt ifrån
              att nå målen. Kampen mot våldet och brottsligheten är inte bara
              rätt i sak och efterfrågad av medborgarna, utan den medverkar
              också till Sveriges genomförande av Agenda 2030.
            </seg>
          </u>
          <u>
            <seg>
              Fru talman! Coronapandemin förändrar världen. Den har givetvis
              också påverkat förutsättningarna att nå de globala målen till
              2030. Pandemin har blixtbelyst behovet av internationellt samarbete,
              inte minst det globala hälsoarbetet. De ekonomiska och sociala
              konsekvenserna i spåren av hur världen har hanterat pandemin är
              svåra att överblicka, men klart är att många företag går på knäna,
              att tillväxten sjunker och att de för en del fattigare länder
              så viktiga remitteringarna – det vill säga pengar som skickas
              hem – minskar kraftigt under år 2020.
            </seg>
          </u>
          <u>
            <seg>
              Det finns anledning att oroa sig för svält, och med bristen på
              mat kommer sociala konvulsioner. Fler länder kommer att bulta
              på Världsbankens portar. Det intressanta är att samma partier
              och politiker som snabbt ropar på bistånd för att mildra konsekvenserna
              av detta samtidigt visar en sådan oförmåga att förstå att det
              är ännu viktigare att snabbt få igång ekonomierna och ha en politik
              för ökad tillväxt globalt.
            </seg>
          </u>
          <u>
            <seg>
              Fru talman! Coronapandemin har accelererat delar av digitaliseringen,
              vilket för många i Sverige som arbetar hemifrån kanske främst
              gör sig påmint genom otaliga möten via Skype, Zoom, Teams, Kudo
              och allt vad det heter. Förändringarna inom detta område går snabbt.
              Digitaliseringen kommer att innebära ökade möjligheter att uppnå
              Agenda 2030, men den kommer också att ställa svåra frågor om hantering
              kring allt från etik till säkerhet.
            </seg>
          </u>
          <u>
            <seg>
              Regeringen skriver själv: ” Genom att ta tillvara de möjligheter
              som digitalisering ger skapas förutsättningar för hållbar till
              växt och god konkurrenskraft. ”
            </seg>
          </u>
          <u>
            <seg>
              Teknikföretagen lyfter bland annat upp det faktum att digitaliseringen
              saknades i Agenda 2030-delegationens slutbetänkande. Flera andra
              remissvar har också tagit upp digitaliseringens betydelse, exempelvis
              vårt stora, globala företag Ericsson. Låt mig därför vara väldigt
              tydlig med följande: Företagens roll är avgörande för förmågan
              att uppnå Agenda 2030. Regeringen nämner näringslivets förmåga
              att driva agendan framåt. Moderaterna vill betona näringslivets
              centrala betydelse och se en tydligare roll för företagande och
              innovation i arbetet med agendans globala genomförande. Framgångsrika
              vacciner, innovativa lösningar för klimatet och smarta digitala
              lösningar för sjukvården skapas av privata företag.
            </seg>
          </u>
          <u>
            <seg>
              Fru talman! Klimat- och miljöfrågan känner inga gränser. Därför
              är det svenska klimatmålet förankrat i ett globalt perspektiv,
              och det är därför Sveriges nationella klimatmål inte får uppnås
              genom att utsläppen av växthusgaser ökar utanför Sveriges gränser.
              Svensk klimatpolitik ska göra skillnad på riktigt, och klimatmålen
              i Agenda 2030 ska nås. Då kan inte denna centrala princip frångås.
            </seg>
          </u>
          <u>
            <seg>
              En viktig del av det svenska genomförandet av Agenda 2030 är
              bi ­ stånds- och utvecklingspolitiken. Det är inte bistånd som
              driver utveck ­ ling. Åtgärder för att främja ekonomisk tillväxt,
              internationell handel och ett förbättrat företagsklimat är helt
              avgörande för att nå både målen för biståndspolitiken och målen
              för Agenda 2030. Det traditionella utveck ­ lingsbiståndet måste
              ha som långsiktigt mål att en dag inte längre behövas. Men den
              andra delen av biståndet, det humanitära, kommer alltid att be
              ­ hövas. Här kan och ska Sverige vara med och bidra.
            </seg>
          </u>
          <u>
            <seg>
              I sammanhanget är det viktigt att konstatera att Agenda 2030
              saknar skarpa skrivningar kring demokrati. Sverige behöver därför
              utöver Agenda 2030 vara en fortsatt stark röst för demokrati,
              för rättsstatens principer och för mänskliga rättigheter i hela
              världen.
            </seg>
          </u>
          <u>
            <seg>
              Fru talman! Det är välkommet att finansutskottet föreslår ett
              tillkännagivande om att regeringen vartannat år ska redovisa arbetet
              med Sveriges genomförande av Agenda 2030 i en skrivelse till riksdagen.
              Detta var något som även utrikesutskottet lyfte i sitt yttrande
              över betänkandet, och det är något som Moderaterna önskat i den
              motion vi väckt i detta ärende – i likhet med Vänsterpartiet.
              Vi kan konstatera att vi nu får riksdagen med oss på detta.
            </seg>
          </u>
          <u>
            <seg>
              Om resultatredovisningen endast skulle ha lämnats en gång per
              mandatperiod, som regeringen först ville, hade vi kunnat få en
              situation där endast två resultatredovisningar ges innan agendan
              är tänkt att vara genomförd. Det finns också anledning att betona
              vikten av att regeringen styr myndigheterna samstämmigt, med tydliga
              instruktioner om hur de ska arbeta och rapportera utifrån agendan.
            </seg>
          </u>
          <u>
            <seg>
              Vi moderater vill ta Agenda 2030 på absolut största allvar. Då
              måste formuleringarna leda till handling, och det måste finnas
              en genuin vilja att förverkliga ambitionerna både i Sverige och
              globalt. Därför finns det också anledning att påminna oss alla
              om tiden. Om några dagar övergår år 2020 – som vi inom parentes
              kan säga mycket om i dessa pandemins tider – i 2021. Klockan tickar
              mot år 2030.
            </seg>
          </u>
          <u>
            <seg>
              Fru talman! Med detta vill jag yrka bifall till Moderaternas
              reservation nummer 1 angående Sveriges genomförande av Agenda
              2030.
            </seg>
          </u>
          <u>
            <seg>
              Som en förtida julpresent tänkte jag dessutom deklarera att jag
              kommer att avstå från att begära replik på mina kollegor.
            </seg>
          </u>
          <note type="speaker">
            Anf. 274 MATS NORDBERG (SD):
          </note>
          <u>
            <seg>
              Fru talman! Agenda 2030 är ett FN-program med syfte att åstadkomma
              långsiktig och uthållig global utveckling. Agendan har undertecknats
              av samtliga FN-medlemsländer. Den är inte bindande, så att alla
              har skrivit under den betyder inte att alla kommer att kämpa för
              den.
            </seg>
          </u>
          <u>
            <seg>
              När man läser om Agenda 2030 i massmedierna kan man få intrycket
              att den bara handlar om klimat och miljö i snäv bemärkelse, men
              Agenda 2030 är faktiskt väldigt bred. De 19 utvecklingsmålen handlar
              om fred, fattigdomsbekämpning, att stoppa svält, utbildning av
              god kvalitet, förbättrad miljö, minskade koldioxidutsläpp, ökad
              jämställdhet och jämlikhet, säker och billig energi, ekonomisk
              tillväxt, behovet av att utveckla industri, näringsliv och infrastruktur
              – som föregående talare nämnde – samt minskade ekonomiska klyftor,
              säkra arbetsplatser med mera.
            </seg>
          </u>
          <u>
            <seg>
              Sverige ligger sedan länge långt framme på de flesta av dessa
              områden. Det stora undantaget är väl målet Hav och marina resurser,
              där Östersjön fortfarande kräver väldigt mycket åtgärder av länderna
              runt omkring, däribland Sverige.
            </seg>
          </u>
          <u>
            <seg>
              Låt mig ta några exempel på hur bra Sverige ligger till:
            </seg>
          </u>
          <u>
            <seg>
              Sveriges utsläpp per capita av koldioxid ligger 33 procent under
              snittet i EU och 10 procent under världsgenomsnittet, inklusive
              fattiga länder. Detta kan vi tacka vattenkraften och kärnkraften
              för sedan mer än 40 år.
            </seg>
          </u>
          <u>
            <seg>
              Ett annat exempel är biologisk mångfald. Oerhört få arter har
              försvunnit från Sverige. Det fåtal arter som ändå har försvunnit
              i vårt land levde till helt övervägande del i brutna ädellövskogslandskap
              vid Sveriges absoluta sydgräns. Stora insatser görs för att stötta
              sådana arter och deras viktiga miljöer.
            </seg>
          </u>
          <u>
            <seg>
              Beträffande ekonomiska klyftor har Sverige lägst andel låginkomst
              ­ tagare i EU – 3,6 procent av de anställda i Sverige räknas som
              låginkomst ­ tagare. Tyvärr ökar andelen, och det är oroande.
            </seg>
          </u>
          <u>
            <seg>
              Jag vill på det här sättet visa att Sverige är ganska ledande.
            </seg>
          </u>
          <u>
            <seg>
              Då kan man ju befogat ställa frågan: Ska vi lägga krut på Agenda
              2030 när vi redan ligger så bra till? Vårt svar är: Ja, men sansat,
              och med våra egna aktuella problem för ögonen.
            </seg>
          </u>
          <u>
            <seg>
              Agenda 2030 är till sin natur ordnad uppifrån och ned. Högst
              upp finns FN och dess organisationer, som inte minst arbetar med
              de biståndsrelaterade delarna av agendan. På nivån staten Sverige
              beskriver regeringen i sin proposition hur den vill styra upp
              Sveriges arbete efter agendans regelverk. Regeringen ger länsstyrelserna
              rollen att driva på regioner och kommuner.
            </seg>
          </u>
          <u>
            <seg>
              Fru talman! I min kommun finns det partier som talar om att Agenda
              2030 helt ska genomsyra kommunens arbete. Det gör mig ganska paff.
              Agenda 2030 är inte en svensk grundlag och ska inte så vara. Det
              är en internationell viljeyttring och ett program bland andra.
            </seg>
          </u>
          <u>
            <seg>
              Sveriges kommuner ska utmärkas av självstyre med målet att förbättra
              livet på kort och lång sikt för medborgarna. I min kommun är aktuella
              frågor just nu – förutom förstås att ha råd med skola, vård och
              omsorg – att ha kvar eller stänga byskolor, att höja kvaliteten
              på skolundervisningen, att få företag att trivas i kommunen så
              att vi får jobb och skattemedel samt att öka andelen närproducerad
              mat i kommunens kök eftersom vi vill hålla landskapen öppna och
              artrika. Andra kommuner behöver prioritera att minska brottsligheten
              och att förbättra integrationen högst, vilket förstås är viktigt
              även i min kommun.
            </seg>
          </u>
          <u>
            <seg>
              Alla dessa mål går att motivera med Agenda 2030, men jag vill
              understryka att det inte är därför vi jobbar med dem. Poängen
              jag vill göra är att initiativen ska komma underifrån, där man
              bäst vet vilka de största behoven är. Varje kommun har sina största
              behov.
            </seg>
          </u>
          <u>
            <seg>
              Med det sagt inryms många av kommunernas problem även i Agenda
              2030, och vi kan beskriva dem i termer av agendan – dock under
              förutsättning att det inte försvårar kommunernas arbete.
            </seg>
          </u>
          <u>
            <seg>
              Regeringen lägger mycket ansvar på länsstyrelserna för att driva
              igenom Agenda 2030 mot kommunerna. Det tycker vi leder till toppstyrning.
              Regionreformen utgår från att utvecklingsarbete ska ligga på regionerna
              snarare än på länsstyrelserna. Länsstyrelserna är statliga, men
              regionerna styrs av regionalt folkvalda, liksom kommunerna av
              sina folkvalda. Därför kan det vara rimligt att regionerna och
              kommunerna driver arbetet men att länsstyrelserna har en viktig
              roll vad gäller uppföljning av Agenda 2030.
            </seg>
          </u>
          <u>
            <seg>
              Fru talman! För att gå uppåt i hierarkin igen och titta på statens
              arbete med Agenda 2030 är teknisk utveckling, industri, näringsliv
              och handel viktiga uppgifter. Sverige måste vara en stark ingenjörsnation.
              Om vi ska kunna bidra till global uthållig tillväxt behöver vi
              utbilda många fler ingenjörer, som kan utveckla tekniska lösningar
              vilka kan användas både här och i andra länder.
            </seg>
          </u>
          <u>
            <seg>
              Vi måste också skapa goda förutsättningar för investeringar i
              ny teknik. Regeringens stöd till vätgasreducerat järn genom Hybritprojektet
              är ett mycket bra exempel, men regeringens ambivalenta hållning
              till skogs ­ sektorn är däremot ett stort orosmoln.
            </seg>
          </u>
          <u>
            <seg>
              Sveriges bistånd måste i högre grad än i dag prioritera att hjälpa
              fattiga länder att få igång produktion som kan ge dem tillträde
              till världsmarknaden och därmed en varaktig ekonomisk utveckling.
            </seg>
          </u>
          <u>
            <seg>
              Regeringen talar gärna om konkreta mål beträffande klimatåtgärder,
              och det är bra. Om inte regeringen låter EU sätta käppar i hjulet
              för Sverige vad gäller taxonomin för gröna investeringar, om inte
              regeringen själv ska ­ par fortsatt osäkerhet för skogsägarna
              och om inte regeringen själv ställer upp orimliga räknesätt för
              vad som är nettoutsläpp av växthusgaser är jag helt och fullt
              övertygad om att vi kommer att klara målet nettonoll till 2045.
            </seg>
          </u>
          <u>
            <seg>
              Men i Agenda 2030 finns även andra mål som knyter an till andra
              problem vi har Sverige – skyhög arbetslöshet bland unga, skjutningar
              på öpp ­ en gata, rån av barn runt deras skolor, kö till fängelserna
              och en corona ­ kris som ännu inte har nått sin kulmen.
            </seg>
          </u>
          <u>
            <seg>
              Det globala utvecklingsmålet nummer 11 handlar om hållbara städer.
              Delmålet 11:1 föreslår att alla invånare ska bo i en säker bostad
              2030. Här har vi mycket att jobba med. Sverige har enligt polisen
              60 utsatta områden och 22 särskilt utsatta områden. Här behövs
              väldigt tydliga och tidssatta mål, fru talman.
            </seg>
          </u>
          <u>
            <seg>
              Regeringen vill att Sverige ska vara internationellt ledande
              igenom ­ förandet av Agenda 2030. Sverige brukar ju försöka ligga
              främst i interna ­ tionellt högprofilerade frågor. Från Sverigedemokraternas
              sida kan vi dock faktiskt tänka oss att lämna över ledartröjan
              till Danmark, Finland eller Norge. De ligger alldeles i hälarna
              på oss, men de har mindre akuta sam ­ hälleliga problem än vi
              här hemma vad gäller såväl corona, misslyckad integration och
              hög gängbrottslighet som brister i skolan. Om så krävs kan vi
              alltså med tillförsikt rikta in oss på att vara en god medspelare
              i klungan precis bakom våra duktiga grannar, samtidigt som vi
              fokuserar på våra akuta problem och på frågor som rör utbildning,
              utveckling och förutsätt ­ ningarna för vårt näringsliv i framtiden.
            </seg>
          </u>
          <note type="speaker">
            Anf. 275 RICKARD NORDIN (C):
          </note>
          <u>
            <seg>
              Fru talman! De globala målen är den mest ambitiösa agenda för
              hållbar utveckling som världens länder någonsin antagit. De finns
              till för att uppnå fyra fantastiska saker till 2030: att avskaffa
              extrem fattigdom, att minska ojämlikheter och orättvisor i världen,
              att främja fred och rättvisa samt att lösa klimatkrisen.
            </seg>
          </u>
          <u>
            <seg>
              Genom de globala målen för hållbar utveckling kan det här bli
              verklighet. Det är något som alla länder behöver arbeta med. Det
              är något som kräver engagemang här och nu för att vi ska uppnå
              målen om bara ett decennium. Att jag personligen vurmar lite extra
              för mål nummer 7 om hållbar energi för alla är nog ingen hemlighet.
            </seg>
          </u>
          <u>
            <seg>
              Det verkar däremot som om regeringen inte riktigt vill kännas
              vid två av målen. Nummer 8 talar om ekonomisk tillväxt, och nummer
              9 talar om företagande och innovationer – två delar som är helt
              avgörande för att vi ska klara övriga delar av utmaningarna.
            </seg>
          </u>
          <u>
            <seg>
              Tyvärr behöver vi gång på gång förklara för regeringen att det
              vore lämpligt att hjälpa företag som genomlever den nuvarande
              krisen. Vi behöver också förklara för delar av regeringen att
              det där med ekonomisk tillväxt är klokt eftersom vi annars cementerar
              rådande strukturer och inte klarar av att frigöra resurser för
              förbättring.
            </seg>
          </u>
          <u>
            <seg>
              Det är också därför som vi väljer att reservera oss till förmån
              för den motion som just beskriver näringslivets viktiga gärning
              för att uppnå de globala målen. Jag yrkar därmed bifall till reservation
              3. En mer förstående regering hade lagt större vikt vid de frågorna.
            </seg>
          </u>
          <u>
            <seg>
              I propositionen understryker regeringen att agendan ska integreras
              i ordinarie processer och att arbetet med att genomföra redan
              beslutade riksdagsbundna mål är avgörande för genomförandet av
              agendan. Ändå är regeringen inte beredd att se över det nationella
              miljömålssystem som vi har för att integrera den globala målen,
              som alla länder arbetar med, för att få en bredare syn på hållbarhet.
            </seg>
          </u>
          <u>
            <seg>
              Fru talman! Agenda 2030 är något som engagerar många. Runt om
              i Kommunsverige har arbetet pågått ganska länge, inte sällan med
              center ­ partister i spetsen. Det är för mig lite förvånande att
              regeringen inte förrän nu har lyckats presentera en strategi för
              genomförandet på nationell nivå.
            </seg>
          </u>
          <u>
            <seg>
              Målen ska uppnås om bara ett decennium, och det är inga små frågor
              vi talar om. Det är välkommet att vi nu har en agenda på bordet,
              bokstavligt talat, som trots ett antal reservationer i delar har
              en tämligen bred uppslutning. Kan regeringen lyssna på samtliga
              tre hållbarhetsgrunder, alltså inte bara de miljömässiga och sociala
              utan också den ekonomiska, kommer uppslutningen att bli ännu större
              och arbetet gå ännu fortare. Det ser jag fram emot framöver.
            </seg>
          </u>
          <u>
            <seg>
              Just därför är jag glad över att finansutskottet ger regeringen
              i uppdrag att rapportera om utvecklingen betydligt tydligare och
              oftare än vad regeringen själv har föreslagit. Då kan vi granska
              regeringens arbete, oavsett vem som sitter vid makten, och driva
              på för en mer hållbar utveckling.
            </seg>
          </u>
          <u>
            <seg>
              Med det får jag önska kollegor och den oförtröttliga Riksdagsförvaltningen
              god jul!
            </seg>
          </u>
          <note type="speaker">
            Anf. 276 ELIN SEGERLIND (V):
          </note>
          <u>
            <seg>
              Fru talman! När man 2015 antog Agenda 2030 var det en ambitiös
              överenskommelse för hållbar utveckling. Man satte stora och långtgående
              mål som skulle uppfyllas på 15 år. Till 2030 skulle världen utrota
              både hungern och fattigdomen liksom bekämpa klimatförändringarna
              och rädda våra hav. Det var stora ord som vi i dag kan se inte
              lett till den handling som är nödvändig för att nå målen, och
              det är dags att walk the talk .
            </seg>
          </u>
          <u>
            <seg>
              Vänsterpartiet välkomnar den proposition om Sveriges genomförande
              av Agenda 2030 som regeringen nu lagt fram. Det är bra att Sverige
              har en tydlig plan för hur vi ska arbeta med att nå målen, och
              med tio år kvar och storslagna mål förstår vi att det är nödvändigt
              att ha en tydlig väg framåt.
            </seg>
          </u>
          <u>
            <seg>
              Vänsterpartiet menar däremot att ambitionsnivån i arbetet med
              Agenda 2030 är för låg. Ska Sverige fortsätta vara i framkant
              krävs betydligt bättre verktyg och en högre ambitionsnivå samtidigt
              som regeringen tydligt kan visa att agendans måluppfyllelse går
              åt rätt håll på det nationella såväl som det internationella planet.
              Det kan regeringen svårligen göra i dag.
            </seg>
          </u>
          <u>
            <seg>
              I Sverige ökar den ekonomiska ojämlikheten. De flesta av de nationella
              miljökvalitetsmålen nås inte, och flera går också i negativ riktning
              samtidigt som våld och kränkningar, som i stor utsträckning drabbar
              kvinnor, inte heller minskar.
            </seg>
          </u>
          <u>
            <seg>
              Vänsterpartiet föreslog i följdmotionen till propositionen att
              uppföljningen av Agenda 2030 skulle ske mer frekvent än vad regeringen
              föreslår. Vi är nöjda med att ha fått gehör och en samsyn i riksdagen
              för behovet av tätare rapportering från regeringen till riksdagen.
            </seg>
          </u>
          <u>
            <seg>
              Uppföljningen av genomförandet utgör en viktig del av arbetet
              med Agenda 2030, eftersom den möjliggör att stater kan hållas
              ansvariga för att förverkliga de åtaganden som följer av agend
              an. Genom en tätare resultatredovisning med rapportering vartannat
              år får vi en tydligare väg mot måluppfyllelsen. Allt annat är
              otänkbart.
            </seg>
          </u>
          <u>
            <seg>
              Genomförandet och uppföljningen förutsätter också att alla samhällssektorer
              och aktörer samverkar och är engagerade i problemformuleringar
              och lösningar. Civilsamhällets aktörer är oumbärliga för främjandet
              av mänskliga rättigheter, demokrati och en hållbar utveckling.
            </seg>
          </u>
          <u>
            <seg>
              Vänsterpartiet delar därför Agenda 2030-delegationens förslag
              i dess slutbetänkande om propositionen om att Sverige behöver
              ett Agenda 2030-forum. Förslaget innebär att regeringen arrangerar
              ett nationellt forum för att förankra rapporteringen och inhämta
              kunskap från olika sektorer och aktörer inför de tillfällen då
              Sverige lämnar en fördjupad nationell rapportering till FN:s högnivåforum.
            </seg>
          </u>
          <u>
            <seg>
              Vänsterpartiet menar också att det behövs en aktör som har det
              nödvändiga helhetsperspektivet för att vi ska klara genomförandet.
              I nuläget finns ingen sådan. Agenda 2030-delegationen föreslår
              i sitt svar en kommitté med uppdrag att fram till 2030 kontinuerligt
              ta fram underlag till regeringen i form av uppföljning, utvärdering
              och förslag till åtgärder. Vänsterpartiet delar delegationens
              syn på att en sådan kommitté behövs.
            </seg>
          </u>
          <u>
            <seg>
              Att det behövs ett helhetsperspektiv blir också tydligt när man
              pratar om agendans målkonflikter men även politikens och samhällets
              målkonflikter med agendan. Trots att det har gått 17 år sedan
              PGU antogs och riksdagen samtidigt slog fast att svensk politik
              måste vara samstämmig är det uppenbart att svensk utvecklingspolitik
              fortfarande inte är just det. De stora målkonflikterna och hindren
              kvarstår. Här kan nämnas vapenexporten, EU:s jordbrukspolitik
              och skatteflykten som några exempel.
            </seg>
          </u>
          <u>
            <seg>
              Regeringen har under mandatperioden tagit eller aviserat politiska
              beslut som går emot målen i PGU. Oviljan att stå bakom land-för-land-
              rapportering på EU-nivå, avtalet med Turkiet för att stoppa människor
              på flykt, åtstramningarna av de svenska asyllagarna, exportsatsningar
              riktade till diktaturer, försäljningen av Vattenfalls kolgruvor
              och den otillräckliga lagstiftningen för att begränsa vapenexport
              är några av problemen.
            </seg>
          </u>
          <u>
            <seg>
              Agendan handlar inte bara om global utvecklingspolitik, utan
              åtagandena i handlingsplanen gäller även på nationell nivå. I
              svensk inrikespolitik finns i dag stora målkonflikter med negativ
              påverkan på genomförandet av Agenda 2030.
            </seg>
          </u>
          <u>
            <seg>
              Det handlar bland annat om skattesänkningar för välbeställda
              som urholkar välfärden och ökar ojämlikheten, vilket är något
              som Oxfam i en ny rapport visade också är en betydande faktor
              när det gäller att driva på fortsatta klimatförändringar.
            </seg>
          </u>
          <u>
            <seg>
              Det handlar om målkonflikter mellan den fortsatta tillväxten,
              hur vi når ett välmående samhälle efter 2030 och det vi måste
              göra för att just klara klimatet. Det handlar också om målet för
              hållbara konsumtions- och produktionsmönster samt förändringen
              av arbetsrätten i relation till agendans mål om anständiga arbetsvillkor
              för alla, för att nämna några saker.
            </seg>
          </u>
          <u>
            <seg>
              Vänsterpartiet konstaterar att trots att Agenda 2030 med sina
              17 globala mål för hållbar utveckling har jämställdhet både som
              ett eget mål och som ett perspektiv som ska genomsyra hela agendan
              saknas en feministisk analys av regeringens förslag på Sveriges
              genomförande.
            </seg>
          </u>
          <u>
            <seg>
              Kvinnors rättigheter är en helt avgörande nyckel till utveckling.
              Det är avgörande att kvinnor i fattiga länder tillåts sätta dagordningen
              för arbetet med jämställdhet i utvecklingspolitiken och att Sverige
              verkar för att kvinnor finns representerade och inkluderas i alla
              former av beslutsprocesser.
            </seg>
          </u>
          <u>
            <seg>
              Kränkningar av kvinnors rättigheter är det vanligaste och mest
              omfattande brottet mot de mänskliga rättigheterna. Vänsterpartiet
              anser därför att regeringen, som utger sig för att vara feministisk,
              bör återkomma med en feministisk analys av genomförandet av Agenda
              2030.
            </seg>
          </u>
          <u>
            <seg>
              Vänsterpartiet kan konstatera att Agenda 2030 med sina 17 mål
              och 169 delmål inte är en buffé där man kan välja att genomföra
              de åtgärder som behövs för att nå de mål som faller sig lättast
              att nå. Att börja plocka de lågt hängande frukterna är väl gott
              så, men till slut behöver även Sverige ta sig an de stora frågorna
              bortom orden.
            </seg>
          </u>
          <u>
            <seg>
              Sverige når, som nämnts tidigare, inte ens sina egna uppsatta
              miljömål. De är mål som, om vi når dem, skulle göra att vi i stort
              skulle nå flera av Agenda 2030-målen om klimat, miljö och vatten.
            </seg>
          </u>
          <u>
            <seg>
              När det gäller klimatet, den ekonomiska ojämlikheten, anställningstryggheten,
              människor som lever i utanförskap och en god utbildning för alla
              är vi inte på väg åt rätt håll. Sverige har varit ett ledande
              land i de här frågorna. Regeringen och riksdagen behöver hålla
              i det här arbetet för att se till att det fortsätter att vara
              så.
            </seg>
          </u>
          <u>
            <seg>
              Agenda 2030-arbetet belyser det som vissa ser som en klyscha
              men som i det här fallet är så sant: Bara tillsammans – alla medborgare,
              alla samhällets delar och i slutänden alla nationer – kan vi gå
              i mål med Agenda 2030. Låt oss då göra det.
            </seg>
          </u>
          <note>
            Jag yrkar bifall till reservation 4.
          </note>
          <note type="speaker">
            Anf. 277 JAKOB FORSSMED (KD):
          </note>
          <u>
            <seg>
              Fru talman! Vi är beroende av varandra. Vi har ett ansvar för
              varandra. Det ansvaret sträcker sig bortom kulturella och geografiska
              gränser. Vi kristdemokrater menar att det är centralt att genomföra
              Agenda 2030 för en hållbar utveckling ekonomiskt, miljömässigt
              och socialt. Det är därför en viktig sak när kammaren röstar igenom
              ett övergripande riksdagsbundet mål som förankrar och tydliggör
              Sveriges åtagande att genomföra Agenda 2030 med en samstämmig
              politik.
            </seg>
          </u>
          <u>
            <seg>
              Men det räcker inte med det som sker här i kammaren. Genomförandet
              måste ske varje dag, av oss alla. Vi behöver arbeta hårt för att
              nå målen på global, nationell, regional och kommunal nivå. Mycket
              görs i dag. Många initiativ tas för att öka inkludering, för att
              minska utsatthet och fattigdom och för att bekämpa klimathotet.
              Men vi har fortfarande en lång väg att gå.
            </seg>
          </u>
          <u>
            <seg>
              Om vi ser till Sverige kan vi se att SCB i sin uppföljning av
              Agenda 2030 förra året konstaterar att det finns stora utmaningar
              i genomförandet. En av dessa är ojämlikheter mellan olika grupper.
              De minskar inte utan ökar på flera områden. Därför fokuserar SCB
              i årets rapport helt på frågan om ojämlikhet utifrån principen
              att inte lämna någon utanför.
            </seg>
          </u>
          <u>
            <seg>
              En mörk bild målas upp, inte minst vad gäller barnens situation.
              Barns hälsa i Sverige är inte jämlik. Det uppskattas att 10 procent
              av svenska barn kan ha utsatts för psykisk eller fysisk misshandel
              eller vanvård. Många barn upplever att de blir utsatta för nätmobbning.
              Det är något som ingen ska behöva drabbas av.
            </seg>
          </u>
          <u>
            <seg>
              SCB visar också att utbildningsnivå, kön och huruvida man lever
              ensam eller inte kraftigt påverkar livslängden i Sverige. Högutbildade,
              sammanboende kvinnor lever längre. Men kvinnor och flickor drabbas
              också oftare av psykisk ohälsa. Det gäller också personer som
              inte förvärvsarbetar, som är låginkomsttagare eller som har en
              intellektuell funktionsnedsättning.
            </seg>
          </u>
          <u>
            <seg>
              Vi kan också se att fler är oroliga för överfall och hot i områden
              med socioekonomiska problem och att det sker fler allvarliga brott
              där jämfört med i övriga områden. Det här är bara ett axplock
              av de ojämlikheter som framkommer i rapporten. Det är mycket oroande
              läsning som visar att vi behöver förbinda oss att jobba ännu hårdare
              för att nå målen.
            </seg>
          </u>
          <u>
            <seg>
              Fru talman! Att debattera och diskutera frågor kopplade till
              Agenda 2030 kan inte vara mer aktuellt, särskilt inte ur ett globalt
              perspektiv. Rekordhetta i Australien, skogsbränder i Kalifornien
              och cykloner i Mo ç am ­ bique är bara några exempel på hur extremväder
              som följd av klimatförändringar nyligen har skapat förödelse och
              drivit människor på flykt.
            </seg>
          </u>
          <u>
            <seg>
              The Lancets senaste årsrapport om hur klimatförändringarna påverkar
              den globala hälsan visar en dyster framtid. Forskarna varnar för
              att om vi inte hejdar klimatförändringarna nu kommer vi att se
              mer matbrist, värmerelaterad dödlighet och ökad förekomst av infektioner,
              vattenburna sjukdomar, stormar och bränder.
            </seg>
          </u>
          <u>
            <seg>
              Pandemin har förvisso tillfälligt minskat klimatutsläppen, men
              det finns andra effekter av pandemin som oroar och som riskerar
              att medföra bestående negativa hälsoeffekter och ökad fattigdom.
              Nu i veckan rapporterade Rädda Barnen att många års arbete mot
              undernäring riskerar att gå förlorat då produktionen av mat har
              minskat under pandemin och matpriserna har drivits upp.
            </seg>
          </u>
          <u>
            <seg>
              Skolstängningar har inneburit att många barn har förlorat inte
              bara den värdefulla skolgången utan i fattiga länder kanske sitt
              enda mål mat om dagen. Den akuta hungern beräknas att på grund
              av pandemin fördubblas i år, till att drabba 265 miljoner människor.
              Årets Nobelprisvinnare World Food Programme behövs mer än någonsin.
              Det är bra att de nu satsar stort på att motverka den utvecklingen
              och att Sverige stöder detta arbete.
            </seg>
          </u>
          <u>
            <seg>
              Tyvärr går utvecklingen bakåt på flera områden. Världsbanken
              uppskattar att mellan 88 och 115 miljoner människor kommer att
              hamna i extrem fattigdom under 2020, och siffran fortsätter att
              öka till 150 miljoner under 2021. Det är ett trendbrott i helt
              fel riktning. De senaste tjugo åren har fattigdomen stadigt minskat,
              men nu ökar den alltså. Förutom att fler tvingas leva i extrem
              fattigdom blir konsekvensen att vi backar även på andra områden.
            </seg>
          </u>
          <u>
            <seg>
              Rädda Barnen varnar för att fler barn hamnar i barnarbete och
              barn ­ äk ­ tenskap när familjer tvingas hitta olika vägar till
              försörjning. IMF varnar för att pandemin kan spä på konflikter
              och social oro när konkurrensen ökar om resurserna. De visar att
              tidigare pandemier har skapat en ond spi ­ ral av ekonomiskt trångmål,
              ökande ojämlikhet och social oro i de mest drabbade länderna.
            </seg>
          </u>
          <u>
            <seg>
              Förutom att en växande fattigdom skapar mänskligt lidande påverkar
              den även oss. Världsbanken uppskattar att åtta av tio av de som
              nu halkar tillbaka till extrem fattigdom lever i medelinkomstländer.
              De länderna är viktiga delar i globala värdekedjor och kommer
              att kunna ha stor påverkan även på ekonomier i västvärlden.
            </seg>
          </u>
          <u>
            <seg>
              Fru talman! Den ekonomiska krisen blir också värre och svårare
              att bekämpa i många fattigare länder. Förutom den minskade ekonomiska
              ak ­ tiviteten i ekonomin på grund av restriktioner och nedstängningar
              minskar inflödet av pengar till länderna. Dels minskar så kallade
              remitteringar från släktingar som bor och arbetar i rikare länder,
              dels riskerar biståndet att sina när givarländerna också går igenom
              ekonomisk kris.
            </seg>
          </u>
          <u>
            <seg>
              Det behöver vi göra vad vi kan för att motverka. Jag är stolt
              över att vi från svenskt håll fortsätter att hålla fast vid enprocentsmålet.
              Just nu är det särskilt angeläget. Vi är också hängivna arbetet
              med Agenda 2030 i dag.
            </seg>
          </u>
          <u>
            <seg>
              Vi står förstås inte ensamma i detta arbete. Vi kan bara bekämpa
              fattigdom, avvärja klimatkrisen och nå övriga mål i Agenda 2030
              tillsammans. Det är därför positivt att USA:s kommande president
              har annonserat att landet kommer att återansluta till Parisavtalet.
              En lång rad länder redovisar positiva saker i samband med implementeringen
              av Agenda 2030. Men det finns mycket kvar att göra. Vi behöver
              se över skuldavskrivningar för de fattigare länderna för att inte
              lägga sten på redan tung börda. Vi har sett att de länderna har
              haft sämre chanser att låna till den typ av kraftiga ekonomiska
              stimulanser som vi, västvärldens länder, har kunnat göra.
            </seg>
          </u>
          <u>
            <seg>
              IMF rapporterar att covid-19-relaterade stimulanser i Afrika
              söder om Sahara uppgår till ungefär 3 procent av bnp i snitt.
              Det är av redan låga bnp-siffor och betydligt mindre än andra
              länders stimulanser. Det kommer naturligtvis att slå mot långsiktiga
              tillväxt- och utvecklingsmöjligheter och mot jobb, företagande
              och innovationer i de länderna. Vi behöver nu göra vad vi kan
              för att hjälpa de människorna och de ekonomierna att komma på
              fötter för att vi och de ska kunna återgå till den positiva trend
              gällande fattigdomsbekämpning som rådde före pandemin.
            </seg>
          </u>
          <u>
            <seg>
              Fru talman! Kristdemokraterna välkomnar regeringens intention
              att ta arbetet med att genomföra Agenda 2030 vidare. Vi anser
              dock att det nya målet för arbetet bör följas upp och redovisas
              till riksdagen oftare än vad regeringen föreslår. I stället för
              en gång per mandatperiod bör redovisningen ske vartannat år, så
              som i dag sker med Sveriges politik för global utveckling, PGU.
              Det är därför bra att utskottet har kommit överens om och är enigt
              om detta. Det är också i linje med Kristdemokraternas motion.
            </seg>
          </u>
          <u>
            <seg>
              Eftersom det nya målet för Agenda 2030 ersätter vissa men inte
              alla mål inom PGU vill vi från Kristdemokraterna också lyfta upp
              vikten av att dessa övriga delar, framför allt mål och inriktning
              för utvecklingssamarbetet, inte tappar i fråga om uppföljning.
              Att säkerställa att detta arbete följs upp och utvärderas noggrant
              är centralt för oss. Ett effektivt och ändamålsenligt bistånd
              som kommer de mest behövande till del bygger på möjligheten att
              följa upp och utvärdera politikens genomförande.
            </seg>
          </u>
          <note>
            Jag yrkar därför bifall till vår reservation nummer 7.
          </note>
          <u>
            <seg>
              Kristdemokraternas utgångspunkt för politiken bottnar i varje
              männi ­ skas värde och rätt till värdighet, som inte begränsas
              av nationsgränser. Denna övertygelse om vårt solidariska ansvar
              för varandra behövs för att göra det som krävs för att genomföra
              Agenda 2030.
            </seg>
          </u>
          <note type="speaker">
            Anf. 278 JOAR FORSSELL (L):
          </note>
          <u>
            <seg>
              Fru talman! I år är det första året sedan 1998 som den extrema
              fattigdomen ökar sett till antalet människor på vår jord. I oktober
              räknade man med att det i år kommer att kunna vara så många som
              115 miljoner människor som lever i extrem fattigdom. Siffran kommer
              efter coronakrisen att ha ökat från runt 8 till runt 9 procent.
              Det är fruktansvärt många människor som lever i en otroligt utsatt
              situation och en extrem ofrihet. För det är klart, fru talman,
              att den som är extremt fattig och inte har resurser nog att klara
              sig också är den som är kanske allra mest ofri på vår planet.
            </seg>
          </u>
          <u>
            <seg>
              Fru talman! Vi står också som människor inför extremt stora utmaningar
              när det gäller klimatet. Det är ingen hemlighet att Sverige har
              en ambitiös politik när det gäller klimatet, och det är bra. Men
              det är också uppenbart att både vi och hela världen behöver göra
              mer, arbeta hårdare, innovera mer, företaga mer och öka vårt välstånd
              så att vi kan investera mer om vi vill rädda klimatet, men också
              om vi vill lyfta människor ur fattigdom.
            </seg>
          </u>
          <u>
            <seg>
              Fru talman! Det är märkligt att det i Sverige finns tillväxtkritiker
              – människor som är kritiska till att vi ska ha mer resurser att
              lägga på att lyfta människor ur fattigdom och till att vi ska
              ha mer resurser till att bygga klimatsmarta energilösningar och
              till att lyfta oss människor ur vårt erbarmliga tillstånd när
              det gäller klimatfrågan. När människor arbetar kallas det nämligen
              ekonomi, och när människor producerar mer i år än vi gjorde förra
              året kallas det tillväxt. Och, fru talman, om vi ska lösa klimatkrisen,
              lyfta människor ur fattigdom och uppnå vartenda ett av de så viktiga
              målen i Agenda 2030 kommer vi att behöva ordentligt med tillväxt.
            </seg>
          </u>
          <u>
            <seg>
              Fru talman! Jag är också oroad för detta ur perspektivet att
              coronakrisen har slagit hårt inte bara mot ekonomier och människor
              som redan från början varit socialt eller ekonomiskt utsatta utan
              mot ekonomin i hela världen. Detta innebär att många länder funderar
              på sina utgifter, och biståndet hamnar i skottgluggen för alltför
              många länder som borde vara med och bidra till att lyfta människor
              runt om i världen och till att uppnå Agenda 2030-målen.
            </seg>
          </u>
          <u>
            <seg>
              Jag är glad för att Liberalerna är en av de tydligaste rösterna
              i Sveriges riksdag för enprocentsmålet för biståndet. Men jag
              menar också att vi, som levande i en välfungerande demokrati och
              som ett land som är en viktig del av världens ekonomi, kommer
              att behöva ligga på och driva på andra länder – för att ekonomierna
              runt om i världen ska fortsätta att vara öppna så att vi kan få
              mer resurser nästa år än i år men också för att även andra ska
              ta ansvar i biståndspolitiken.
            </seg>
          </u>
          <u>
            <seg>
              Fru talman! Liberalerna har en reservation, nummer 5, och smidigt
              nog handlar den också om mål nummer 5. Jag yrkar naturligtvis
              bifall till den. Det handlar om jämställdhet. Om vi ska lyfta
              människor ur fattigdom och se till att fler runt om i världen
              får utbildning och får leva sina liv i frihet och att flera av
              de andra målen i Agenda 2030 uppnås kommer det nämligen att behövas
              mycket mer arbete för jämställdheten.
            </seg>
          </u>
          <u>
            <seg>
              Fru talman! Det finns en kritik mot Agenda 2030-målen, och det
              är inte så märkligt. Det är inte okomplicerat när alla världens
              länder ska försöka komma överens om gemensamma mål för en hållbar
              utveckling. Det är klart att vissa saker är svåra att få med på
              en sådan agenda.
            </seg>
          </u>
          <u>
            <seg>
              Ett sådant område, där Agenda 2030 faktiskt inte räcker hela
              vägen, är kraven på demokrati. Det finns några mål som berör demokrati,
              men det berörs inte tillräckligt tydligt i agendan. Ska man uppnå
              demokrati och jobba med demokratifrågan inom ramen för Agenda
              2030 – sprida demokrati och på så sätt ge människor de verktyg
              som behövs för att skapa frihet – är det helt oskiljbart från
              demokratifrågan att också jobba mer med jämställdhet.
            </seg>
          </u>
          <u>
            <seg>
              Vi har förslag i vår reservation som handlar om hur Sverige kan
              driva jämställdhetsagendan, både i FN och gentemot andra länder.
              Det handlar om att ta viktiga initiativ för att kvinnor ska få
              en större och mer betydande roll i konstitutionsbyggande och demokratiseringsprocesser
              runt om i världen. Det handlar om att kvinnor ska vara mer representerade
              i parlament runt om i världen. Och, fru talman, det handlar helt
              enkelt om att ge människor frihet, oavsett vilket kön de råkar
              ha.
            </seg>
          </u>
          <u>
            <seg>
              Fru talman! Detta är ytterligare ett skäl till att biståndsfrågan
              blir så viktig. Det är mot bakgrund av behovet av demokrati, både
              för ekonomisk frihet och för att uppnå de andra målen, som det
              har varit en så viktig del av Liberalernas politik och Liberalernas
              bidrag till biståndspolitiken från januaripartierna att lyfta
              demokratin även där.
            </seg>
          </u>
          <u>
            <seg>
              Fru talman! Vid sidan av vår reservation välkomnar Liberalerna
              med öppna armar att Sverige nu får en ordentlig strategi för att
              uppnå dessa mål. Vi tycker att det är bra att regeringen på utskottets
              anmodan kommer att rapportera oftare.
            </seg>
          </u>
          <u>
            <seg>
              Detta är en agenda som behöver genomsyra Sveriges politik och
              som behöver tas på allvar. Ska vi lyfta människor ur fattigdom
              och se till att rädda människor runt om på vår jord från klimatförändringarna
              och få en hållbar framtid med jämställdhet och demokrati kommer
              det att behövas stora ansträngningar, både här på hemmaplan och
              i världen.
            </seg>
          </u>
          <u>
            <seg>
              Fru talman! Med de orden vill jag önska dem som kanske tittar
              på detta, talmanspresidiet och de få kollegor som är kvar här
              en riktigt god chris ­ mukkah. Det är ju bara ett par dagar tills
              chanukka når sin kulmen, och det är inte så långt till jul. Det
              passar alltså bra att säga: Från oss alla till er alla – en riktigt
              god chrismukkah!
            </seg>
          </u>
          <note type="speaker">
            Anf. 279 BJÖRN WIECHEL (S):
          </note>
          <u>
            <seg>
              Fru talman! ”En hållbar utveckling är en utveckling som tillfredsställer
              dagens behov utan att äventyra kommande generationers möjligheter
              att tillfredsställa sina behov.” Detta formulerades 1987 i rapporten
              Vår gemensamma framtid , den så kallade Brundtlandrapporten. Brundtlandkommissionen
              hade under ledning av Norges dåvarande socialdemokratiska statsminister
              Gro Harlem Brundtland fått FN:s uppdrag att utarbeta förslag för
              en bättre miljö och en hållbar utveckling. Rapporten blev ett
              viktigt avstamp i det globala arbetet för hållbarhet.
            </seg>
          </u>
          <u>
            <seg>
              Inte minst lades grunden för det som kom att bli nästa steg:
              att FN under konferensen i Rio de Janeiro 1992 kom att anta Agenda
              21, där världen med sikte på det 21:a århundradet skulle ta sig
              an miljöförstöring och bekämpande av fattigdom samt att stärka
              demokratin.
            </seg>
          </u>
          <u>
            <seg>
              Ambitionerna för Agenda 21 var omfattande. Tanken var att det
              inte bara skulle bli en skrivbordsprodukt utan skulle bli ett
              arbete som präglade hela samhället. Sverige tog arbetet på mycket
              stort allvar. Engagemanget var påtagligt hos regeringen, i kommunerna
              och ute bland föreningar.
            </seg>
          </u>
          <u>
            <seg>
              Under min egen skoltid på 90-talet fick vi lära oss om Agenda
              21. Vi fick i uppgift att fundera över hur vi själva kunde bidra,
              och undervisningen präglades av att lära känna världen och ta
              ansvar för den. Det var helt enkelt en gedigen folkbildningsinsats
              för demokrati och hållbarhet.
            </seg>
          </u>
          <u>
            <seg>
              FN antog sedermera också de så kallade millenniemålen. Siktet
              var att fram till 2015 utrota fattigdom och svält och stärka utbildning
              och hälsa med särskilt fokus på barn.
            </seg>
          </u>
          <u>
            <seg>
              När vi nu står inför att genomföra Agenda 2030 tar vi vidare
              ett arbete som människor har bedrivit mycket ambitiöst och förtjänstfullt
              före oss. Med Agenda 2030 greppar vi stafettpinnen för nästa sträcka.
            </seg>
          </u>
          <u>
            <seg>
              Hållbarheten har länge definierats enligt tre dimensioner: den
              miljömässiga hållbarheten, den sociala hållbarheten och den ekonomiska
              hållbarheten. I det övergripande mål för Agenda 2030 som riksdagen
              nu antar återfinns detta. Vi säger att Sverige ska genomföra Agenda
              2030 för en ekonomiskt, socialt och miljömässigt hållbar utveckling
              genom en samstämmig politik nationellt och internationellt. Vi
              gör också bedömningen att Sverige för att målet ska nås bör bedriva
              ett arbete som bidrar till hållbar utveckling i samhället nationellt
              och internationellt. Det balanserade och integrerade förhållningssättet
              till hållbarhetens ekonomiska, sociala och miljömässiga dimensioner
              är centralt. Det här är bra och rätt.
            </seg>
          </u>
          <u>
            <seg>
              Det finns också skäl att resonera lite djupare om målet och bedömningarna.
              Att avgöra vad som är hållbart är nämligen inte tvärenkelt. Det
              vi nu åtar oss med Agenda 2030 är att analysera och utvärdera
              den politik vi bedriver utifrån just hållbarhet. Som vägledning
              finns 17 uppsatta mål och 169 delmål. Varje land bestämmer självt
              utifrån sina förutsättningar hur målen ska nås, och varje land
              har till uppgift att se till att alla de olika politikområdena
              stämmer överens sinsemellan.
            </seg>
          </u>
          <u>
            <seg>
              Agenda 2030 blir likaså ett verktyg för att identifiera när de
              inte stämmer överens, och den är ett verktyg för att identifiera
              när olika mål kommer i konflikt med varandra. Att det uppstår
              målkonflikter är inget ovanligt och inget som helt kan undvikas.
              Målkonflikter är en helt naturlig del av den politiska vardagen.
              Vår uppgift är att se dem och förstå dem ur alla väsentliga hållbarhetsvinklar
              och därefter göra en politisk bedömning av vad som är det rimligaste
              beslutet i det enskilda fallet och vad som kokar ihop till den
              bästa helheten.
            </seg>
          </u>
          <u>
            <seg>
              En viktig uppgift är att åstadkomma en bred samhällelig uppslutning
              bakom Agenda 2030. Det är inte meningen att det här ska vara något
              ex ­ pertprojekt som snurrar ovanför människors huvuden, utan
              tvärtom. Vi måste därför fundera på hur vi också den här gången
              ser till att eleverna blir delaktiga. Vi måste hjälpa till att
              skapa ett tryck bakom det internatio ­ nella fackliga arbetet
              för mänskliga rättigheter. Vi måste utvärdera vad vi har för demokratiska
              arenor där samhällsdebatten kan ske på jämlika och rättvisa villkor.
            </seg>
          </u>
          <u>
            <seg>
              Att lyckas med att få ett samhällsengagemang i frågorna har betydelse
              för vår samlade förmåga att göra bra analyser. Vi kommer sannolikt
              inte alltid att vara överens om hur saker bör ses eller vilken
              avvägning som är den rätta. Det är inte heller alltid syftet.
              Däremot kan metoden, transparensen och engagemanget innebära att
              fler har möjlighet att opinionsbilda och påverka och att de beslut
              som fattas kan få större legitimitet.
            </seg>
          </u>
          <u>
            <seg>
              En inte oviktig FN-ambition här är det högre demokratiska syftet.
              Ett samhälle som styrs av demokratiska principer och inte bara
              av de rikas och starkas intressen blir mer rättvist och fredligt.
              Att demokratisera världen innebär att kunna lösa konflikter och
              skapa förbättringar. Det är också här som det internationella
              samarbetet kommer in för att stärka en demokratisk världsordning
              och nå agendans mål.
            </seg>
          </u>
          <u>
            <seg>
              Fru talman! Att utveckla samhället till det bättre kräver att
              vi inte låter dystopin äta oss. Det är viktigt att vi bygger framtidstro,
              att vi tror på människans vilja och förmåga och att vi ser optimistiskt
              på den tekniska ut ­ vecklingen och hur den kan hjälpa oss. Med
              rätt politik på det kan vi röra oss i rätt riktning.
            </seg>
          </u>
          <u>
            <seg>
              Det finns flera viktiga exempel på detta i Sverige. Några exempel
              är Hybritprojektet i Luleå, där man nu ska tillverka stål utan
              kol, LKAB:s satsning i Kiruna på fossilfri produktion och förstås
              Northvolt i Skellefteå, denna enorma fabrik som ska tillverka
              batterier åt den växande markna ­ den. Det här handlar om högproduktiva,
              konkurrenskraftiga och gröna jobb som skapar tillväxt, utvecklar
              ekonomin, ger skattepengar till omsor ­ gerna och bidrar till
              omställningen. Så här kombinerar vi hållbarhetsaspek ­ terna.
            </seg>
          </u>
          <u>
            <seg>
              För att vara framgångsrik i denna så klassiska svenska strukturomvandlingspolitik
              krävs investeringar för nya jobb. Det krävs också en generös a-kassa,
              en bred arbetsmarknadspolitik och gott om utbildningsplatser,
              så att människor kan ta de nya jobben – för det är människorna
              som vi jobbar med.
            </seg>
          </u>
          <u>
            <seg>
              Det är direkt motverkande för samhällets förmåga om vissa kan
              gotta sig i lyxkonsumtion medan andra tvingas stressa mellan osäkra
              låglönejobb. Rättvisa är en förutsättning för att lyckas med Agenda
              2030. Själv är jag övertygad om att det kommer att bli bra. Sverige
              har flera föredömliga exempel att peka på från både i går och
              i dag. Nu gäller det att det blir ännu mer verkstad.
            </seg>
          </u>
          <u>
            <seg>
              Med det vill jag yrka bifall till förslaget i betänkandet och
              avslag på reservationerna. Jag vill även önska en god jul och
              framföra ett stort tack.
            </seg>
          </u>
          <note type="speaker">
            Anf. 280 JANINE ALM ERICSON (MP):
          </note>
          <u>
            <seg>
              Fru talman! Att bygga en bättre värld känns allt som oftast svårt.
              Det här året har inte gjort det enklare. När pandemin spreds över
              världen var det inte så att problemen och utmaningarna vi hade
              innan försvann. De har snarare tilltagit.
            </seg>
          </u>
          <u>
            <seg>
              Nu går 2020 mot sitt slut. Vi är många som hoppas att nästa år
              bär med sig fler ljusglimtar än vad detta år bjudit på. Nu går
              utvecklingen på många håll i världen bakåt. Människor tvingas
              lämna sina hem i klimatförändringarnas spår när ogreppbara arealer
              skog brinner upp och häftiga regn och översvämningar lämnar marken
              obrukbar. Dessutom sprids ett livsfarligt virus som inte bara
              tagit människors liv utan också försatt miljontals människor i
              en akut och extrem fattigdom.
            </seg>
          </u>
          <u>
            <seg>
              Att bygga en bättre värld känns allt som oftast svårt. Men det
              är lite lättare när vi gör det många tillsammans. Med Agenda 2030
              har hela världen enats om ett samlat arbete för att nå de 17 målen,
              som i sig ska göra att vi når social, miljömässig och ekonomisk
              hållbarhet. Det måste vi göra trots motgångarna. Nu är det i stället
              viktigare än någonsin att hålla ihop och växla upp. Därför är
              det också så bra att den här propositionen nu är på plats, så
              att vårt, Sveriges, arbete kan fokuseras och målen nås.
            </seg>
          </u>
          <u>
            <seg>
              Agendan är en handlingsplan med mål för omställning till ett
              hållbart samhälle för människorna, planeten och välståndet. Världens
              länder har åtagit sig att fram till 2030 leda världen mot en hållbar
              och rättvis framtid, att utrota fattigdom och hunger överallt,
              att bekämpa ojämlikhet inom och mellan länder, att bygga fredliga,
              rättvisa och inkluderande samhällen, att se till att alla ska
              kunna åtnjuta de mänskliga rättigheterna, att främja jämställdhet
              och kvinnors och flickors egenmakt, att vidta ansträngningar för
              att nå dem som är utsatta samt att säkerställa ett varaktigt skydd
              för pla ­ neten och dess resurser. Att ingen ska lämnas utanför
              är en bärande princip som utgår från ett rättighetsperspektiv
              för individen.
            </seg>
          </u>
          <u>
            <seg>
              Att minska ojämlikheten både inom och mellan länder är en förutsättning
              för att ge alla människor tillgång till grundläggande samhällsservice
              såsom bostad, god hälsovård, utbildning och ekonomisk egenmakt.
              Mänskliga och medborgerliga rättigheter ska respekteras, och demokrati
              är ett ovärderligt verktyg.
            </seg>
          </u>
          <u>
            <seg>
              Fru talman! Att bygga en bättre värld känns allt som oftast svårt.
              Men att börja där man står är ofta en bra början, och vi ska leva
              upp till de åtaganden som vi har på hemmaplan.
            </seg>
          </u>
          <u>
            <seg>
              Därför är jag oroad över det faktum att Sveriges arbete med genomförandet
              av Agenda 2030 går alldeles för långsamt. Statiska centralbyrån
              gjorde förra året en lägesbild av hur arbetet fortskrider, och
              resultat av den är ingenting vi kan vara nöjda med. Det konstateras
              bland annat att våra nuvarande styrmedel inte räcker för att leva
              upp till miljö- och klimatmålen, att ojämlikheten ökar i stället
              för att minska, och att det inte går att se en minskning av våld
              och kränkningar.
            </seg>
          </u>
          <u>
            <seg>
              Det är helt avgörande att vårt arbete på de tre punkterna växlar
              upp och slår igenom i den politik som vi i den här kammaren beslutar.
              Om vi ska nå målen i Agenda 2030 går det inte att sänka skatten
              för de rika eller göra det billigare att släppa ut; vi måste göra
              det rakt motsatta.
            </seg>
          </u>
          <u>
            <seg>
              Men vi har inte bara vår egen måluppfyllelse att tänka på. Sverige
              har också ett ansvar och en stor möjlighet att hjälpa fler att
              nå målen. Det arbete Sverige gör i världen ska också genomsyras
              av helhetstanken i Agen ­ da 2030. I coronapandemins spår riskerar
              arbetet att klinga av och helt ersättas av krisåtgärder. Men för
              att skapa långsiktighet i arbetet är det viktigt att pandemin
              inte blir en bromskloss utan snarare en anledning att jobba mer,
              hårdare och bredare. Det gäller att återstarta med nya och bättre
              förutsättningar att klara framtidens utmaningar. En grön återstart.
            </seg>
          </u>
          <u>
            <seg>
              Innan pandemin, i september 2019, presenterade en grupp oberoende
              forskare som FN utsett en lägesrapport om världens genomförande
              av Agenda 2030. Rapporten visar på en avmattning i framstegstakten
              och att världens länder redan då var långt ifrån att nå målen.
              Samtidigt visar rapporten att det finns möjlighet att vända den
              utvecklingen.
            </seg>
          </u>
          <u>
            <seg>
              Då måste vi steppa upp. Sverige ska även fortsättningsvis vara
              pådriv ­ ande i EU och i internationella organ för ett ambitiöst
              globalt genomför ­ ande. Det ska ske på flera sätt som genom handel,
              internationellt samarbe ­ te, kunskapsutbyte, högre utbildning,
              forskning och innovation. Sverige bidrar genom att det offentliga,
              näringslivet, universitet, högskolor och civilsamhället deltar
              på flera arenor, både bilateralt och multilateralt.
            </seg>
          </u>
          <u>
            <seg>
              Vi har en feministisk regering som bedriver en feministisk utrikes-
              och utvecklingspolitik. Det gör vi för att det gör skillnad på
              riktigt i miljontals kvinnors och flickors liv. Men vi gör det
              också därför att vi genom att stärka kvinnorna, ekonomiskt, med
              mer utbildning, med mer makt över sin egen kropp också tar oss
              också närmare att nå de andra målen och inte bara det om jämställdhet.
            </seg>
          </u>
          <u>
            <seg>
              Detsamma gäller klimatutmaningen. Vi har inte många år på oss
              om vi menar allvar med att tackla klimatkrisen. Vi får oroande
              rapporter varje vecka nu om att det går för sakta och att vi måste
              göra mer. För om ekonomisk utveckling ska ta människor ur fattigdom
              måste det också finnas en värld som går att leva i. Det finns
              ju inga jobb på en död planet.
            </seg>
          </u>
          <u>
            <seg>
              Fru talman! Att arbeta inkluderande och övergripande kan vara
              svårt ibland i våra system som i hög grad är uppbyggda som stuprör
              där varje område hanteras för sig. Nu måste vi lära oss att arbeta
              annorlunda.
            </seg>
          </u>
          <u>
            <seg>
              Vi i Miljöpartiet har alltid hävdat att olika politikområden
              hänger ihop och är mycket mer beroende av varandra än vad som
              är uppenbart vid en första anblick. Det är vad världen sett nu
              också. Agendan handlar om att främja och synliggör även vikten
              av samordning och samstämmighet mellan samtliga politikområden,
              såväl globalt som nationellt.
            </seg>
          </u>
          <u>
            <seg>
              Den proposition som regeringen lagt fram understryker det. Den
              hand ­ lar om hur vi tar viktiga steg i styrning av processer
              i statlig förvaltning, vad som är myndigheternas roll och att
              vi måste vara tydligare vid upp ­ handling. Målet ska också vara
              riksdagsbundet. Det är därför vi får stå här i den sena kvällen
              och debattera detta för att förankra och tydliggöra Sve ­ riges
              åtagande att genomföra Agenda 2030 såväl nationellt som internatio
              ­ nellt.
            </seg>
          </u>
          <u>
            <seg>
              Agendan sträcker sig till 2030, men arbetet för en hållbar utveckling
              behöver fortsätta även efter det, speciellt efter det senaste
              årens utmaning ­ ar och backlash. Att världen har gemensamma mål
              underlättar. Nu ska vi bara uppnå dem, och det kan vi bara göra
              tillsammans.
            </seg>
          </u>
          <note>
            Med det yrkar jag bifall till utskottets förslag i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 december.)
          </note>
          <note>
            § 18 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Skrivelser
          </note>
          <u>
            <seg>
              2020/21:56 Internationella försvarssamarbeten
            </seg>
          </u>
          <note>
            2020/21:70 Integritetsskydd vid signalspaning i försvarsunderrättelseverksamhet
          </note>
          <note>
            Kammaren biföll talmannens förslag att motionstiden för ovanstående
            skrivelser skulle förlängas till och med fre dagen den 15 januari
            2021 .
          </note>
          <u>
            <seg>
              EU-dokument
            </seg>
          </u>
          <note>
            COM(2020) 826 Förslag till Europaparlamentets och rådets förordning
            om gemensamma bestämmelser för att säkerställa grundläggande väg
            ­ transporter av gods och passagerare efter slutet av den övergångsperiod
            som anges i avtalet om Förenade konungariket Storbritannien och
            Nordirlands utträde ur Europeiska unionen och Europeiska atom
            ­ energigemenskapen
          </note>
          <note>
            COM(2020) 828 Förslag till Europaparlamentets och rådets förordning
            om vissa aspekter på flygsäkerhet med anledning av utgången av
            den övergångsperiod som anges i avtalet om Förenade konungariket
            Storbritannien och Nordirlands utträde ur Europeiska unionen och
            Europeiska atomenergigemenskapen
          </note>
          <note>
            Socialutskottets betänkande
          </note>
          <note>
            2020/21:SoU18 Pandemilag
          </note>
          <note>
            § 19 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 15 december
          </note>
          <note>
            2020/21:237 Brottsprovokation
          </note>
          <note>
            av Katja Nyberg (SD)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2020/21:238 Hastighetssänkningar och tillväxten
            </seg>
          </u>
          <note>
            av Thomas Morell (SD)
          </note>
          <note>
            till infrastrukturminister Tomas Eneroth (S)
          </note>
          <u>
            <seg>
              2020/21:239 Kärnbränsleförvaret
            </seg>
          </u>
          <note>
            av Joar Forssell (L)
          </note>
          <u>
            <seg>
              till miljö- och klimatminister Isabella Lövin (MP)
            </seg>
          </u>
          <note>
            § 20 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 15 december
          </note>
          <u>
            <seg>
              2020/21:994 Politiskt motiverad skadegörelse på Nationalmuseum
            </seg>
          </u>
          <note>
            av Jonas Andersson i Linköping (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:995 Uppsägning av personal inom kollektivtrafiken
          </note>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:996 Forskning om vätgasteknik
          </note>
          <note>
            av Ann-Sofie Alm (M)
          </note>
          <note>
            till statsrådet Matilda Ernkrans (S)
          </note>
          <u>
            <seg>
              2020/21:997 Näringspolitiska initiativ för grönt flygbränsle
            </seg>
          </u>
          <note>
            av Ann-Sofie Alm (M)
          </note>
          <note>
            till näringsminister Ibrahim Baylan (S)
          </note>
          <u>
            <seg>
              2020/21:998 Personer som bedöms som säkerhetsrisker
            </seg>
          </u>
          <note>
            av Lars Beckman (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:999 Uppdatering av lagstiftningen om skyddsjakt
          </note>
          <note>
            av Lars Beckman (M)
          </note>
          <note>
            till statsrådet Jennie Nilsson (S)
          </note>
          <u>
            <seg>
              2020/21:1000 Den nya licensmarknaden för spel
            </seg>
          </u>
          <note>
            av Saila Quicklund (M)
          </note>
          <note>
            till statsrådet Ardalan Shekarabi (S)
          </note>
          <note>
            2020/21:1001 Samrådsprocesserna under covid-19-pandemin
          </note>
          <note>
            av Rickard Nordin (C)
          </note>
          <note>
            till statsrådet Anders Ygeman (S)
          </note>
          <note>
            2020/21:1002 Högspecialiserad vård
          </note>
          <note>
            av Anders W Jonsson (C)
          </note>
          <note>
            till socialminister Lena Hallengren (S)
          </note>
          <u>
            <seg>
              2020/21:1003 Åtgärder för elkapacitet på kort sikt
            </seg>
          </u>
          <note>
            av Rickard Nordin (C)
          </note>
          <note>
            till statsrådet Anders Ygeman (S)
          </note>
          <u>
            <seg>
              2020/21:1004 Dyslexisatsning för blivande lärare
            </seg>
          </u>
          <note>
            av Roger Haddad (L)
          </note>
          <note>
            till statsrådet Matilda Ernkrans (S)
          </note>
          <note>
            2020/21:1005 Kommunikationer till och från Holmön
          </note>
          <note>
            av Helena Lindahl (C)
          </note>
          <note>
            till infrastrukturminister Tomas Eneroth (S)
          </note>
          <u>
            <seg>
              2020/21:1006 Tiggande EU-medborgare
            </seg>
          </u>
          <note>
            av Adam Marttinen (SD)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2020/21:1007 Sjukhuskyrkans arbete
            </seg>
          </u>
          <note>
            av Jakob Forssmed (KD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:1008 Utformningen av filmstödet
          </note>
          <note>
            av Roland Utbult (KD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:1009 Gummigranulat i konstgräsplaner
          </note>
          <note>
            av Kjell-Arne Ottosson (KD)
          </note>
          <u>
            <seg>
              till miljö- och klimatminister Isabella Lövin (MP)
            </seg>
          </u>
          <u>
            <seg>
              2020/21:1010 Förföljelse av religiösa minoriteter
            </seg>
          </u>
          <note>
            av Magnus Jacobsson (KD)
          </note>
          <note>
            till utrikesminister Ann Linde (S)
          </note>
          <note>
            2020/21:1011 Krav för universitetsstatus
          </note>
          <note>
            av Patrick Reslow (SD)
          </note>
          <note>
            till statsrådet Matilda Ernkrans (S)
          </note>
          <note>
            2020/21:1012 Hållbara vattentjänster
          </note>
          <note>
            av Larry Söder (KD)
          </note>
          <u>
            <seg>
              till miljö- och klimatminister Isabella Lövin (MP)
            </seg>
          </u>
          <note>
            2020/21:1013 Hälsofrämjande arrangemang i coronatider
          </note>
          <note>
            av Johan Andersson (S)
          </note>
          <note>
            till statsrådet Mikael Damberg (S)
          </note>
          <note>
            2020/21:1014 Gränshandelns påverkan av sänkta skatter i Norge
          </note>
          <note>
            av Matheus Enholm (SD)
          </note>
          <note>
            till näringsminister Ibrahim Baylan (S)
          </note>
          <note>
            § 21 Anmälan om skriftliga svar på frågor
          </note>
          <u>
            <seg>
              Skriftliga svar på följande frågor hade kommit in:
            </seg>
          </u>
          <note>
            den 15 december
          </note>
          <u>
            <seg>
              2020/21:816 Sälarnas situation
            </seg>
          </u>
          <note>
            av Elin Lundgren (S)
          </note>
          <note>
            till statsrådet Jennie Nilsson (S)
          </note>
          <note>
            2020/21:883 Statlig vägledning inom barnrätten
          </note>
          <note>
            av Mikael Eskilandersson (SD)
          </note>
          <note>
            till socialminister Lena Hallengren (S)
          </note>
          <note>
            2020/21:880 Dispens för taxameter
          </note>
          <note>
            av Maria Malmer Stenergard (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:894 Bortgifta barn
          </note>
          <note>
            av Ann-Sofie Alm (M)
          </note>
          <note>
            till statsrådet Åsa Lindhagen (MP)
          </note>
          <note>
            § 22 Kammaren åtskildes kl. 22.46.
          </note>
          <note>
            Sammanträdet leddes
          </note>
          <note>
            av tjänstgörande ålderspresidenten Mikael Oscarsson från dess
            början till och med § 6 anf. 44 (delvis),
          </note>
          <note>
            av andre vice talmannen därefter till och med § 8 anf. 84 (delvis)
            ,
          </note>
          <note>
            av tredje vice talmannen därefter till och med § 8 anf. 133 (delvis)
            ,
          </note>
          <note>
            av andre vice talmannen därefter till och med § 12 anf. 169 (delvis)
            ,
          </note>
          <note>
            av tredje vice talmannen därefter till och med § 13 anf. 227
            (delvis) ,
          </note>
          <note>
            av andre vice talmannen därefter till och med § 16 anf. 262 (delvis)
            och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om återtagande av plats i riksdagen
          </note>
          <note>
            § 3 Anmälan om granskningsrapport
          </note>
          <note>
            § 4 Ärenden för hänvisning till utskott
          </note>
          <note>
            § 5 Ärende för bordläggning
          </note>
          <note>
            § 6 Arbetsmarknad och arbetsliv och Arbetsmarknadspolitik och
            arbetslöshetsförsäkringen
          </note>
          <note>
            Arbetsmarknadsutskottets betänkande 2020/21:AU2
          </note>
          <note>
            Arbetsmarknadsutskottets betänkande 2020/21:AU5
          </note>
          <u>
            <seg>
              Anf. 1 MATS GREEN (M)
            </seg>
          </u>
          <note>
            Anf. 2 ALI ESBATI (V) replik
          </note>
          <u>
            <seg>
              Anf. 3 MATS GREEN (M) replik
            </seg>
          </u>
          <note>
            Anf. 4 ALI ESBATI (V) replik
          </note>
          <u>
            <seg>
              Anf. 5 MATS GREEN (M) replik
            </seg>
          </u>
          <note>
            Anf. 6 MAGNUS PERSSON (SD)
          </note>
          <note>
            Anf. 7 MARTIN ÅDAHL (C)
          </note>
          <u>
            <seg>
              Anf. 8 MATS GREEN (M) replik
            </seg>
          </u>
          <note>
            Anf. 9 MARTIN ÅDAHL (C) replik
          </note>
          <u>
            <seg>
              Anf. 10 MATS GREEN (M) replik
            </seg>
          </u>
          <note>
            Anf. 11 MARTIN ÅDAHL (C) replik
          </note>
          <note>
            Anf. 12 ALI ESBATI (V) replik
          </note>
          <note>
            Anf. 13 MARTIN ÅDAHL (C) replik
          </note>
          <note>
            Anf. 14 ALI ESBATI (V) replik
          </note>
          <note>
            Anf. 15 MARTIN ÅDAHL (C) replik
          </note>
          <note>
            Anf. 16 ALI ESBATI (V)
          </note>
          <note>
            Anf. 17 DÉSIRÉE PETHRUS (KD)
          </note>
          <note>
            Anf. 18 MARTIN ÅDAHL (C) replik
          </note>
          <note>
            Anf. 19 DÉSIRÉE PETHRUS (KD) replik
          </note>
          <note>
            Anf. 20 MARTIN ÅDAHL (C) replik
          </note>
          <note>
            Anf. 21 DÉSIRÉE PETHRUS (KD) replik
          </note>
          <note>
            Anf. 22 ARMAN TEIMOURI (L)
          </note>
          <note>
            Anf. 23 MATS GREEN (M) replik
          </note>
          <note>
            Anf. 24 ARMAN TEIMOURI (L) replik
          </note>
          <u>
            <seg>
              Anf. 25 MATS GREEN (M) replik
            </seg>
          </u>
          <note>
            Anf. 26 ARMAN TEIMOURI (L) replik
          </note>
          <note>
            Anf. 27 ANNA JOHANSSON (S)
          </note>
          <note>
            Anf. 28 MAGNUS PERSSON (SD) replik
          </note>
          <note>
            Anf. 29 ANNA JOHANSSON (S) replik
          </note>
          <note>
            Anf. 30 MAGNUS PERSSON (SD) replik
          </note>
          <note>
            Anf. 31 ANNA JOHANSSON (S) replik
          </note>
          <note>
            Anf. 32 MATS GREEN (M) replik
          </note>
          <note>
            Anf. 33 ANNA JOHANSSON (S) replik
          </note>
          <note>
            Anf. 34 MATS GREEN (M) replik
          </note>
          <note>
            Anf. 35 ANNA JOHANSSON (S) replik
          </note>
          <note>
            Anf. 36 DÉSIRÉE PETHRUS (KD) replik
          </note>
          <note>
            Anf. 37 ANNA JOHANSSON (S) replik
          </note>
          <note>
            Anf. 38 DÉSIRÉE PETHRUS (KD) replik
          </note>
          <note>
            Anf. 39 ANNA JOHANSSON (S) replik
          </note>
          <note>
            Anf. 40 ALI ESBATI (V) replik
          </note>
          <note>
            Anf. 41 ANNA JOHANSSON (S) replik
          </note>
          <note>
            Anf. 42 ALI ESBATI (V) replik
          </note>
          <note>
            Anf. 43 ANNA JOHANSSON (S) replik
          </note>
          <note>
            Anf. 44 LEILA ALI-ELMI (MP)
          </note>
          <note>
            Anf. 45 MAGNUS PERSSON (SD) replik
          </note>
          <note>
            Anf. 46 LEILA ALI-ELMI (MP) replik
          </note>
          <note>
            Anf. 47 MAGNUS PERSSON (SD) replik
          </note>
          <note>
            Anf. 48 LEILA ALI-ELMI (MP) replik
          </note>
          <note>
            Anf. 49 SAILA QUICKLUND (M)
          </note>
          <note>
            Anf. 50 ANN-SOFIE LIFVENHAGE (M)
          </note>
          <note>
            Anf. 51 MARTIN ÅDAHL (C)
          </note>
          <note>
            (Beslut fattades under § 11.)
          </note>
          <note>
            § 7 Studiestöd
          </note>
          <note>
            Utbildningsutskottets betänkande 2020/21:UbU2
          </note>
          <note>
            Anf. 52 MARIE-LOUISE HÄNEL SANDSTRÖM (M)
          </note>
          <note>
            Anf. 53 MICHAEL RUBBESTAD (SD)
          </note>
          <note>
            Anf. 54 PIA NILSSON (S) replik
          </note>
          <note>
            Anf. 55 MICHAEL RUBBESTAD (SD) replik
          </note>
          <note>
            Anf. 56 PIA NILSSON (S) replik
          </note>
          <note>
            Anf. 57 MICHAEL RUBBESTAD (SD) replik
          </note>
          <note>
            Anf. 58 DANIEL RIAZAT (V)
          </note>
          <note>
            Anf. 59 PIA STEENSLAND (KD)
          </note>
          <note>
            Anf. 60 PIA NILSSON (S) replik
          </note>
          <note>
            Anf. 61 PIA STEENSLAND (KD) replik
          </note>
          <note>
            Anf. 62 PIA NILSSON (S) replik
          </note>
          <note>
            Anf. 63 PIA STEENSLAND (KD) replik
          </note>
          <note>
            Anf. 64 DANIEL RIAZAT (V) replik
          </note>
          <note>
            Anf. 65 PIA STEENSLAND (KD) replik
          </note>
          <note>
            Anf. 66 DANIEL RIAZAT (V) replik
          </note>
          <note>
            Anf. 67 PIA STEENSLAND (KD) replik
          </note>
          <note>
            Anf. 68 PIA NILSSON (S)
          </note>
          <note>
            Anf. 69 FREDRIK CHRISTENSSON (C)
          </note>
          <note>
            Anf. 70 MARIA NILSSON (L)
          </note>
          <note>
            Anf. 71 MARIE-LOUISE HÄNEL SANDSTRÖM (M) replik
          </note>
          <note>
            Anf. 72 MARIA NILSSON (L) replik
          </note>
          <note>
            Anf. 73 MARIE-LOUISE HÄNEL SANDSTRÖM (M) replik
          </note>
          <note>
            Anf. 74 MARIA NILSSON (L) replik
          </note>
          <note>
            Anf. 75 MATS BERGLUND (MP)
          </note>
          <note>
            Anf. 76 MARIE-LOUISE HÄNEL SANDSTRÖM (M) replik
          </note>
          <note>
            Anf. 77 MATS BERGLUND (MP) replik
          </note>
          <note>
            Anf. 78 MARIE-LOUISE HÄNEL SANDSTRÖM (M) replik
          </note>
          <note>
            Anf. 79 MATS BERGLUND (MP) replik
          </note>
          <note>
            Anf. 80 PIA STEENSLAND (KD) replik
          </note>
          <note>
            Anf. 81 MATS BERGLUND (MP) replik
          </note>
          <note>
            Anf. 82 PIA STEENSLAND (KD) replik
          </note>
          <note>
            Anf. 83 MATS BERGLUND (MP) replik
          </note>
          <note>
            (Beslut fattades under § 11.)
          </note>
          <note>
            § 8 Ekonomisk trygghet vid sjukdom och funktionsnedsättning
          </note>
          <note>
            Socialförsäkringsutskottets betänkande 2020/21:SfU1
          </note>
          <note>
            Anf. 84 ARIN KARAPET (M)
          </note>
          <note>
            Anf. 85 MATTIAS VEPSÄ (S) replik
          </note>
          <note>
            Anf. 86 ARIN KARAPET (M) replik
          </note>
          <note>
            Anf. 87 MATTIAS VEPSÄ (S) replik
          </note>
          <note>
            Anf. 88 ARIN KARAPET (M) replik
          </note>
          <note>
            Anf. 89 IDA GABRIELSSON (V) replik
          </note>
          <note>
            Anf. 90 ARIN KARAPET (M) replik
          </note>
          <note>
            Anf. 91 IDA GABRIELSSON (V) replik
          </note>
          <note>
            Anf. 92 ARIN KARAPET (M) replik
          </note>
          <note>
            Anf. 93 JULIA KRONLID (SD)
          </note>
          <note>
            Anf. 94 IDA GABRIELSSON (V) replik
          </note>
          <note>
            Anf. 95 JULIA KRONLID (SD) replik
          </note>
          <note>
            Anf. 96 IDA GABRIELSSON (V) replik
          </note>
          <note>
            Anf. 97 JULIA KRONLID (SD) replik
          </note>
          <note>
            Anf. 98 IDA GABRIELSSON (V)
          </note>
          <note>
            Anf. 99 HANS EKLIND (KD)
          </note>
          <note>
            Anf. 100 IDA GABRIELSSON (V) replik
          </note>
          <note>
            Anf. 101 HANS EKLIND (KD) replik
          </note>
          <note>
            Anf. 102 IDA GABRIELSSON (V) replik
          </note>
          <note>
            Anf. 103 HANS EKLIND (KD) replik
          </note>
          <note>
            Anf. 104 MATS BERGLUND (MP) replik
          </note>
          <note>
            Anf. 105 HANS EKLIND (KD) replik
          </note>
          <note>
            Anf. 106 MATS BERGLUND (MP) replik
          </note>
          <note>
            Anf. 107 HANS EKLIND (KD) replik
          </note>
          <note>
            Anf. 108 TREDJE VICE TALMANNEN
          </note>
          <note>
            Anf. 109 MATTIAS VEPSÄ (S)
          </note>
          <note>
            Anf. 110 JULIA KRONLID (SD) replik
          </note>
          <note>
            Anf. 111 MATTIAS VEPSÄ (S) replik
          </note>
          <note>
            Anf. 112 JULIA KRONLID (SD) replik
          </note>
          <note>
            Anf. 113 MATTIAS VEPSÄ (S) replik
          </note>
          <note>
            Anf. 114 IDA GABRIELSSON (V) replik
          </note>
          <note>
            Anf. 115 MATTIAS VEPSÄ (S) replik
          </note>
          <note>
            Anf. 116 IDA GABRIELSSON (V) replik
          </note>
          <note>
            Anf. 117 MATTIAS VEPSÄ (S) replik
          </note>
          <note>
            Anf. 118 HANS EKLIND (KD) replik
          </note>
          <note>
            Anf. 119 MATTIAS VEPSÄ (S) replik
          </note>
          <u>
            <seg>
              Anf. 120 HANS EKLIND (KD) replik
            </seg>
          </u>
          <note>
            Anf. 121 MATTIAS VEPSÄ (S) replik
          </note>
          <note>
            Anf. 122 SOLVEIG ZANDER (C)
          </note>
          <note>
            Anf. 123 IDA GABRIELSSON (V) replik
          </note>
          <note>
            Anf. 124 SOLVEIG ZANDER (C) replik
          </note>
          <note>
            Anf. 125 IDA GABRIELSSON (V) replik
          </note>
          <note>
            Anf. 126 SOLVEIG ZANDER (C) replik
          </note>
          <note>
            Anf. 127 BENGT ELIASSON (L)
          </note>
          <note>
            Anf. 128 IDA GABRIELSSON (V) replik
          </note>
          <note>
            Anf. 129 BENGT ELIASSON (L) replik
          </note>
          <note>
            Anf. 130 IDA GABRIELSSON (V) replik
          </note>
          <note>
            Anf. 131 BENGT ELIASSON (L) replik
          </note>
          <note>
            Anf. 132 JULIA KRONLID (SD) replik
          </note>
          <note>
            Anf. 133 BENGT ELIASSON (L) replik
          </note>
          <note>
            Anf. 134 JULIA KRONLID (SD) replik
          </note>
          <note>
            Anf. 135 BENGT ELIASSON (L) replik
          </note>
          <note>
            Anf. 136 MATS BERGLUND (MP)
          </note>
          <note>
            Anf. 137 IDA GABRIELSSON (V) replik
          </note>
          <note>
            Anf. 138 MATS BERGLUND (MP) replik
          </note>
          <note>
            Anf. 139 IDA GABRIELSSON (V) replik
          </note>
          <u>
            <seg>
              Anf. 140 MATS BERGLUND (MP) replik
            </seg>
          </u>
          <note>
            Anf. 141 JULIA KRONLID (SD) replik
          </note>
          <note>
            Anf. 142 MATS BERGLUND (MP) replik
          </note>
          <note>
            Anf. 143 JULIA KRONLID (SD) replik
          </note>
          <note>
            Anf. 144 MATS BERGLUND (MP) replik
          </note>
          <note>
            (Beslut fattades under § 11.)
          </note>
          <note>
            § 9 Migration
          </note>
          <note>
            Socialförsäkringsutskottets betänkande 2020/21:SfU4
          </note>
          <note>
            Anf. 145 ARIN KARAPET (M)
          </note>
          <note>
            Anf. 146 Justitie- och migrationsminister MORGAN JOHANSSON (S)
            replik
          </note>
          <note>
            Anf. 147 ARIN KARAPET (M) replik
          </note>
          <note>
            Anf. 148 Justitie- och migrationsminister MORGAN JOHANSSON (S)
            replik
          </note>
          <note>
            Anf. 149 ARIN KARAPET (M) replik
          </note>
          <note>
            Anf. 150 JONAS ANDERSSON i Skellefteå (SD)
          </note>
          <note>
            Anf. 151 RIKARD LARSSON (S) replik
          </note>
          <note>
            Anf. 152 JONAS ANDERSSON i Skellefteå (SD) replik
          </note>
          <note>
            Anf. 153 RIKARD LARSSON (S) replik
          </note>
          <note>
            Anf. 154 JONAS ANDERSSON i Skellefteå (SD) replik
          </note>
          <note>
            (forts. § 12)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Beslut om ärenden som slutdebatterats den 15 december
          </note>
          <note>
            UbU1 Utgiftsområde 16 Utbildning och universitetsforskning
          </note>
          <note>
            MJU1 Utgiftsområde 20 Allmän miljö- och naturvård
          </note>
          <note>
            NU1 Utgiftsområde 24 Näringsliv
          </note>
          <note>
            § 11 Beslut om ärenden som slutdebatterats vid dagens sammanträde
          </note>
          <note>
            AU2 Utgiftsområde 14 Arbetsmarknad och arbetsliv
          </note>
          <note>
            AU5 Arbetsmarknadspolitik och arbetslöshetsförsäkringen
          </note>
          <note>
            UbU2 Utgiftsområde 15 Studiestöd
          </note>
          <note>
            SfU1 Utgiftsområde 10 Ekonomisk trygghet vid sjukdom och funktionsnedsättning
          </note>
          <note>
            § 12 (forts. från § 9) Migration (forts. SfU4)
          </note>
          <note>
            Anf. 155 CHRISTINA HÖJ LARSEN (V)
          </note>
          <note>
            Anf. 156 JONAS ANDERSSON i Skellefteå (SD) replik
          </note>
          <note>
            Anf. 157 CHRISTINA HÖJ LARSEN (V) replik
          </note>
          <note>
            Anf. 158 JONAS ANDERSSON i Skellefteå (SD) replik
          </note>
          <note>
            Anf. 159 CHRISTINA HÖJ LARSEN (V) replik
          </note>
          <note>
            Anf. 160 FREDRIK MALM (L) replik
          </note>
          <note>
            Anf. 161 CHRISTINA HÖJ LARSEN (V) replik
          </note>
          <note>
            Anf. 162 FREDRIK MALM (L) replik
          </note>
          <note>
            Anf. 163 CHRISTINA HÖJ LARSEN (V) replik
          </note>
          <note>
            Anf. 164 HANS EKLIND (KD)
          </note>
          <note>
            Anf. 165 Justitie- och migrationsminister MORGAN JOHANSSON (S)
            replik
          </note>
          <note>
            Anf. 166 HANS EKLIND (KD) replik
          </note>
          <note>
            Anf. 167 Justitie- och migrationsminister MORGAN JOHANSSON (S)
            replik
          </note>
          <note>
            Anf. 168 HANS EKLIND (KD) replik
          </note>
          <note>
            Anf. 169 RIKARD LARSSON (S)
          </note>
          <note>
            Anf. 170 CHRISTINA HÖJ LARSEN (V) replik
          </note>
          <note>
            Anf. 171 RIKARD LARSSON (S) replik
          </note>
          <note>
            Anf. 172 CHRISTINA HÖJ LARSEN (V) replik
          </note>
          <note>
            Anf. 173 RIKARD LARSSON (S) replik
          </note>
          <note>
            Anf. 174 JONAS ANDERSSON i Skellefteå (SD) replik
          </note>
          <note>
            Anf. 175 RIKARD LARSSON (S) replik
          </note>
          <note>
            Anf. 176 JONAS ANDERSSON i Skellefteå (SD) replik
          </note>
          <note>
            Anf. 177 RIKARD LARSSON (S) replik
          </note>
          <note>
            Anf. 178 HANS EKLIND (KD) replik
          </note>
          <note>
            Anf. 179 RIKARD LARSSON (S) replik
          </note>
          <u>
            <seg>
              Anf. 180 HANS EKLIND (KD) replik
            </seg>
          </u>
          <note>
            Anf. 181 RIKARD LARSSON (S) replik
          </note>
          <note>
            Anf. 182 JONNY CATO (C)
          </note>
          <note>
            Anf. 183 CHRISTINA HÖJ LARSEN (V) replik
          </note>
          <note>
            Anf. 184 JONNY CATO (C) replik
          </note>
          <note>
            Anf. 185 CHRISTINA HÖJ LARSEN (V) replik
          </note>
          <note>
            Anf. 186 JONNY CATO (C) replik
          </note>
          <note>
            Anf. 187 JONAS ANDERSSON i Skellefteå (SD) replik
          </note>
          <note>
            Anf. 188 JONNY CATO (C) replik
          </note>
          <note>
            Anf. 189 JONAS ANDERSSON i Skellefteå (SD) replik
          </note>
          <note>
            Anf. 190 JONNY CATO (C) replik
          </note>
          <note>
            Anf. 191 HANS EKLIND (KD) replik
          </note>
          <note>
            Anf. 192 JONNY CATO (C) replik
          </note>
          <note>
            Anf. 193 HANS EKLIND (KD) replik
          </note>
          <note>
            Anf. 194 JONNY CATO (C) replik
          </note>
          <note>
            Anf. 195 FREDRIK MALM (L)
          </note>
          <note>
            Anf. 196 KAROLINA SKOG (MP)
          </note>
          <note>
            Anf. 197 JONAS ANDERSSON i Skellefteå (SD) replik
          </note>
          <note>
            Anf. 198 KAROLINA SKOG (MP) replik
          </note>
          <note>
            Anf. 199 JONAS ANDERSSON i Skellefteå (SD) replik
          </note>
          <note>
            Anf. 200 KAROLINA SKOG (MP) replik
          </note>
          <note>
            Anf. 201 Justitie- och migrationsminister MORGAN JOHANSSON (S)
          </note>
          <note>
            Anf. 202 ARIN KARAPET (M) replik
          </note>
          <note>
            Anf. 203 Justitie- och migrationsminister MORGAN JOHANSSON (S)
            replik
          </note>
          <note>
            Anf. 204 ARIN KARAPET (M) replik
          </note>
          <note>
            Anf. 205 Justitie- och migrationsminister MORGAN JOHANSSON (S)
            replik
          </note>
          <note>
            Anf. 206 HANS EKLIND (KD) replik
          </note>
          <note>
            Anf. 207 Justitie- och migrationsminister MORGAN JOHANSSON (S)
            replik
          </note>
          <note>
            Anf. 208 HANS EKLIND (KD) replik
          </note>
          <note>
            Anf. 209 Justitie- och migrationsminister MORGAN JOHANSSON (S)
            replik
          </note>
          <note>
            Anf. 210 JONAS ANDERSSON i Skellefteå (SD) replik
          </note>
          <note>
            Anf. 211 Justitie- och migrationsminister MORGAN JOHANSSON (S)
            replik
          </note>
          <note>
            Anf. 212 JONAS ANDERSSON i Skellefteå (SD) replik
          </note>
          <note>
            Anf. 213 Justitie- och migrationsminister MORGAN JOHANSSON (S)
            replik
          </note>
          <note>
            Anf. 214 CHRISTINA HÖJ LARSEN (V) replik
          </note>
          <note>
            Anf. 215 Justitie- och migrationsminister MORGAN JOHANSSON (S)
            replik
          </note>
          <note>
            Anf. 216 CHRISTINA HÖJ LARSEN (V) replik
          </note>
          <note>
            Anf. 217 Justitie- och migrationsminister MORGAN JOHANSSON (S)
            replik
          </note>
          <note>
            Anf. 218 FREDRIK MALM (L) replik
          </note>
          <note>
            Anf. 219 Justitie- och migrationsminister MORGAN JOHANSSON (S)
            replik
          </note>
          <note>
            Anf. 220 FREDRIK MALM (L) replik
          </note>
          <note>
            Anf. 221 Justitie- och migrationsminister MORGAN JOHANSSON (S)
            replik
          </note>
          <note>
            Anf. 222 JONNY CATO (C) replik
          </note>
          <note>
            Anf. 223 Justitie- och migrationsminister MORGAN JOHANSSON (S)
            replik
          </note>
          <note>
            Anf. 224 JONNY CATO (C) replik
          </note>
          <note>
            Anf. 225 Justitie- och migrationsminister MORGAN JOHANSSON (S)
            replik
          </note>
          <note>
            (Beslut skulle fattas den 17 december.)
          </note>
          <note>
            § 13 Samhällsekonomi och finansförvaltning
          </note>
          <note>
            Finansutskottets betänkande 2020/21:FiU2
          </note>
          <note>
            Anf. 226 MATTIAS KARLSSON i Luleå (M)
          </note>
          <note>
            Anf. 227 DENNIS DIOUKAREV (SD)
          </note>
          <note>
            Anf. 228 ILONA SZATMARI WALDAU (V)
          </note>
          <note>
            Anf. 229 JAKOB FORSSMED (KD)
          </note>
          <note>
            Anf. 230 ADNAN DIBRANI (S)
          </note>
          <note>
            Anf. 231 RICKARD NORDIN (C)
          </note>
          <note>
            Anf. 232 KAROLINA SKOG (MP) replik
          </note>
          <note>
            Anf. 233 RICKARD NORDIN (C) replik
          </note>
          <note>
            Anf. 234 KAROLINA SKOG (MP) replik
          </note>
          <note>
            Anf. 235 RICKARD NORDIN (C) replik
          </note>
          <note>
            Anf. 236 KAROLINA SKOG (MP)
          </note>
          <note>
            (Beslut skulle fattas den 17 december.)
          </note>
          <note>
            § 14 Allmänna bidrag till kommuner
          </note>
          <note>
            Finansutskottets betänkande 2020/21:FiU3
          </note>
          <note>
            Anf. 237 JAN ERICSON (M)
          </note>
          <note>
            Anf. 238 ILONA SZATMARI WALDAU (V) replik
          </note>
          <note>
            Anf. 239 JAN ERICSON (M) replik
          </note>
          <note>
            Anf. 240 ILONA SZATMARI WALDAU (V) replik
          </note>
          <note>
            Anf. 241 JAN ERICSON (M) replik
          </note>
          <note>
            Anf. 242 ALEXANDER CHRISTIANSSON (SD)
          </note>
          <note>
            Anf. 243 ILONA SZATMARI WALDAU (V)
          </note>
          <note>
            Anf. 244 JAKOB FORSSMED (KD)
          </note>
          <note>
            Anf. 245 ILONA SZATMARI WALDAU (V) replik
          </note>
          <note>
            Anf. 246 JAKOB FORSSMED (KD) replik
          </note>
          <note>
            Anf. 247 ILONA SZATMARI WALDAU (V) replik
          </note>
          <note>
            Anf. 248 JAKOB FORSSMED (KD) replik
          </note>
          <note>
            Anf. 249 EVA LINDH (S)
          </note>
          <note>
            Anf. 250 JAN ERICSON (M) replik
          </note>
          <note>
            Anf. 251 EVA LINDH (S) replik
          </note>
          <note>
            Anf. 252 JAN ERICSON (M) replik
          </note>
          <note>
            Anf. 253 EVA LINDH (S) replik
          </note>
          <note>
            Anf. 254 LARS THOMSSON (C)
          </note>
          <note>
            Anf. 255 MATS PERSSON (L)
          </note>
          <note>
            Anf. 256 KAROLINA SKOG (MP)
          </note>
          <note>
            Anf. 257 JAN ERICSON (M) replik
          </note>
          <note>
            Anf. 258 KAROLINA SKOG (MP) replik
          </note>
          <note>
            Anf. 259 JAN ERICSON (M) replik
          </note>
          <note>
            Anf. 260 KAROLINA SKOG (MP) replik
          </note>
          <note>
            (Beslut skulle fattas den 17 december.)
          </note>
          <note>
            § 15 Statsskuldsräntor m.m.
          </note>
          <note>
            Finansutskottets betänkande 2020/21:FiU4
          </note>
          <note>
            (Beslut skulle fattas den 17 december.)
          </note>
          <note>
            § 16 Avgiften till Europeiska unionen
          </note>
          <note>
            Finansutskottets betänkande 2020/21:FiU5
          </note>
          <note>
            Anf. 261 JAN ERICSON (M)
          </note>
          <note>
            Anf. 262 DENNIS DIOUKAREV (SD)
          </note>
          <note>
            Anf. 263 ILONA SZATMARI WALDAU (V)
          </note>
          <note>
            Anf. 264 JAKOB FORSSMED (KD)
          </note>
          <note>
            Anf. 265 BJÖRN WIECHEL (S)
          </note>
          <note>
            Anf. 266 RICKARD NORDIN (C)
          </note>
          <note>
            Anf. 267 MATS PERSSON (L)
          </note>
          <note>
            Anf. 268 KAROLINA SKOG (MP)
          </note>
          <note>
            Anf. 269 JAN ERICSON (M) replik
          </note>
          <note>
            Anf. 270 KAROLINA SKOG (MP) replik
          </note>
          <note>
            Anf. 271 JAN ERICSON (M) replik
          </note>
          <note>
            Anf. 272 KAROLINA SKOG (MP) replik
          </note>
          <note>
            (Beslut skulle fattas den 17 december.)
          </note>
          <note>
            § 17 Sveriges genomförande av Agenda 2030
          </note>
          <note>
            Finansutskottets betänkande 2020/21:FiU28
          </note>
          <note>
            Anf. 273 HANS WALLMARK (M)
          </note>
          <note>
            Anf. 274 MATS NORDBERG (SD)
          </note>
          <note>
            Anf. 275 RICKARD NORDIN (C)
          </note>
          <note>
            Anf. 276 ELIN SEGERLIND (V)
          </note>
          <note>
            Anf. 277 JAKOB FORSSMED (KD)
          </note>
          <note>
            Anf. 278 JOAR FORSSELL (L)
          </note>
          <note>
            Anf. 279 BJÖRN WIECHEL (S)
          </note>
          <note>
            Anf. 280 JANINE ALM ERICSON (MP)
          </note>
          <note>
            (Beslut skulle fattas den 17 december.)
          </note>
          <note>
            § 18 Bordläggning och beslut om förlängd motionstid
          </note>
          <note>
            § 19 Anmälan om interpellationer
          </note>
          <note>
            § 20 Anmälan om frågor för skriftliga svar
          </note>
          <note>
            § 21 Anmälan om skriftliga svar på frågor
          </note>
          <note>
            § 22 Kammaren åtskildes kl. 22.46.
          </note>
          <u>
            <seg>
              Tryck: Elanders Sverige AB, Vällingby 2021
            </seg>
          </u>
        </div>
      </body>
    </text>
  </TEI>
</teiCorpus>
