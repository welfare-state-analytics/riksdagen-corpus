<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--135</head>
          <docDate when="2021-06-07">2021-06-07</docDate>
        </div>
      </front>
      <body>
        <div>
          <note>
            § 1 Meddelande om frågestund
          </note>
          <note>
            Andre vice talmannen meddelade att frågestund skulle äga rum
            torsdagen den 10 juni kl. 14.00 .
          </note>
          <note>
            § 2 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2020/21: 791
          </note>
          <note>
            Till riksdagen
          </note>
          <note>
            Interpellation 2020/21:791 Regeringens klimatkrav vid coronastöd
            till flyget
          </note>
          <note>
            av Jens Holm (V)
          </note>
          <note>
            Interpellationen kommer att besvaras måndagen den 28 juni 2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 4 juni 2021
          </note>
          <note>
            Näringsdepartementet
          </note>
          <note>
            Ibrahim Baylan (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            § 3 Anmälan om faktapromemorior
          </note>
          <note>
            Andre vice talmannen anmälde att följande faktapromemorior om
            förslag från Europeiska kommissionen hade kommit in och överlämnats
            till utskott:
          </note>
          <note>
            2020/21:FPM110 Meddelande om bättre lagstiftning COM(2021) 219
            till konstitutionsutskottet
          </note>
          <note>
            2020/21:FPM111 Förordning om snedvridande utländska subventioner
            COM(2021) 223 till näringsutskottet
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Redogörelse
          </note>
          <note>
            2020/21:RR5 till finansutskottet
          </note>
          <note>
            Motioner
          </note>
          <note>
            2020/21:4082–4084 till skatteutskottet
          </note>
          <note>
            § 5 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Socialutskottets betänkanden
          </note>
          <note>
            2020/21:SoU27 Riksrevisionens rapport om granskning av statens
            styrning av äldreomsorgen
          </note>
          <note>
            2020/21:SoU17 Kompetensförsörjning inom hälso ‑ och sjukvården
            m.m.
          </note>
          <note>
            2020/21:SoU26 Förebyggande av våld i nära relationer
          </note>
          <note>
            Försvarsutskottets betänkanden
          </note>
          <note>
            2020/21:FöU6 Kompletterande bestämmelser till EU:s cybersäkerhetsakt
          </note>
          <note>
            2020/21:FöU9 Skärpt kontroll över explosiva varor
          </note>
          <note>
            § 6 Svar på interpellation 2020/21:686 om regelförenklingarna
          </note>
          <note>
            Anf. 1 Näringsminister IBRAHIM BAYLAN (S):
          </note>
          <note>
            Fru talman! Lars Hjälmered har frågat mig med anledning av Tillväxt
            ­ verkets rapport vilka slutsatser jag drar av de ökade regelkostnaderna
            och om jag avser att vidta några konkreta åtgärder i närtid för
            att minska regelkostnaderna för företagen samt hur det kommer
            sig att redan utlovade reformer, som ett nytt förenklingspolitiskt
            mål, har blivit så försenade.
          </note>
          <note>
            Det övergripande näringspolitiska målet är att stärka den svenska
            konkur ­ renskraften och skapa förutsättningar för fler jobb i
            fler och växande företag. F örenklingspolitiken är en viktig del
            i detta arbete .
          </note>
          <note>
            Regeringe n och Näringsdepartementet har det senaste året arbetat
            intensivt med att hantera konsekvenserna av den pågående pandemin
            . Rege ­ ringen avser att i närtid återkomma till riksdagen med
            nya mål för förenklingspolitiken som främjar svensk konkurrenskraft
            samt omställnings- och innovationsförmåga. I Regeringskansliet
            pågår beredningen av de nya förenklingspolitiska målen.
          </note>
          <note>
            Det är av stor vikt att regelverken är ändamålsenligt utformade
            , att företagens kontakter med myndigheter är smidiga och enkla
            och att ärenden handläggs på ett så enkelt och snabbt sätt som
            möjligt utan att rättssäkerheten eftersätts.
          </note>
          <note>
            Regeringen har vidare vidtagit ett flertal åtgärder för att minska
            de kostnader och begränsningar som kan följa av regelgivning.
            Regeringen har till exempel givit Tillväxtverket i uppdrag att
            under fem år analysera den samlade regelgivningen inom livsmedelsområdet
            för att identifiera möjliga förenklingar samt att arbeta med regelförenklingar
            genom digital ­ isering, bland annat genom utveckling av Verksamt.se,
            inklusive Serverat.
          </note>
          <note>
            Regeringen har även tillsatt en utredning som ska lämna förslag
            om enklare regelverk för mikroföretagande och moderniseringar
            i bokföringslagen, till exempel att förenkla för företag att använda
            molntjänster för bokföringen och att digitalisera hanteringen
            av kvitton och fakturor. Därtill har regeringen tillsatt en utredning
            med uppdrag att se över det nuvarande systemet för prövning enligt
            miljöbalken och föreslå åtgärder för att uppnå en modernare och
            mer effektiv prövning.
          </note>
          <note>
            Fru talman! Regeringen är också pådrivande i de EU-diskussioner
            som förs om regelförbättring. Tidigare u nder våren antog kommissionen
            ett meddelande om regelförbättring som fokusera r på åtgärder
            för att reducera företagens administrativa bördor, bland annat
            genomförandet av kommis ­ sionens ordförande Ursula von der Leyens
            målsättning om en in, en ut.
          </note>
          <note>
            Sammantaget syftar dessa initiativ till att minska krånglet och
            väntas leda till konkreta förenklingar och lägre kostnader för
            att efterleva regelverken för många olika företag .
          </note>
          <note>
            Anf. 2 LARS HJÄLMERED (M):
          </note>
          <note>
            Fru talman! Är regeringen och näringsministern nöjda? Det är
            huvudfrågan i dag, fru talman. De senaste åren har regelkrånglet
            kommit att öka. För företagare har det blivit krångligare att
            leva upp till olika former av lagar, regler och dekret från regeringen.
            Kostnaderna har under den här regeringen enligt uppskattningar
            ökat med i storleksordningen 1 miljard kronor varje år.
          </note>
          <note>
            Fru talman! Det ska också sägas att det här är vin och vatten.
            Vi ska vara tydliga med att det finns stora fördelar i Sverige.
            Men det finns också en del problem och utmaningar. Det är till
            exempel väldigt lätt att starta ett företag i Sverige. Vi har
            ett skatteverk som upplevs som väldigt service-minded visavi företag.
          </note>
          <note>
            Omvänt är det många företagare som upplever mycket problem med
            krångel. Det kan vara skattekrångel, arbetsmarknadsregler eller
            för den delen till exempel en kommunal regelgivning som kostar
            mycket pengar och tar väldigt lång tid. I slutändan innebär allt
            sådant krångel att företagare får lägga mer tid på administration
            och mindre tid på att sälja och utveckla sina företag.
          </note>
          <note>
            Fru talman! Det är företagare som bygger upp vårt samhälle, som
            ska ­ par jobb och som ser till att skatter betalas in så att
            vi kan finansiera till exempel polis och skola. Därför menar jag
            att det i alla lägen är rimligt att uppmuntra företagare. Företagare
            och företag kan om de ges rätt förutsättningar vara med och utveckla
            vårt samhälle.
          </note>
          <note>
            Det handlar om att de kan få fram nya innovationer och nya produkter
            som omdanar vårt samhälle. Det handlar om att de är med och ser
            till att människor kan få jobb och utvecklas. Inte minst kommer
            detta att vara viktigt nu i en kommande återstart efter pandemin
            med många unga utrikes födda som står utanför i den stigande arbetslöshet
            som har varit. Ytterst handlar det om välfärdens finansiering.
          </note>
          <note>
            Det är företagarna som är hjältar. Det är företagare som är riktiga
            stöttepelare i vårt samhälle. Därför är det alltid rätt att se
            hur man kan förenkla för företag och företagare, och det är också
            nödvändigt. Beklagligtvis har mycket gått åt fel håll de senaste
            åren. Regelkrångel har ökat. Kostnaderna har ökat med miljardbelopp
            varje år för landets företagare.
          </note>
          <note>
            Fru talman! Man kan ställa sig frågan: Vad borde ske? Jag ska
            ge några exempel. Vi måste se till att regelförenklingen prioriteras
            högre av en kommande regering. Vi måste se till att nya förenklingsmål
            och en långsiktig plan för detta kommer på plats och inte dras
            i långbänk som nu.
          </note>
          <note>
            Vi måste se till att nyttja it-lösningar i Sverige bättre än
            vad som har gjorts tidigare, för att effektivisera statlig och
            annan kommunal regelgivning och naturligtvis för att ytterst underlätta
            för oss som personer och för företags kontakt med olika myndigheter.
          </note>
          <note>
            Jag tycker att vi kan finna inspiration om vi tittar på länder
            som Estland och Danmark som har kommit väldigt långt i detta.
            Det gäller hur man implementerar EU-regler, hur man involverar
            näringsliv men också hur man utnyttjar datasystem.
          </note>
          <note>
            Vi måste se till att i enskilda fall anta konkreta förslag. Det
            kan inte vara som nu när färdiga gruvförslag ligger på näringsministerns
            bord i åratal.
          </note>
          <note>
            Fru talman! Vad händer nu? Jo, alldeles för lite och för sent.
            Jag förstår att näringsministern tycker att det är jobbigt att
            komma till riksdagen, och tröttsamt när oppositionens företrädare
            säger just att det är för lite och för sent. Men i det här fallet
            är det objektivt sant.
          </note>
          <note>
            Regelkrånglet ökar, regelkostnaderna ökar och förenklingsförslag
            dras i långbänk. Vi kan se konkreta fall som i fallet med gruvorna
            där förslagen ligger färdiga utan att regeringen fattar beslut.
            Det är till och med så att KU fäller ministern för att han inte
            har fullföljt detta.
          </note>
          <note>
            Fru talman! Därför är den rimliga frågan: Är regeringen och näringsministern
            nöjda?
          </note>
          <note>
            Anf. 3 Näringsminister IBRAHIM BAYLAN (S):
          </note>
          <note>
            Fru talman! Tack, Lars Hjälmered, för en viktig fråga som du
            ställer! Är regeringen och näringsministern nöjda? Svaret är nej.
            Det är väldigt svårt att vara nöjd efter den period som vi har
            haft.
          </note>
          <note>
            Jag hade mer än gärna efter det första halvåret som näringsminister
            fullföljt många av de initiativ jag tog. Det gäller till exempel
            Förenklingsresan. Jag hade mer än gärna ägnat mer av Regeringskansliets,
            departementets och min egen tid åt att fortsätta att utveckla
            det svenska näringslivsklimatet.
          </note>
          <note>
            Precis som Lars Hjälmered säger har vi ett mycket starkt näringslivsklimat.
            Varje gång vi jämförs med många andra länder inom Europeiska unionen
            eller globalt hävdar vi oss väldigt väl. Likväl är det för ett
            litet konkurrensutsatt land som Sverige farligt att vara nöjd.
            Därför är jag naturligtvis inte nöjd.
          </note>
          <note>
            Vi har nu ägnat 15 månader åt akut hanterande av en pandemi där
            tiotusentals företag – ja, fru talman, kanske över hundra tusen
            företag – hamnade i akuta problem. Det är klart att jag hellre
            hade ägnat min tid åt något annat än pandemin. Men nu är det så
            att varken Lars Hjälmered, jag, Sverige eller någon annan del
            av vår värld har fått välja. Vi har befunnit oss i en akut kris.
          </note>
          <note>
            Lars Hjälmered kommer, precis som alla andra, säkert ihåg hur
            situa ­ tionen såg ut i mars förra året, när det tog tvärstopp.
            Hundratusentals män ­ niskor fick klart för sig att deras arbetsplats
            skulle stänga. Då var det dessutom oklart hur länge. Hundratusentals
            företag och företagare fick se sina intäkter falla, med 100 procent
            eller åtminstone med en lejonpart.
          </note>
          <note>
            Fru talman! Det är detta vi har fokuserat på. Det är detta Regeringskansliets
            arbete, större delen av riksdagsarbetet och annat har handlat
            om: att akut hjälpa företagen att övervintra den här krisen. Vi
            hoppades nog alla förra våren att det inte skulle bli så långvarigt,
            men vi är fortfarande där.
          </note>
          <note>
            Nu känner vi att ljuset kommer, inte bara i bokstavlig mening
            – tack vare vaccineringen ser vi att den akuta fasen kanske är
            på väg att klinga av. Jag säger kanske, för säker kan ingen vara,
            tyvärr. Detta innebär, fru talman, att vi återigen kan lägga mer
            kraft på många av de långsiktiga frågor som vi också behöver lösa.
            Regelförenkling är en av dem, förstås.
          </note>
          <note>
            Lars Hjälmered tar upp rapporten från Tillväxtverket om hur kostnaderna
            har ökat. Lars Hjälmered nämner dock inte att en huvudanledning
            till att kostnaderna ökar är regelgivning som kommer från EU,
            som även Lars Hjälmered i denna kammare har röstat för. Vi är
            ju som medlemmar i Europeiska unionen skyldiga att genomföra de
            direktiv vi kommer överens om med andra länder.
          </note>
          <note>
            Detta innebär inte att vi bara säger att så här är läget, utan
            vi har tagit ett stort antal initiativ som nu pågår, både för
            industrin och för tjänstesektorn och vad gäller nya mål för förenklingspolitiken.
            Jag ser, fru talman, fram emot att i närtid, nu när pandemin förhoppningsvis
            klingar av, också kunna presentera dessa, såväl för riksdagen
            som för landets företagare.
          </note>
          <note>
            Anf. 4 LARS HJÄLMERED (M):
          </note>
          <note>
            Fru talman! Näringsministern lyfter pandemin, som ju har slagit
            stenhårt det senaste året mot oss både som personer och företag
            och både i Sverige och internationellt. Det handlar naturligtvis
            om stora och långtgående effekter, som senare måste utvärderas.
          </note>
          <note>
            Poängen här, fru talman, är en annan, bland annat att näringsministern
            har varit näringsminister hela mandatperioden och inte bara under
            den tid då det pågått en pandemi. Vi kan se att han inte har levererat
            tillräckligt. Det är inte bara jag och Moderaterna som säger detta.
            Frågar vi företagarorganisationer konstaterar de att de är missnöjda
            med regeringens arbete på detta område.
          </note>
          <note>
            Referensen till kostnader är hämtad från Näringslivets Regelnämnd
            och Svenskt Näringsliv, som pekar på detta. Det gäller både den
            befintliga och den föregående näringsministern – ända sedan 2014
            har kostnaderna ökat med miljardbelopp varje år på grund av att
            regeringen inte har prioriterat villkoren för landets företagare
            tillräckligt högt.
          </note>
          <note>
            Vi kan också, fru talman, konstatera när det gäller gruvverksamhet
            att konstitutionsutskottet har fällt Ibrahim Baylan för att han
            inte har vidtagit, som de uttryckte det, några synbara handläggningsåtgärder
            när det gäller viktig gruvverksamhet i Norrbotten. Det går fint
            att stå i Stockholm och prata om regelkrångel och förenklingar
            för företag, men när det bokstavligen ligger en färdig ansökan
            på näringsministerns bord går det flera år utan att man vidtar
            en enda synbar handläggningsåtgärd.
          </note>
          <note>
            Det ser likadant ut när det gäller riksdagsbesluten. Riksdagen
            har varit tydlig när det gäller till exempel webbplatsen Verksamt.se
            och med Serverat. Verksamt.se riktar sig till landets företagare
            generellt, och riksdagen har varit tydlig: Utveckla detta! Serverat
            riktas mot den viktiga besöks ­ näringen, där det handlar om att
            från riksdagens sida ställa krav på regeringen att underlätta
            och involvera fler kommuner och tjänster så att fler företag ­
            are kan kopplas på. Här ser vi inte heller att det kommer något
            direkt hårt arbete.
          </note>
          <note>
            Min poäng med allt detta är återigen att vi har haft en tuff
            och hårt slående pandemi det senaste året, som vi på intet sätt
            ska underskatta – varken de effekter den har haft kortsiktigt
            eller de effekter den kommer att kunna få efterhand. Poängen här
            i dag är att om vi ska komma tillbaka till företagarnas viktiga
            roll i Sverige som hjältar och stöttepelare i all utveck ­ ling,
            för alla nya jobb och för alla skatteintäkter som de skjutsar
            in och som säkrar välfärdens finansiering måste vi ha en regering
            som tydligare och högre prioriterar regelförenklingsarbetet.
          </note>
          <note>
            Vi kan se lärdomen: När det har varit framgångsrikt, både i Sverige
            och internationellt, har det funnits ett politiskt ledarskap som
            prioriterar detta högt och ser till att leverera konkreta förslag
            som förenklar för företagarna. När det inte fungerar lika bra
            är det lite si och så med prioriteringen, och det är i de fallen
            man har en regering som inte kommer med de konkreta förslagen
            till bland annat riksdagen för beslut.
          </note>
          <note>
            Det facit som har kommit de senaste åren är ökat regelkrångel
            och ökade kostnader för regelkrångel framåt. Jag tycker att det
            är lite förvånande, fru talman, att när man ändå har chansen att
            på olika sätt förenkla hänvisas det till någon utredning om än
            det ena, än det andra. Men när detta mäts ser vi att det blir
            ökat regelkrångel och ökade kostnader för landets företagare med
            Ibrahim Baylan som näringsminister. Jag tycker att det är dags
            att vi får en ändring på detta, för i återstarten av svensk ekonomi
            måste vi högre och tydligare prioritera och uppmuntra landets
            företagare.
          </note>
          <note>
            Anf. 5 Näringsminister IBRAHIM BAYLAN (S):
          </note>
          <note>
            Fru talman! Jag har själv suttit här i opposition i åtta år,
            och jag förstår naturligtvis att det står överst i oppositionens
            handbok att säga att det inte händer något och att regeringen
            inte gör något. Skulle det till äventyrs hända något är det oppositionens
            initiativ, eller så är det för lite och för sent. Nästan allt
            detta har vi hört i Lars Hjälmereds inlägg.
          </note>
          <note>
            Sanningen att säga, fru talman, är jag faktiskt tämligen säker
            på – jag hoppas i alla fall att det är så – att om vi hade haft
            en borgerlig eller mode ­ rat regering och Lars Hjälmered hade
            varit näringsminister hade han prio ­ riterat exakt det jag har
            gjort, nämligen att tillsammans med näringslivet och fackföreningarna
            kämpa och se till att få fram åtgärder för att mildra effekterna
            för näringslivet av den enormt djupa kris vi har varit i.
          </note>
          <note>
            Nu är vi inte riktigt där, fru talman, men jag tror att när vi
            väl kommer ur denna kris kommer det att visa sig att det svenska
            näringslivet, tack vare de gemensamma insatser som gjorts av näringslivet
            och regeringen tillsammans, har klarat sig bättre än näringslivet
            i många andra länder, när det gäller både konkurser och sysselsättning.
            Men, som sagt, vi är inte riktigt där.
          </note>
          <note>
            Parallellt med detta har vi naturligtvis, även om bekämpandet
            av pandemin och dess effekter på näringslivet, företagandet och
            löntagarna har varit prio ett, två och tre, också drivit på en
            del andra processer. En del av dem handlar om just de frågor som
            Lars Hjälmered lyfter.
          </note>
          <note>
            Vi vet att vi har ett stort behov inom vårt näringsliv – och
            jag är väldigt stolt över att vi har ett näringsliv som är på
            tårna – av att kunna ställa om verksamheten från det ohållbara
            till det hållbara och att minska koldioxidutsläppen. Då går det
            till så – det vet både Lars Hjälmered och Moderater ­ na mycket
            väl – att man tar fram nya regler. Där har vi ett arbete som pågår,
            där experter tar fram underlag i form av förenklade regler när
            det gäller till exempel klimatomställningen, när det gäller att
            starta och driva gruvor, när det gäller återvinning, som naturligtvis
            är en viktig del av vår strategi för en mer cirkulär ekonomi,
            och när det handlar om digitaliser ­ ingen, där ett antal av våra
            myndigheter jobbar aktivt. Jag håller med Lars Hjälmered om att
            Skatteverket verkligen är en förebild, som fler och fler myndigheter
            tar efter. Pandemin har verkligen visat kraften i digitaliser
            ­ ingen, och där tror jag också att vi behöver fortsätta hjälpas
            åt.
          </note>
          <note>
            Vi håller också på att gå igenom sektor för sektor och jobba
            med förenklingar, i den egna statliga administrationen men också
            naturligtvis i relation till kommunerna. Därtill, fru talman,
            kommer vi i närtid, nu när pandemin förhoppningsvis håller på
            att klinga av, att presentera nya förenklingspolitiska mål – före
            midsommar, är min förhoppning.
          </note>
          <note>
            Fru talman! Man kan naturligtvis ägna tid åt att skälla på varandra
            i en för Sverige ganska svår tid. Eller så kan man konstatera
            att det har varit, både för oppositionen och definitivt för regeringen,
            prio nummer ett, två och tre att hantera effekterna av pandemin.
          </note>
          <note>
            Resultatet, fru talman, är förhoppningsvis – nu är vi inte riktigt
            där, som sagt – att vi kommer att kunna se att antalet konkurser
            har hållits på en väldigt låg nivå trots den djupa krisen och
            att antalet människor som behövt lämna jobbet ändå har kunnat
            hållas nere genom många av de insatser vi gjort, som korttidsstöd,
            omställningsstöd och omsättningsstöd. Vi har prioriterat ett tiotal
            olika stöd för det svenska näringslivet.
          </note>
          <note>
            Anf. 6 LARS HJÄLMERED (M):
          </note>
          <note>
            Fru talman! Näringsministern tycker att det är oppositionsgnäll
            och skäll i riksdagens kammare när vi tar en viktig diskussion
            om regler. Jag kan vara tydlig och säga att det har varit en stenhård
            pandemi som vi måste dra lärdomar av. Jag tror att vi ganska snart
            kommer att komma tillbaka till frågor om företagares villkor,
            arbetslöshet och konkurrenskraft för industrin. Det är i ljuset
            av det, fru talman, man ska se debatten och diskus ­ sionen om
            regelkrångel och allmänna villkor.
          </note>
          <note>
            Vi har haft ett år av pandemi, men vi har också haft flera år
            med Ibrahim Baylan som näringsminister där en färdig ansökan om
            en gruva i Norrbotten har legat på hans bord utan att han tagit
            beslutet. KU har fällt honom på grund av att han inte har fullföljt
            sitt uppdrag på området.
          </note>
          <note>
            Min förväntan är större på denna och andra regeringar. Jag tycker
            att vi ska göra som danskarna och införa ett implementeringsråd
            för att titta på om nya regler från EU kan införas i dialog med
            en trappstegsmodell, som man har i Danmark, och utan överimplementering.
            Det är också ett beslut som riksdagen har fattat men där regeringen
            inte tydligt har återkommit: Hur ska vi undvika en överimplementering
            framåt?
          </note>
          <note>
            Jag tycker att det finns en förväntan att inemot nästa mandatperiod
            se till att ta tag i och ändra miljöprövningen för att göra det
            enklare för indu ­ strier och andra som vill utveckla och etablera
            sig. Jag tycker att vi måste ha en regering som tydligare engagerar
            sig för svenskt näringslivs intresse i EU-processerna och Bryssel.
            Ta bara diskussionen om den pågående taxonomin, där regeringen
            har varit påfallande passiv och där regler kan hota villkoren
            för gruvor, skog- och vattenverksamhet och annat. Här mås ­ te
            man tydligare stå upp så att det blir rätt regler och implementering
            fram ­ åt.
          </note>
          <note>
            Ytterst handlar detta om villkoren för enskilda företagare, att
            de ska ha rätt villkor för att kunna vara med och utveckla företag,
            skapa jobb och bidra till välfärdens finansiering.
          </note>
          <note>
            Anf. 7 Näringsminister IBRAHIM BAYLAN (S):
          </note>
          <note>
            Fru talman! Det är lätt att stå i riksdagens talarstol och hitta
            på eller påstå saker. Men, fru talman, det var ju inte så länge
            sedan Moderaterna ledde landets regering. Då pekade den dåvarande
            regeringen, framför allt statsministern, ut Svenskt Näringsliv
            som ett särintresse – fackföreningsrörelsen också, för den delen.
            Man hade knappt någon dialog då man ansåg att man själv stod för
            allmänintresset och därmed inte kunde lyssna på särintressena.
            Man pekade ut större delen av det svenska näringslivet, nämligen
            industrin, som någonting som var på väg bort, åtminstone vad gällde
            sysselsättning. Det gjorde att man inte hade en aktiv politik
            och ett aktivt sätt att jobba.
          </note>
          <note>
            När Sverige fick en ny regering 2014, fru talman, vände vi på
            detta. Vi satte oss ned tillsammans med både fackföreningsrörelsen
            och näringslivet och jobbade intensivt. Det handlade om näringslivets
            digitala omställning, vilken naturligtvis är oerhört central för
            konkurrenskraften. Det handlade om näringslivets klimatomställning,
            som har visat sig vara guld värd när vi nu ser stora investeringar
            komma i vårt land. Det handlade om kompetensförsörjning och livslångt
            lärande, vilket ju också är väldigt centralt för att det svenska
            näringslivet ska kunna fortsätta växa. Vi har ett näringsliv som
            är väldigt starkt och som utvecklas men där det naturligtvis också
            finns fortsatta utmaningar.
          </note>
          <note>
            På samma sätt, fru talman, jobbar vi vidare med de regelförenklingar
            som vi har initierat. En del implementeras i detta nu. I en del
            fall väntar vi på underlag från experter som gör att vi kan förändra
            regelverken.
          </note>
          <note>
            Därtill, fru talman, är det viktigt att tänka på – och det är
            någonting som också Lars Hjälmered bör ha med sig – att även om
            en del handlar om regelverk handlar en hel del också om hur de
            implementeras. Där finns det väldigt mycket att göra, både med
            digitalisering och med myndigheternas sätt att jobba. Jag ser
            fram emot att fortsätta att driva den processen nu när vi förhoppningsvis
            är på väg ut ur denna eländiga pandemi.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2020/21:720 om besöksnäringens förutsättningar
          </note>
          <note>
            Anf. 8 Näringsminister IBRAHIM BAYLAN (S):
          </note>
          <note>
            Fru talman! Tobias Andersson har frågat mig vilka åtgärder jag
            och regeringen avser att vidta för att stötta besöksnäringen nu
            under den fortsatta pandemin och vilka åtgärder jag och regeringen
            avser att vidta för att bidra till en enklare återstart för besöksnäringen
            i takt med att vi också tar oss ur denna pandemi.
          </note>
          <note>
            Fru talman! Det är ett mycket tufft läge som många företag och
            branscher, däribland besöksnäringen, befinner sig i på grund av
            corona ­ pandemin.
          </note>
          <note>
            Regeringen har sedan pandemins start sjösatt en rad stödåtgärder
            för att mildra konsekvenserna för både jobb och företag ande .
            Genom stöd till i grunden livskraftiga företag kan dessa stå redo
            att starta igång igen så snart samhället börjar öppna upp. Flera
            av de stödåtgärder som regeringen har presenterat kan företag
            inom besöksnäringen ta del av, t ill exempel tillfälligt sänkta
            arbetsgivar- och egenavgifter, tillfällig rabatt för fasta hyreskostnader
            i vissa branscher, anstånd med skatteinbetalningar, korttidsstöd
            och statlig lånegaranti till små och medelstora företag . R egeringen
            har även föreslagit att flera stöd förlängs september ut.
          </note>
          <note>
            Fru talman! Regeringen har vidare beslutat om e tt mer träffsäker
            t re ­ gelverk, anpassat för olika arrangemang, utifrån risken
            för trängsel och smittspridning av covid-19 från och med den 1
            juni 2021 . Det gäller bland annat deltagartaken. På Folkhälsomyndighetens
            förslag har också öppettiderna för serveringsställen förlängts
            till 22.30 från och med den 1 juni i år .
          </note>
          <note>
            Avslutningsvis har regeringen vid ett flertal tillfällen tillfört
            Tillväxtverket medel för att det ska vara möjligt att hantera
            processerna kring stödet vid korttidsarbete så effektivt som möjligt.
            Utbetalningar av beviljat korttidsstöd till företag för perioden
            december 2020 till och med juni 2021 påbörjades under vecka 14
            , och Tillväxtverket har rekryterat närmare 250 nya handläggare
            sedan början av 2021 för att skynda på handläggningen av stödet.
          </note>
          <note>
            Anf. 9 TOBIAS ANDERSSON (SD):
          </note>
          <note>
            Fru talman! Jag har under mer än ett års tid gång efter annan
            i denna kammare beskrivit och beklagat hur det svenska näringslivet
            drabbats av pandemin och reaktionerna på pandemin. Det är politiska
            reaktioner i form av rekommendationer och restriktioner , men
            det är också individuella reaktioner genom ändrade rörelsemönster
            som påverkat näringslivet .
          </note>
          <note>
            Särskilt drabba d har besöksnäringen varit. Minimal utrikesturism
            i kombination med förändrade rörelsemönster och kraftigt inskränkande
            restriktioner och rekommendationer har inneburit att stora delar
            av besöksnäringens verksamhet begränsats och uteblivit .
          </note>
          <note>
            Det kan vara värt att i sammanhanget lyfta ett par exempel på
            de m som har drabbats.
          </note>
          <note>
            Det kan vara barägaren vars största inkomstkälla är den alkohol
            som säljs på kvällar och nätter. Men under lång tid har han varit
            tvungen att stänga redan 20.30 och fått se sina kunder gå hem
            till efterfester i trånga lägenheter i stället för att vara kvar
            i hans kontrollerade och övervakade barmiljö.
          </note>
          <note>
            Det kan vara restaurangägaren som lever på alla de affärsmiddagar
            som vanligtvis äger rum efter att kundbasen har avslutat sina
            långa arbetsdagar men som han nu gått miste om eftersom de ssa
            kunder inte hinner både börja och avsluta sin middag innan 20.30.
          </note>
          <note>
            Att dessa båda näringsidkare nu får ha öppet till 22.30 är en
            ytterst klen tröst i sammanhanget.
          </note>
          <note>
            Det kan vara resebyrån som vanligtvis hjälper svenskar att se
            världen och världen att se Sverige men som nu tvinga t s stänga
            ned på grund av de reserestriktioner som gäller både här och utomlands.
          </note>
          <note>
            Restriktionerna och rekommendationerna har återkommande haft
            slagsida mot besöksnäringen , trots att det saknats underlag som
            st y rkt behovet av åtgärderna. Deras näringsfrihet har begränsats,
            men trots det har de långt ifrån alltid fått en skälig ersättning
            för det offentligas ingrepp i deras verksamhet.
          </note>
          <note>
            Jag kan med stolthet konstatera att Sverigedemokraterna tillsammans
            med andra partier i oppositionen genomgående under pandemin har
            varit lyhörda gentemot näringslivet, inte minst besöksnäringen,
            och aktivt försökt verka för att erbjuda de förutsättningar som
            behövs.
          </note>
          <note>
            Tyvärr har oppositionen inte sällan mötts av ointresse, bristande
            engagemang och långsamhet från regeringen och regeringspartierna.
            Och när vi väl, efter idogt arbete, har lyckats få stödåtgärder
            på plats har nya regeringsrelaterade problem uppstått, nämligen
            betungande byråkrati, oklara processer och långa handläggningstider.
            Många är de näringsidkare som först glatt sig över att regeringen
            slagit på stora trumman och lovat dem pengar för att sedan bli
            besvikna över att pengarna inte nått dem trots att de har rätt
            till dem.
          </note>
          <note>
            Fru talman! Ibrahim Baylan nämner i sitt svar några av de åtgärder
            som regeringen har implementerat under pandemin. De är bra, och
            vi har stått bakom dessa. Det ursäktar dock inte regeringens bristande
            initiativförmåga, långsamma hantering och byråkratiska låsningar.
          </note>
          <note>
            Nu senast motsatte sig regeringspartierna initialt utskottsinitiativet
            om bland annat kortare handläggningstider. Efter mycket om och
            men har det nu klubbats här i Sveriges riksdag. Min fråga till
            Ibrahim Baylan blir därför: När kommer regeringen att agera på
            detta?
          </note>
          <note>
            Anf. 10 LARS HJÄLMERED (M):
          </note>
          <note>
            Fru talman! Nu har vi haft lite drygt ett år av en pandemi som
            har slagit jättehårt mot både Sverige och resten av världen. Vi
            har alla drabbats på olika sätt. Över 14 000 personer har dött
            i Sverige, och tiotusentals människor har blivit av med sina arbeten.
            Besöksnäringsorganisationen Visita sa nyligen att 50 000 jobb
            har försvunnit under det senaste året.
          </note>
          <note>
            Vi kan se att det som hände för lite drygt ett år sedan var något
            som slog in och som vi först inte visste hur allvarligt det var,
            hur länge det skulle pågå och vilka effekter det skulle få på
            oss som personer och hela vårt samhälle.
          </note>
          <note>
            Effekterna i näringslivet har onekligen varit väldigt stora men
            också spretande. Stora delar av industrin har klarat sig efter
            omständigheterna ganska bra. I min egen hemstad Göteborg hade
            Volvogruppen alla nästan 20 000 svenska anställda permitterade.
            De kunde sedan komma tillbaka och nästan hoppa på i farten medan
            många andra delar av vårt näringsliv – kultur, idrott, transporter,
            besöksnäring och handel – har varit och fort ­ sätter att vara
            väldigt drabbade.
          </note>
          <note>
            Inom handeln har en pågående omdaning och e-handel tryckts igenom.
            Besöksnäringen har drabbats då människor inte har kunnat träffas
            eller har fått gå hem ganska tidigt på kvällen, och man kanske
            inte träffar kollegor eller vänner som man gjorde tidigare. Det
            där att kunna gå på teater eller bio har varit borta under flera
            månader.
          </note>
          <note>
            Fru talman! Det har varit ett stort problem under det här året
            att regeringen har varit påfallande senfärdig med att hantera
            krisstöd till alla de här drabbade företagarna. Det har ofta tagit
            veckor och månader för reger ­ ingen att över huvud taget bestämma
            med sina stödpartier om man ska hjälpa företagarna. Det har tagit
            veckor och månader innan man har återkommit till riksdagen med
            lagförslag. Efter riksdagsbeslut har det sedan tagit veckor och
            månader för myndigheter att anpassa arbetsprocesser och datasystem
            innan drabbade företagare slutligen har kunnat ansöka och få in
            pengar på kontot.
          </note>
          <note>
            Ett konkret exempel är de som behövde stöd och hjälp efter den
            krisande sommaren förra året – vi pratar alltså om augusti och
            framåt – när krögarna hade det tufft. De kunde först i år, ett
            halvår senare, ansöka om hjälp. Den enda anledningen till detta
            är att regeringen i de här delarna inte har skött krisstöden på
            ett tillräckligt bra sätt.
          </note>
          <note>
            På sistone har riksdagen fattat ett antal beslut om ett antal
            uppmaningar till Ibrahim Baylan och hans kollegor om att nu både
            förlänga och utveckla krisstöden. Det första handlar om att man
            ska ta fram – det har regeringen i uppdrag – ett så kallat omställningsstöd
            som inkluderar personalkostna ­ der och återkomma med förslag.
            Det andra handlar om att regeringen ska titta på permitteringsstödet,
            korttidsarbetsstödet , och se hur man snabbare kan betala ut pengar.
            Det tredje handlar om att regeringen ska ta fram lag ­ förslag
            som rör de fall där det pågår brott, det vill säga att folk försöker
            förfuska sig till pengar som de inte har rätt till. Så har det
            varit i det här systemet som regeringen har sjösatt, och det måste
            vi sätta stopp för. Det fjärde är att riksdagen har varit tydlig
            med det som man kallar propor ­ tionalitet. På vanlig svenska
            betyder det att man ska skilja på vad som är brottsligt och vad
            som kan vara småfel och slarv.
          </note>
          <note>
            Min enkla fråga, fru talman, är: Vad har näringsministern konkret
            gjort för att fullfölja de här riksdagsbesluten under veckorna
            som har gått sedan vi fattade beslutet för att företagare ska
            få hjälp och för att de ska få det snabbare än tidigare?
          </note>
          <note>
            Anf. 11 Näringsminister IBRAHIM BAYLAN (S):
          </note>
          <note>
            Fru talman! Sanningen är att efter den initiala chocken som drabbade
            större delen av det svenska näringslivet under förra året kunde
            delar av näringslivet – större delen av industrin – komma igång
            igen medan de branscher och sektorer som har med människor att
            göra och där människokontakt nästan är en förutsättning har haft
            det tufft. Kultur, som vi hörde här, resor, hotell, restaurang
            med mera har varit i den här väldigt tuffa situationen sedan dess.
          </note>
          <note>
            Fru talman! Jag tror att det är viktigt när vi väl är igenom
            den här pandemin att vi gör en ordentlig utvärdering och gör den
            med stor ödmjukhet. Det är naturligtvis alltid lätt att se bakåt
            och säga att man borde ha gjort på ett visst sätt just då. Men
            när man är mitt i det kan jag nu säga av egen erfarenhet att det
            inte är lika lätt att göra den typen av bedömning.
          </note>
          <note>
            Men en sak kan jag, fru talman, säga med stor säkerhet, och det
            är att det var väldigt bra att vi inte följde de förslag som Sverigedemokraterna
            respektive Moderaterna lämnade förra våren. När Sverigedemokraterna
            testade opinionsvinden genom att gå ut och säga att vi borde stänga
            samhället mer – man föreslog till exempel att skolorna skulle
            stängas – visade det sig att svenska folkets aptit på den strategin
            inte var särskilt stor – tack och lov, har det visat sig.
          </note>
          <note>
            I de länder, fru talman, där man valde den här typen av lockdowns
            var man tvungen att göra om det inte bara en gång utan ytterligare
            två gånger. Det hade stora effekter för människor, företag och
            löntagare.
          </note>
          <note>
            Fru talman! Jag tror också att det var väldigt bra att vi inte
            följde Moderaternas initiala förslag om att vi skulle betala ut
            100 miljarder i krisstöd varje månad till företag oavsett om de
            hade svårigheter eller ej. Hade man dragit den linjen – och vi
            vet ju nu hur länge pandemin har varat och att den fortfarande
            varar – skulle vi i det här läget betalat ut 1 500 miljarder kronor
            av skattebetalarnas medel till företag som behövde det men också
            till väldigt många företag som inte behövde det, till exempel
            genom sänkta arbetsgivaravgifter, som Moderaterna föreslog.
          </note>
          <note>
            Det hade gjort att pengarna inte skulle ha räckt, och då skulle
            vi ha haft stora bekymmer att stötta just de företag som fortsätter
            att ha väldigt stora behov för att verksamheten har stått still.
          </note>
          <note>
            Fru talman! Jag tycker att det är klokt av såväl Sverigedemokraterna
            som Moderaterna att backa från sitt förslag om att betala ut pengar
            efter fyra veckor även om ansökan var inkomplett eller inte hade
            hunnit behandlas. Det var klokt av er att backa från det, för
            det hade gjort att kön av mindre nogräknade personer nog hade
            blivit lång. Anledningen till att polisen säger att antalet brottmål
            inte är högre är att vi tack och lov har haft ett regelverk där
            vi också har haft en viss kontroll.
          </note>
          <note>
            Ja, det har tagit för lång tid ibland, särskilt om man har varit
            mitt i ett akut skede. Men det är viktigt att se till att de här
            miljarderna – hittills är det i runda tal 95–100 miljarder kronor
            i direktstöd som vi har hjälpt det svenska näringslivet med –
            hamnar hos rätt företag. Och där är besöksnäring, hotell och restaurang
            med rätta bland de som har tagit emot mest stöd för att verksamheten
            på grund av pandemin i stora drag har fått ligga nere.
          </note>
          <note>
            Jag tror, fru talman, att vi kommer att ha glädje av, nu när
            vi startar om, att vi har företag som snabbt kan komma på banan
            igen.
          </note>
          <note>
            Anf. 12 TOBIAS ANDERSSON (SD):
          </note>
          <note>
            Fru talman! Jag tackar Ibrahim Baylan för svaret. Han väljer
            dock att utifrån sin vantolkning av våra och Moderaternas förslag
            recensera desam ­ ma i stället för att svara på de frågor som
            lyfts fram här. Jag vill påminna statsrådet om att det vanliga
            förhållningssättet är att riksdagen granskar regeringen och inte
            att regeringen väljer att hitta på saker att granska hos riksdagen.
          </note>
          <note>
            Om vi håller oss till det förstnämnda har det ställts en rad
            konkreta frågor till näringsministern om när man kommer att agera
            på den uppsjö av tillkännagivanden om stödåtgärder som nu behövs
            i näringslivet. Jag förstår att regeringen vill att granskningen
            ska följa efter pandemin. Men nu har såväl riksdagen som näringsliv
            och intresseorganisationer påtalat uppenbara brister i regeringens
            arbete. Den granskningen behöver inte dröja. Den granskningen
            har ägt rum. Det är dags för regeringen att börja leverera.
          </note>
          <note>
            I mitt förra anförande kritiserade jag regeringens agerande under
            pandemin. Det är kritik som jag är långt ifrån ensam om att föra
            fram. I min interpellation belyste jag exempelvis Visita s kritik.
            I en intervju med Tidningen Näringslivet den 10 maj i år kritiserade
            Visitas vd Jonas Siljhammar de enligt honom grundlösa restriktionerna.
            Han sa: ” Nu går vi in i detaljer för att skruva på de befintliga
            stöden. Vi har haft hundratals kon ­ takter med medlemmar där
            vi ser att det är något i stöden som inte fungerar .” Han anförde
            vidare: ” Det som sker på Tillväxtverket är att betrakta som ett
            haveri. Inställningen verkar vara att hellre ska en lag tolkas
            in absurdum än att pengarna faktiskt når fram .”
          </note>
          <note>
            Fru talman! Det tål att upprepas att regeringspartierna trots
            denna kritik från den mest drabbade branschen inte har gjort mer.
            Trots denna kritik valde regeringspartierna i näringsutskottet
            att motarbeta, förhala och urvattna utskottsinitiativet om snabbare
            handläggningstider.
          </note>
          <note>
            Men nog om min kritik på det temat; jag berörde den i mitt förra
            anförande. Det jag nu skulle vilja fokusera på är restriktionernas
            och rekommendationernas rimlighet. Som jag sa har restriktionerna
            kritiserats kraftigt av den hårt drabbade besöksnäringen men även
            av idrotten, kulturen, ungdomar och egentligen alla som inte uppskattar
            att det offentliga, staten och regeringen, begränsar deras fri-
            och rättigheter.
          </note>
          <note>
            Nyligen annonserade regeringen en plan för hur man avser att
            successivt öppna upp samhället och ge oss våra liv tillbaka. Ibrahim
            Baylan berörde detta i sitt svar. Han sa bland annat: ”R egeringen
            har vidare beslutat om ett mer träffsäkert regelverk, anpassat
            för olika arrangemang, utifrån risken för trängsel och smittspridning
            av covid-19 från och med den 1 juni 2021 .”
          </note>
          <note>
            Jag instämmer i att åtgärderna har varit långt från träffsäkra.
            Jag har tidigare beskyllt dem för att huvudsakligen vara av symbolisk
            karaktär. Men att även Ibrahim Baylan tillstår detta förvånar
            mig. Om jag tolkar statsrådet rätt var det först för en dryg vecka
            sedan, den 1 juni, som regeringen lyckades få ett träffsäkert
            regelverk på plats. Det är så han formulerar sig i sitt svar.
            Det är drygt ett och ett halvt år in i pandemin. Man brukar säga
            bättre sent än aldrig, fru talman. Så är det naturligtvis, men
            det känns onekligen som en klen tröst i sammanhanget.
          </note>
          <note>
            Min andra fråga i interpellationen var vilka åtgärder ministern
            och regeringen avser att vidta för att bidra till en enklare återstart
            för besöksnäringen i takt med att vi nu tar oss ur pandemin. Utgör
            den successiva återgången till våra normala liv statsrådets fullständiga
            svar på den frågan, eller har statsrådet fler åtgärder i fickan?
          </note>
          <note>
            Anf. 13 LARS HJÄLMERED (M):
          </note>
          <note>
            Fru talman! Nu har vi levt i drygt ett år med en allvarlig pandemi.
            Den har slagit mot vårt samhälle och det svenska näringslivet
            och lett till väldigt långtgående effekter. Jag tror att det räcker
            att prata med varenda handlare och varenda krögare i Sverige för
            att se att till exempel förut fullbelagda hotell bara rasade i
            fråga om beläggning. Gästerna kom inte till en början. Då pratar
            vi om tiden före de olika formerna av restriktioner kom.
          </note>
          <note>
            Det finns lärdomar man kan dra. Antingen kan man göra som näringsministern
            och bara skylla på Moderaterna, Sverigedemokraterna och andra
            oppositionspartier och hitta på lite om olika förslag, eller så
            kan vi ta en seriös diskussion.
          </note>
          <note>
            Jag tror att ett stort misstag som regeringen gjorde förra året
            var att inte vara förberedd under och efter sommaren. Det fanns
            ingenting förberett i statsbudgeten för en andra våg, varken indikativt
            eller när det gäller pengar eller åtgärder. Det var ett stort
            misstag som ledde till att åtgärder försenades. Så här långt in
            i det som jag tror att vi alla hoppas kan vara slutfasen, nu när
            vaccinationerna rullar på, tycker jag att vi ska ta höjd för att
            behovet av förlängningar av åtgärder och stöd, vilket regeringen
            har föreslagit, ska göras genom att man drar lärdom så att företagare
            kan få pengar snabbare.
          </note>
          <note>
            Det är i ljuset av det som riksdagen har fattat en del beslut.
            För det första ska regeringen se till att få på plats ett nytt
            omställningsstöd som inkluderar fasta kostnader. För det andra
            ska man snabba på utbetalningar av korttidspermitteringsstöd.
            För det tredje ska man återkomma med lagförslag så att det blir
            brottsligt att fuska sig till pengar genom korttidspermitteringsstödet.
            Och för det fjärde ska regeringen utverka regler för det som kallas
            proportionalitet, att man skiljer på fusk och småfel.
          </note>
          <note>
            Fru talman! Det vore mig främmande att, även om det är sommar,
            antyda att man är arbetsskygga i Regeringskansliet. Men jag vill
            veta vad näringsministern har gjort konkret för att fullfölja
            riksdagens beslut och hur planen ser ut framåt.
          </note>
          <note>
            Anf. 14 Näringsminister IBRAHIM BAYLAN (S):
          </note>
          <note>
            Fru talman! Jag förstår att varken Sverigedemokraterna eller
            Moderaterna vill kännas vid sina konkreta förslag från förra våren.
            Sverigedemokraterna testade ju vattnet för lockdowns, bland annat
            när det gällde den svenska skolan. Det har sedermera visat sig
            att svenska folkets aptit för det inte har varit särskilt stor.
          </note>
          <note>
            Det är också ett faktum att Moderaterna föreslog att vi skulle
            betala ut stöd på 100 miljarder oavsett om företagen var i svårigheter
            eller ej. Nu när vi är inne i den 15:e eller 16:e månaden av pandemin
            kan man såklart räkna ut hur mycket av skattebetalarnas pengar
            det hade kostat och om vi hade haft råd att stötta de företag
            som verkligen behövde och fortsätter att behöva det. De kan tycka
            att det är otrevligt att jag tar upp det. Men det är ändå faktum
            när vi pratar om varför vi gjorde på detta sätt.
          </note>
          <note>
            När man går in i en global pandemi på det här sättet blir väldigt
            mycket av arbetet sådant att man arbetar medan man springer. Jag
            tror att vi alla i grund och botten, när det väl slog till, försökte
            göra vårt bästa, jobba på och lägga fram förslag. Jag förstår
            som sagt att det är otrevligt att jag tar upp det i en politisk
            diskussion; det hade naturligtvis aldrig hållit.
          </note>
          <note>
            Fru talman! Jag vill återgå till själva grundfrågan om vad det
            är vi gör och svara på flera frågor. Vi har sett till att myndigheterna
            får fler och mer resurser så att de kan anställa fler människor
            och handlägga. De ska se till att pengarna både kommer ut och
            kommer till rätt företag. Det ska ske kontrollerat så att inte
            organiserad brottslighet, som alltid passar på under kriser, drar
            nytta av skattebetalarnas pengar för att flytta fram sina positio
            ­ ner.
          </note>
          <note>
            Moderaternas och Sverigedemokraternas förslag – som de tack och
            lov har backat från – var att betala ut även om i det här fallet
            myndigheterna inte hinner kontrollera att det är rätt företag
            eller att förutsättningarna stämmer. Det hade kunnat bli just
            en potentiell födkrok för oseriösa personer och oseriösa organisationer.
            Ja, jag vet att idén var att man om det visade sig vara fel skulle
            återkräva pengarna. Men jag tror att vi alla begriper att det
            bara hade fungerat på hederliga företagare. För den som inte hade
            rent mjöl i påsen hade de pengarna varit borta, fru talman. Det
            tror jag att vi alla kan se.
          </note>
          <note>
            Fru talman! Vad är det absolut viktigaste för återstarten? Det
            är att vaccineringen fortgår, att vi ser till att svenska folket
            fortsätter att vaccinera sig så att vi undan för undan kan ta
            bort restriktionerna. De har ju inte tillkommit för att någon
            av oss är elak eller ond. De har kommit till för att vi vet att
            smittan sprider sig när många människor befinner sig tillsammans
            och har väldigt nära kontakt. Det tror jag att vi alla begriper.
          </note>
          <note>
            Jag tror på vaccineringen i kombination med en del av de åtgärder
            som vi nu vidtar för att komma igång – den budget som ligger för
            det här året är ganska expansiv. Vi vet tyvärr inte med 100 procents
            säkerhet att vi blir av med eländet. Men om vi kan skönja ljuset
            kan vi hjälpas åt och fortsätta att jobba tillsammans för att
            besöksnäringen ska återkomma till den väldigt starka utveckling
            vi hade före pandemin.
          </note>
          <note>
            I detta avseende kommer jag att tillsammans med branschen och
            andra intressenter presentera en tioårig besöksnäringsstrategi
            under sommaren. Där kan vi jobba tillsammans för att återigen
            se till att svensk besöksnäring kommer tillbaka och är en stark
            baskraft i vårt land.
          </note>
          <note>
            Anf. 15 TOBIAS ANDERSSON (SD):
          </note>
          <note>
            Fru talman! I någon bemärkelse är det ändå positivt att Ibrahim
            Baylan nu kände sig nödgad att lyfta fram ett par av de åtgärder
            som regeringen förespråkar. Naturligtvis hoppas vi alla på att
            vaccineringen kan fullföljas. Det är bara synd att regeringen
            inte har lyckats skyffla ut det här i en snab ­ bare takt än vad
            som skett.
          </note>
          <note>
            Restriktionerna har inte varit träffsäkra. Anders Tegnell har
            återkommande nekat till att han kunnat urskilja någon extra smittspridning
            i restaurangmiljöer än i andra miljöer. Det finns inga sådana
            belägg. Ändå är det mot besöksnäringen som näringsministern och
            den övriga regeringen har valt att rikta sitt agg för att framstå
            som handlingskraftiga och som att man tar det hela på allvar när
            man står bakom ett kapitalt misslyckande med snart 15 000 döda
            svenskar. Det ligger naturligtvis i regeringens intresse att visa
            handlingskraft även om sådan har saknats i konkreta och reella
            gynnsamma åtgärder.
          </note>
          <note>
            Det handlar dock inte bara om att vaccinera eller att successivt
            ge människor deras liv tillbaka, utan regeringen har också haft
            gott om tid att vidta åtgärder som underlättar för en återhämtning.
            Vi talar om strukturförändringar. Det finns en uppsjö av tillkännagivanden
            från riksdagen, inte minst om sådant som gäller besöksnäringens
            regler. Där finns nu en byråkrati som tynger och hämmar besöksnäringen.
            Trots detta har regeringen inte vare sig före eller under pandemin
            tagit tag i detta.
          </note>
          <note>
            Vi kan ta gårdsförsäljning som exempel på det här. Ett annat
            exempel är danstillstånd. Dessa behöver kanske inte tillämpas
            just nu, men regeringen skulle kunna ta tag i frågan och sjösätta
            dem. När pandemin är över skulle man ha en lösning för att ta
            bort delar av den byråkrati som nu begränsar besöksnäringen. Andra
            exempel, där Sverigedemokraterna går fram, handlar bland annat
            om hotelltillstånd, cateringtillstånd, serveringstillstånd, personalliggare
            och en översyn av momssatser. Allt detta hade regeringen kunnat
            passa på att göra under pandemin. Det har man dock inte, och det
            är synd.
          </note>
          <note>
            Anf. 16 Näringsminister IBRAHIM BAYLAN (S):
          </note>
          <note>
            Fru talman! Vi är förhoppningsvis på sluttampen av en global
            pandemi som har påverkat oss till liv, hälsa och sysselsättning,
            helt enkelt hela vårt liv. Det är vår förhoppning att vaccineringen
            kommer att vara det som tar knäcken på pandemin. Men visa av uttalanden
            från en del länder redan under förra sommaren om att detta hade
            besegrats vet vi att vi inte kan vara helt säkra. Det gäller för
            oss att fortsätta jobba på systematiskt och hjälpas åt för att
            bli av med pandemin.
          </note>
          <note>
            Vaccineringen kommer naturligtvis att vara oerhört central. Det
            gläder mig att svenska folket är på och vill vaccinera sig och
            att detta fortsätter under sommaren så att vi inte återkommer
            till den situation som vi hade i höstas.
          </note>
          <note>
            Parallellt med detta är jag också väldigt glad över att vi har
            stått tillsammans, fru talman. Vi har i runda tal använt 100 miljarder
            av skattebetalarnas pengar för att stötta de branscher och företag
            som har haft oerhört tufft. Där finns hotell, restaurang och besöksnäring
            högst upp på listan. Vi har försökt att göra det här på ett sätt
            som inneburit att pengarna verkligen har gått till de företag
            som behöver dem och inte, för att använda Tobias Anderssons ord,
            skyffla ut skattebetalarnas pengar – eller för den delen, som
            Moderaterna föreslog förra våren, bara skicka ut 100 miljarder
            per månad.
          </note>
          <note>
            Jag tror att det här var klokare. Även om det har varit oerhört
            smärtsamt ser vi trots allt att vi har varit ett av de länder
            med lägst överdödlighet i Europeiska unionen. Vi är ett av de
            länder som har tappat minst i bnp. Jag tror att det också kommer
            att visa sig att vi har kunnat rädda väldigt många svenska jobb
            på detta sätt.
          </note>
          <note>
            Fru talman! Det har varit en väldigt tuff tid, och det kanske
            fortsätter en tid till. Vi kommer dock att göra vårt bästa för
            att jobba tillsammans med näringslivet.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2020/21:780 om åtgärder för en starkare
            materielförsörjning
          </note>
          <note>
            Anf. 17 Försvarsminister PETER HULTQVIST (S):
          </note>
          <note>
            Fru talman! Pål Jonson har frågat mig om jag avser att vidta
            några åtgärder i närtid för att stärka den svenska materielförsörjningen,
            om jag ser något behov av förstärkningar av kompetensen på Regeringskansliet
            när det gäller materielfrågorna, om jag a vser att öka satsningarna
            på försvarsforskningen samt hur jag avser att hantera frågan om
            behovet av en svensk strategi för försvarsindustrin.
          </note>
          <note>
            Det nu gällande försvarsbeslutet fattades av riksdagen den 15
            december 2020 och omfattar perioden 2021–2025 med en utblick mot
            2030. I och med försvarsbeslutet har beslut fattats om stora satsningar
            inom bland annat materielområdet. Genomförandet av försvarsbeslutet
            kommer att följas av regeringen genom den återrapportering och
            de underlag i övrigt som lämnas av myndigheterna. Utifrån detta
            kommer regeringen att fatta de beslut som behövs. Generellt uppfattar
            jag dock att myndigheternas arbete med att stärka materielförsörjningen
            och genomföra försvarsbeslutet ligger väl i linje med vad riksdagen
            och regeringen beslutat.
          </note>
          <note>
            Materielförsörjningen bidrar till krigsorganisationens operativa
            förmåga och Försvarsmaktens möjligheter att lösa sina uppgifter.
            Materielförsörjningen utgör således en viktig del av genomförandet
            av försvarsbeslutet, och en stor del av kompetensen kring materielförsörjningen
            finns hos myndigheterna. För närvarande ser jag inget behov av
            att förändra organisationen inom Regeringskansliet.
          </note>
          <note>
            Forskning och utveckling på försvarsområdet ska bidra till att
            anpassa och utveckla Försvarsmaktens operativa förmåga och dess
            möjligheter att möta framtida hot och utmaningar. Satsningar på
            försvarsforskningen är en del av de satsningar som nu görs inom
            det militära försvaret. Regering ­ en är därför överens med samarbetspartierna
            om att öka anslaget Forskning och utveckling med cirka 300 miljoner
            till och med 2025.
          </note>
          <note>
            Regeringen tillsatte i november 2020 en utredning om en materielförsörjningsstrategi
            för det militära försvaret . Utredaren ska klarlägga förutsättningarna
            för materielförsörjningen, analysera försvarsmarknaden och utveckla
            statens relation till försvarsföretagen. På så sätt får vi förslag
            på en strategi som på ett uthålligt och kostnadseffektivt sätt
            bidrar till att det militära försvarets behov av materiel och
            relaterad forskning, teknikutveckling och tjänster tillgodoses
            i fred, kris och krig.
          </note>
          <note>
            Anf. 18 PÅL JONSON (M):
          </note>
          <note>
            Fru talman! Tack, försvarsministern, för svaret på min interpellation!
            Jag kommer att ta upp tråden där försvarsministern slutade, nämligen
            utredningen om den kommande materielförsörjningsstrategin. Jag
            sitter nämligen med i referensgruppen för denna utredning.
          </note>
          <note>
            Det var Försvarsberedningen som gjorde bedömningen att Sverige
            behöver en ny materielförsörjningsstrategi. Utredningen från Försvarsberedningen
            kom i maj 2019. Jag kan konstatera att regeringen tog god tid
            på sig för att tillsätta en utredare och skriva direktiv. Det
            tog ett och halvt år innan man agerade. Det innebär att den här
            utredningen inte kommer att vara klar förrän tidigast i maj 2022,
            vilket innebär att Sverige inte kommer att få en ny materielförsörjningsstrategi
            på plats förrän tidigast under andra halvan av 2023, enligt min
            bedömning.
          </note>
          <note>
            Fru talman! Det finns likväl starka skäl till att Sverige behöver
            en ny materielförsörjningsstrategi. Det viktigaste är definitivt
            det försämrade omvärldsläget. Den förra materielförsörjningsstrategin
            skrevs för 15 år sedan, och vi har ju ett helt annat omvärldsläge
            att hantera i dag. Risken för ett väpnat angrepp mot Sverige kan
            inte uteslutas. Vi måste helt enkelt vara säkra på att Försvarsmakten
            kan få den försvarsmateriel som den behöver i såväl fred som kris
            och ytterst krig. Vi måste tillgodose att vi har en mycket högre
            försörjningssäkerhet på försvarsmaterielområdet vid ett försämrat
            omvärldsläge.
          </note>
          <note>
            Fru talman! Det är också viktigt att beakta hur vår försvarsmaterielförsörjning
            påverkas av det fördjupade EU-samarbetet. När vi fattade beslut
            2007 om den nuvarande försvarsmaterielförsörjningsstrategin byggde
            den på en anpassning till EU:s försvarsupphandlingsdirektiv. Sedan
            2007 har det dock skett hiskeligt mycket inom EU-samarbetet. Vi
            har numera EU:s försvarsfond att förhålla oss till. Denna fond
            består av närmare 80 miljarder kronor under programperioden. Ur
            den ska man kunna få bidrag för att utveckla militära förmågor
            på gemensam europeisk grund.
          </note>
          <note>
            Jag tror att det är väldigt viktigt att Sverige i sin materielförsörjningsstrategi
            har en strategi för hur man ska förhålla sig till EU:s fördjupade
            säkerhets- och försvarspolitik. Försvarsfonden finns. Pengarna
            ska hem till huvudstäderna. Nu behöver vi dra nytta av den försvarsfond
            som finns för att stärka det svenska militära försvaret. I grunden
            handlar det om att vi kommer att betala in närmare en halv miljard
            kronor till försvarsfonden varje år. Då måste vi helt enkelt se
            till att den används även för att bygga upp det svenska försvaret
            och försvarsindustrin som är befintlig i Sverige. Annars kommer
            vi att finansiera andra länders försvarsmakter och försvarsindustrier.
            Vi behöver också ha en mycket starkare process som håller ihop
            myndigheter, akademi och företag i Sverige om vi ska vara framgångsrika
            i EU:s försvarsfond.
          </note>
          <note>
            Fru talman! Det jag saknar i utredningen kopplat till materielförsörj
            ­ ningsstrategin är frågan om Sverige också ska ha en försvarsindustristra
            ­ tegi. Jag kan tycka att vi vore betjänta av att ha en sådan.
            Det handlar om att det försämrade omvärldsläget medför att vi
            behöver tänka hårdare i ter ­ mer av försörjningstrygghet, men
            det handlar också om att de försvarsföre ­ tag som finns i Sverige
            utgör en del av vår samlade försvarsförmåga.
          </note>
          <note>
            När Peter Hultqvist var i opposition sa han att han gärna ville
            ha en försvarsindustristrategi. Men jag satt med honom under förhandlingarna
            inför det här försvarsbeslutet, och då förstod jag att han inte
            var lika entusiastisk för en försvarsindustristrategi. När Peter
            Hultqvist var i opposition sa han: Om vi inte får en försvarsindustristrategi
            kommer det att utarma den svenska försvarsindustrin långsiktigt.
            Jag vill fråga försvarsministern varför han har bytt uppfattning
            i den frågan.
          </note>
          <note>
            Anf. 19 Försvarsminister PETER HULTQVIST (S):
          </note>
          <note>
            Fru talman! Det är intressant att se hur den politiska debatten
            förändras. Många av de saker som var faktum när vi kom till regeringsmakten
            2014 har vi varit tvungna att på olika sätt stegvis beta av och
            förändra. Jag tycker att det är bra att vi har kommit till den
            här punkten nu; vi står i början av en förändring av materielförsörjningen
            i Sverige, om den här utredningen kan leda till en plattform för
            detta. Det är klart att de gamla principerna och de gamla regelverken,
            som bland annat försvarades av tidigare försvarsministrar, inte
            är till fyllest i dag, om de nu ens var till fyllest på den tiden.
          </note>
          <note>
            De frågor man ska titta på i den utredning som vi tillsatte i
            november 2020 handlar om att klarlägga förutsättningarna för materielförsörjningen,
            analysera Försvarsmakten och utveckla statens relation till försvarsföretagen.
            Det här ger en möjlighet att belysa materielrelaterade och försvarsindustrirelaterade
            frågor. Jag lägger särskilt väldigt stor vikt vid punkten om att
            utveckla statens relation till försvarsföretagen.
          </note>
          <note>
            Om man i det här också lägger in särskilda säkerhetsintressen
            som vi har på vissa områden, det som Pål Jonson nämner om försörjningsberedskap
            och så vidare , lägger man in rätt så tunga bitar som är direkt
            relaterade till försvarsindustrins förutsättningar. I stället
            för att fastna för mycket i ordvalen ser jag nog att den här utredningen,
            som nu ska genomföras, lägger en bra grund till en diskussion
            om hur statens relation till försvarsföretagen ska se ut. Det
            är väl i det perspektivet man ska se detta.
          </note>
          <note>
            Vad gäller EU-samarbetet måste vi agera för att värna svensk
            försvarsindustri och svenska intressen. Det får inte vara så att
            processen inom EU drivs på ett sådant sätt att vissa länder dominerar
            över andra på den här marknaden. Det förs också resonemang om
            långtgående anpassningar, som skulle leda till att man stöter
            ut en del av de produkter som i dag tillverkas av olika försvarsföretag
            i Europa. Man måste ha detta klart för sig. Vi måste orka balansera
            detta för att hävda svensk försvarsindustri.
          </note>
          <note>
            Den europeiska försvarsfonden, EDF, är naturligtvis central och
            bör vara en integrerad del av den svenska materielförsörjningen.
            EDF ingår som en del i EU:s långtidsbudget och finansieras genom
            den samlade EU-avgiften. Att vi ska jobba med EDF ser jag som
            naturligt. Vi ska försöka vara aktiva för att ta till oss de ekonomiska
            fördelar och möjligheter som finns, men vi måste också vara uppmärksamma
            på det som ur konkurrenssynpunkt kan vara problemställningar och
            stora utmaningar. De kanske inte alltid utgår från rent sunda
            intressen, utan kan också manövreras utifrån rent nationella dimensioner
            och intressen gällande vem som ska dominera vilken marknad.
          </note>
          <note>
            Anf. 20 PÅL JONSON (M):
          </note>
          <note>
            Fru talman! Jag hörde försvarsministern beklaga sig över tidigare
            moderata försvarsministrar och de principer som finns för materielförsörjningsstrategin.
            Men jag har läst direktiven till utredningen noggrant, och det
            står faktiskt att principerna för den nuvarande materielförsörjningsstrategin
            ska fortsätta att gälla. Man ska upphandla befintlig materiel,
            sedan utveckla tillsammans med andra och i sista hand egenutveckla.
            Det verkar vara fastlagt att det ska fortsätta vara så. Jag vill
            bara konstatera det.
          </note>
          <note>
            Sedan är det naturligtvis så att vi ska värna svenska intressen
            och svensk försvarsindustri i Bryssel kopplat till försvarsfonden,
            Pescoprojekt ­ en och allt sådant. Det kan man också göra genom
            ett kraftfullt svenskt engagemang, så att man får stort genomslag
            för de intressen och preferenser som man har. Här tycker jag att
            regeringen har gjort ett bra jobb för att säkra tredjelandsdeltagande.
            Där är vi helt eniga. Men jag tror att det är väldigt viktigt
            att vi också hela tiden arbetar med att koppla samman detta med
            vår egen försvarsplanering, så att vi får ut så mycket som möjligt
            av EDF för att stärka det nationella försvaret.
          </note>
          <note>
            Jag vill återkoppla lite grann till en annan fråga i interpellationen.
            Den handlar om satsningarna på forskning och teknikutveckling.
            Precis som försvarsministern säger i svaret går nu FOT-anslaget
            upp med 300 miljo ­ ner, vilket innebär att det kommer att ligga
            på ungefär 1 miljard kring 2025. Det är väl bra att det rör sig
            i rätt riktning. Sedan ska man ha klart för sig att det anslaget
            till forskning och utveckling under det senaste år ­ tiondet har
            fallit från 2 miljarder ned till 700 miljoner kronor. Vid sidan
            av det: När regeringen prioriterade forskningen för det civila
            försvaret lade man noll kronor på forskning och teknikutveckling
            för det civila försvaret fram till 2025.
          </note>
          <note>
            Jag tror att vi kommer att behöva göra mer och större satsningar
            på forskning och teknikutveckling. Det har inte minst att göra
            med att den tekniska utvecklingen nu går oerhört snabbt. Är det
            någon gång man behöver satsa på att hänga med i teknikskiften
            är det nog i det här läget.
          </note>
          <note>
            Här jobbar många andra länder väldigt systematiskt. I USA har
            man någonting som heter Försvarsinnovationsinitiativet, där man
            jobbar systematiskt för att spinna in civil teknik för militär
            applikation. I Storbritannien jobbar man med sin integrerade översyn,
            och även det handlar väldigt mycket om att spinna in civil teknik
            för militär applikation. Kina jobbar, som försvarsministern vet,
            med den civil-militära fusioneringen.
          </note>
          <note>
            Nu har också EU-kommissionen lanserat ett förslag som handlar
            om att man ska få ökade synergier mellan militär och civil forskning.
            Det tycker jag i grunden är utmärkt. Jag var därför överraskad
            när forsknings ­ minister Matilda Ernkrans kom till försvarsutskottet
            och varnade för en för nära sammanlänkning mellan den civila och
            den militära forskningen. Bland annat ville man inte att Pescoprojekten
            skulle koordineras med EU:s civila säkerhetsforskning på Horizon
            och så vidare. Jag tror tvärtom att vi behöver så nära sammanlänkning
            som möjligt mellan civil och militär forskning.
          </note>
          <note>
            En konsekvens av att forsknings- och teknikutvecklingsanslagen
            minskat över tid har blivit att försvarsföretagen fått ta större
            ansvar för den forskning och teknikutveckling som sker. Det är
            exportintäkterna som har finansierat mycket av försvarsföretagens
            egensatsningar. Samtidigt kan jag konstatera att regeringen inte
            har underlättat för försvarsexporten under den här mandatperioden.
            Man lade ned den enda myndighet som hade ansvar för försvarsexport,
            FXM. Man sänkte också anslaget för exportfrämjande verksamhet
            med nästan två tredjedelar. Det hänger inte riktigt ihop. Man
            försvårar försvarsföretagens möjligheter till export. De behöver
            använda pengarna för att investera i forskning och teknikutveckling.
            Vi måste förbättra förutsättningarna för export och inte försämra
            dem.
          </note>
          <note>
            Anf. 21 Försvarsminister PETER HULTQVIST (S):
          </note>
          <note>
            Fru talman! Det som är grunden för den utredning som pågår är
            att man tittar på hela materielförsörjningens förutsättningar,
            analyserar försvars ­ marknaden och ser på vilken relation vi
            ska ha med försvarsföretagen i framtiden. Det innebär att vi ska
            försöka lägga en ny plattform för detta inför framtiden. Vi får
            väl se vad som kommer fram i arbetet med den parlamentariska referensgruppen,
            där man kan ta upp tankar och diskus ­ sioner.
          </note>
          <note>
            Bara det faktum att vi lägger fram detta förslag vittnar om att
            det som vi har haft fram till nu inte håller. Det är också en
            tanke jag har haft under mycket lång tid: Det system som finns
            i dag måste utvecklas och förändras. Vi får väl se vad det leder
            till i slutändan.
          </note>
          <note>
            Jag tror att med denna ganska omfattande belysning av materiel-
            och försvarsindustrins sätt att fungera i dag kan vi lägga grunden
            till en ordentlig strategi i de här frågorna. Vi har nu börjat
            i rätt ända och lagt en grund att bygga vidare på.
          </note>
          <note>
            Det är bra att vi är överens om att anslaget till forskning och
            utveckling ökar med 300 miljoner. Det är ett grundläggande faktum
            att det går åt rätt håll.
          </note>
          <note>
            När det gäller exportsidan kan jag bara säga att min bild av
            läget är att materielverket arbetar aktivt med att stödja exportfrämjande
            insatser och att vi från departementet gör det vi kan i dessa
            olika sammanhang. Vi försöker också göra det som är rimligt i
            förhållande till industrin. Det läggs ned mycket tid och arbete
            på den här typen av frågor, och man ska inte stirra sig blind
            på de exakta ekonomiska resurserna i sammanhanget, utan det handlar
            också om hur man använder befintliga resurser och hur man disponerar
            dem.
          </note>
          <note>
            Jag tror inte att vi skulle kunna lösa de här frågorna genom
            att bara inrätta en ytterligare statssekreterartjänst på departementet.
            Det kan vara så att vi stegvis får gå in med andra åtgärder. För
            övrigt har budgeten för exportansträngningar ökat.
          </note>
          <note>
            Jag uppfattar att vi har ett bra samarbete med industrin i dessa
            frågor. Den här typen av aktiviteter begränsas ju av den lagstiftning
            som riksdagen har antagit och de tillstånd som Inspektionen för
            strategiska produkter har att ge i sammanhanget. Det är inte bara
            att köra på allt som kan vara möjligt, utan det finns ju regelverk
            och begränsningar som här måste följas.
          </note>
          <note>
            Exporten måste alltid ske i balans i förhållande till gällande
            lagar och regler. Det är ju allmänt vedertaget att den naturligtvis
            bidrar till att också gynna svensk försvarsförmåga och svensk
            försvarsmakt. Den kopplingen är oerhört tydlig i sammanhanget.
          </note>
          <note>
            Jag menar att vi har ett läge där vi har stora utmaningar framför
            oss. Vi ska vara aktiva inom EU och EDF. Vi ska ta till vara de
            resurser som finns. Men vi ska också klara de svenska intressena
            här.
          </note>
          <note>
            Det var bra att Pål Jonson ändå nämnde detta med tredjeland här,
            som vi har lagt ned mycket arbete på. Jag är också glad över att
            vi har kunnat ha en bra och bred dialog i den frågan. Men min
            erfarenhet av dessa sammanhang är att det krävs mycket uthållighet
            för att nå resultat. Det gäller också att man kan gå i koalition
            med andra länder med liknande intressen och orka och våga sätta
            ned foten, kanske även i tillspetsade lägen, om man ska kunna
            nå resultat. Det var väl så det blev när det gäller tredjeland.
          </note>
          <note>
            Anf. 22 PÅL JONSON (M):
          </note>
          <note>
            Fru talman! Det stämmer att anslaget för exportfrämjande i budgeten
            ökade med 5 miljoner. Jag tror att det i dag ligger på ungefär
            30 miljoner. Förut har det legat på ungefär 90 miljoner, och det
            är fortfarande långt kvar innan man har återupprättat den nedskärning
            av exportfrämjandet som gjordes när den här regeringen tillträdde.
          </note>
          <note>
            Sedan är det som försvarsministern säger: Exportfrämjande löser
            inte allt. Detta är svåra och komplexa affärer. De har ofta sin
            grund i pris eller prestanda hos systemet eller plattformen, men
            det är också säkerhetspolitiska överväganden som präglar mycket
            av detta.
          </note>
          <note>
            Detta är inget enkelt. Jag brukar säga att med exportfrämjande
            är det ungefär som med logistik – man vinner inte kriget med logistik,
            men man förlorar det utan. Om vi ska producera svenska plattformar
            och system måste vi exportera, och då måste vi ha ett robust exportfrämjande
            på försvarsmaterielområdet. Det har vi tyvärr inte i tillräcklig
            omfattning i dag.
          </note>
          <note>
            Låt mig avslutningsvis summera de skiljelinjer som jag uppfattar.
            Det är bra att vi får en ny materielförsörjningsstrategi på plats.
            Jag tolkar ändå försvarsministern som att han är öppen för tanken
            på en försvarsindustristrategidimension som ska finnas med som
            en del i materielförsörjningsstrategin. Jag tror att det är viktigt
            om man accepterar de grundläggande teserna att försvarsindustrin
            utgör en del av vår samlade försvarsförmåga.
          </note>
          <note>
            Sedan har vi olika uppfattningar när det gäller volymen på exportfrämjandet
            och de resurser som ska anslås för det, kan jag konstatera. Jag
            tror också att det är viktigt med ett kraftfullt engagemang från
            regeringen när det kommer till EU:s gemensamma säkerhets- och
            försvarspolitik. Här ser jag fram emot fortsatta debatter med
            försvarsministern.
          </note>
          <note>
            Anf. 23 Försvarsminister PETER HULTQVIST (S):
          </note>
          <note>
            Fru talman! Låt mig återkomma till detta med utredningen. Den
            tar upp sådana dimensioner att den kommer att lägga en grund för
            hur statens relation till försvarsföretagen ska se ut. Jag tror
            att många av de frågeställ ­ ningar som kan finnas på den punkten
            också kan få ett svar i den typen av arbete. Sedan har man utifrån
            den parlamentariska gruppen också möjligheter att göra olika inspel
            i detta.
          </note>
          <note>
            Jag tror att det är omöjligt att göra ett sådant här arbete utan
            att beröra det som Pål Jonson kallar den försvarsindustriella
            dimensionen. Det är ju, som jag har försökt förklara, en viktig
            del som hänger ihop med helheten, och det finns också uttryckt
            i direktiven.
          </note>
          <note>
            Sedan vet jag inte om det är rätt att definiera att exportstödet
            ska återupprättas till 90-miljonersnivån, som om det skulle vara
            det optimala och lösningen på allt, så att man därefter är på
            grön kvist. Jag ser det inte som så enkelt.
          </note>
          <note>
            Nu har vi fört in ytterligare medel i detta. Det innebär att
            man kan förstärka en del, men det viktiga är hur man prioriterar
            och hur man arbetar med olika exportsatsningar. Jag tycker att
            man gör ett bra arbete inom ramen för FMV. Vi försöker också från
            departementet att understödja detta på olika sätt. Jag brukar
            också personligen försöka engagera mig och understödja det på
            olika sätt. Detta är ju en typ av export som vi främjar från svensk
            sida.
          </note>
          <note>
            Min erfarenhet är väl också att även om man leder när det gäller
            pris och prestanda kan det finnas andra aspekter som gör att man
            inte får jobbet. De är oerhört svåra att rå över för vår del.
            Det är som sagt en väldigt svår och komplex materia man har att
            hantera.
          </note>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2020/21:781 om marinens framtida materielförsörjning
          </note>
          <note>
            Anf. 24 Försvarsminister PETER HULTQVIST (S):
          </note>
          <note>
            Fru talman! Pål Jonson har frågat mig:
          </note>
          <note>
             Vilka lärdomar har jag dragit av tidigare anskaffningar på
            den marina sidan, till exempel Visbykorvetterna?
          </note>
          <note>
             Hur avser jag att hantera de nu uppkomna fördyringarna när
            det gäller marinen?
          </note>
          <note>
             Vilken bedömning gör jag när det gäller hur de uppkomna fördyringarna
            kommer att påverka marinens operativa förmåga?
          </note>
          <note>
             Hur avser jag att gå vidare med processen när det gäller anskaffning
            av nästa generations ytstridsfartyg?
          </note>
          <note>
             Vilken bedömning låg till grund för beslutet att tillsätta
            en utredning som bara ska ta fram en materielförsörjningsstrategi
            och inte en försvarsindustristrategi?
          </note>
          <note>
             Avser jag att vidta några åtgärder för att stärka exportfrämjandet
            för svensk försvarsindustri?
          </note>
          <note>
            Utgångspunkten för försvarsmaterielanskaffningen är Försvarsmaktens
            operativa kravställning. En lärdom är att när det rör sig om tekniskt
            avan ­ cerade materielobjekt är erfarenhetsvärden viktiga. Försvarets
            materiel ­ verk och Försvarsmakten bedömer att en utveckling av
            det befint ­ liga Visbysystemet är det som bäst möter Försvarsmaktens
            operativa krav på att kunna möta en framtida hotbild. Visby Generation
            2 är en evolu ­ tionär utveckling av dagens Visbysystem. Möjligheten
            att utgå från kända para ­ metrar och erfarenheter minskar även
            tiden för att ta fram ett nytt far ­ tyg.
          </note>
          <note>
            Avseende ubåtsanskaffningar har halvtidsmodifieringen av två
            ubåtar av Gotlandsklass på motsvarande sätt bidragit till viktiga
            erfarenhetsvärden. Synergier och effektiviseringsåtgärder har
            kunnat identifieras genom att båda projekten utförs av samma industri,
            vilket är värdefullt i tekniskt komplicerade projekt.
          </note>
          <note>
            Regeringen har i enlighet med det nu gällande försvarsbeslut
            som fatta ­ des av riksdagen den 15 december 2020 och omfattar
            perioden 2021–2025 bland annat bemyndigat Försvarsmakten att anskaffa
            två nya ubåtar och att förbereda för anskaffning av halvtidsmodifiering
            av Visbykorvetterna och nya ytstridsfartyg. Det rör sig om stora,
            tekniskt komplicerade mate ­ rielobjekt, och det är naturligt
            att förändringar sker under projektens genomförande. Marinens
            förmåga är viktig, och det är avgörande att pro ­ jektet genomförs
            och att materielen kan överlämnas till Försvarsmakten. Försvarsmakten
            och Försvarets materielverk har nyligen redovisat kom ­ plette
            ­ rade budgetunderlag för regeringen, vilka visar på att dessa
            projekt kommer att fullföljas. Förändringarna som redovisas ryms
            inom ekono ­ misk ram i perioden 2021–2025. Regeringen har regelbundet
            redovisat ut ­ vecklingen i detta och andra större materielprojekt
            och avser att åter ­ komma med information i budgetpropositionen
            för 2022. Försvarsmakten återkommer i sitt budgetunderlag för
            2023 med hur förändrade förutsätt ­ ningar för vissa materielprojekts
            genomförande påverkar den operativa förmågan och hur myndigheten
            avser att hantera förändringarna.
          </note>
          <note>
            Förberedelser inför anskaffning av nya ytstridsfartyg har påbörjats.
            Två nya fartyg ska levereras senast 2030, och förberedelser inför
            anskaffning av ytterligare två fartyg ska inledas innan 2030.
            Ytstridsfartygen, utrustade med bland annat luftvärn, kommer att
            vara en mycket viktig bärare av den marina förmågan under lång
            tid framöver.
          </note>
          <note>
            Försvarets materielverk och Saab har tecknat kontrakt om produkt
            ­ definitionsfas för nästa generations korvetter till marinen.
            Produktdefini ­ tio ­ nen innebär en precisering av projektet
            inom tilldelad ekonomisk ram. Försvarets materielverk arbetar
            tillsammans med Försvarsmakten, Total ­ försvarets forskningsinstitut
            och Saab för att möta operativa krav och ska ­ pa ett tillförlitligt
            underlag för beslut om anskaffning.
          </note>
          <note>
            Regeringen tillsatte i november 2020 en utredning om en materielförsörjningsstrategi
            för det militära försvaret . Utredaren ska klarlägga förutsättningarna
            för materielförsörjningen, analysera försvarsmarknaden och utveckla
            statens relation till försvarsföretagen. På så sätt kommer förslag
            på en strategi som på ett uthålligt och kostnadseffektivt sätt
            bidrar till att det militära försvarets behov av materiel och
            relaterad forskning, teknikutveckling och tjänster tillgodoses
            i fred, kris och krig.
          </note>
          <note>
            Den exportstödjande verksamheten som bedrivs vid FMV syftar till
            att främja en kostnadseffektiv materielförsörjning som bidrar
            till Försvarsmaktens operativa förmåga. I syfte att bland annat
            stärka den exportstödjande verksamheten ökades anslaget från och
            med 2021.
          </note>
          <note>
            Anf. 25 PÅL JONSON (M):
          </note>
          <note>
            Fru talman! Tack, försvarsministern, för svaret på min andra
            interpellation, om den framtida materielförsörjningen på det marina
            området! Låt mig inledningsvis säga att marinen står inför stora
            utmaningar.
          </note>
          <note>
            För det första har Sverige en av Europas längsta kustremsor.
            Vi har 240 mil kust att försvara. Vi har ett begränsat antal örlogsfartyg
            för att upprätthålla vår territoriella suveränitet på detta område.
          </note>
          <note>
            För det andra har det skett en betydande upprustning av den ryska
            Östersjömarinen, både när det kommer till antalet plattformar
            och när det kommer till dess beredskap. Vi såg till och med under
            augusti och september i fjol att Försvarsmakten tvingades genomföra
            en beredskapshöjning på Gotland och i Östersjön för att hantera
            det rätt aggressiva ryska övningsmönstret. Marinen lever ju på
            första parkett i sådana här sammanhang.
          </note>
          <note>
            För det tredje finns det stora investeringsbehov för marinen
            även efter det försvarsbeslut som vi fattade i december. Det handlar
            om behov av att investera i den marina logistiken. Det handlar
            om behov av att investera i nya stridsbåtar för amfibiebataljonerna.
            Det handlar om behov av att investera i ledningssystem och fasta
            sensorkedjor. Det handlar inte minst, som försvarsministern var
            inne på, också om behovet av nya ytstridsfartyg. De svenska ytstridsfartygen
            och örlogsfartygen i allmänhet börjar bli mycket ålderstigna.
          </note>
          <note>
            Det var också skälet till att Moderaterna under försvarsförhandlingarna
            drev på för att ytstridsfartyg tre och fyra, som inte låg i Försvarsberedningen
            men som var del av ÖB:s militära råd, också skulle vara en del
            av försvarsöverenskommelsen. Hade vi inte fått det beslutet hade
            vi haft en nedgång av marinens ytstridsförmåga, alltså inte ett
            vidmakthållande utan en nedgång, och det hade helt enkelt varit
            oacceptabelt i ljuset av det försämrade omvärldsläge som vi nu
            erfar.
          </note>
          <note>
            Sverige behöver alltså nya ytstridsfartyg. Det behöver vi både
            för att upprätthålla vår territoriella integritet och för att
            se till att vi har en stark krigsavhållande förmåga.
          </note>
          <note>
            De här plattformarna, både ubåtarna och ytstridsfartygen, är
            också väldigt viktiga i gråzonen mellan krig och fred. Det är
            viktiga plattformar med de sensorer som hämtar hem underrättelser
            om vad som sker på Östersjön och i dess omnejd. Det är alltså
            strategiska resurser.
          </note>
          <note>
            Men det finns också stora utmaningar för den strategiska materielförsörjningen.
            Låt mig ta några exempel. Vi har frågan om ersättaren till signalspaningsfartyget
            Orion från 1984. Det skulle ju vid det här laget ha varit ersatt
            av Artemis, det nya signalspaningsfartyget. Det fastnade dock
            på ett varv i Polen i elva månader. Det skedde ingenting. Det
            är för mig faktiskt ofattbart hur det kunde ske. Om vi inte får
            ersättaren till Orion på plats förutsätter jag att vi på något
            sätt måste hantera de operativa konsekvenserna av detta.
          </note>
          <note>
            En annan motgång vi haft handlade om att Polen uttryckt intresse
            av att köpa två begagnade svenska ubåtar. Jag tror att det hade
            varit bra för Polen. Jag tror att det hade varit bra för Sverige
            om vi hade kunnat få ett fördjupat strategiskt partnerskap med
            Polen på undervattensområdet. Nu gick den affären i sank – jag
            vet inte riktigt skälen till det. Försvarsminis ­ tern får gärna
            informera mig om varför det inte funkade.
          </note>
          <note>
            Den sista punkten är: Det finns naturligtvis stor anledning att
            känna stolthet inför att vi producerar kanske världens mest avancerade
            dieselelektriska ubåt, A26. Samtidigt har det varit en utmaning
            att leverera i rätt tid och till rätt pris. Saabs vd Micael Johansson
            fångade detta väl när han pekade på att de hade underskattat de
            utmaningar som låg framför dem när de tog över varvet.
          </note>
          <note>
            Min fråga till försvarsministern är: Avser regeringen att vidta
            några åtgärder för att få en bättre styrning av den strategiska
            materielförsörjningen på det marina området? Det ser ju rätt svårt
            ut för närvarande.
          </note>
          <note>
            Anf. 26 Försvarsminister PETER HULTQVIST (S):
          </note>
          <note>
            Fru talman! Det pågår hela tiden ett arbete som handlar om styrning
            och uppföljning av kostnader, uppföljning av leveranstider, förhandlingsarbete
            när det gäller avtal och genomförande av ingångna uppgörelser.
            Det förs hela tiden ett resonemang mellan materielverket och industrin.
            På den punkten sparas det ingen kraft och ingen vilja att åstadkomma
            resultat och att lösa eventuella problem.
          </note>
          <note>
            Nu är det så att det krävs att det är två parter som samspelar
            i detta och kommer överens om vad som anses rimligt, exempelvis
            i samband med leveransförseningar, och kommer överens om vad som
            anses rimligt när det gäller eventuella kostnadsökningar. Det
            är alltså inte bara fråga om vad staten gör i det ena och det
            andra sammanhanget, utan det är också fråga om industrin.
          </note>
          <note>
            Sedan är det klart att man kan säga att man underskattar utmaningar.
            Det var ett stort åtagande man gjorde när man tog över Kockums
            från Saabs sida. Men när det gäller de avtal och de uppgörelser
            som ingås måste man ju också från alla håll försöka arbeta för
            att hålla dem och leverera enligt de tidtabellerna.
          </note>
          <note>
            Nu finns det klausuler i dessa sammanhang som gör att man på
            olika sätt kan begära att få omförhandla och att det ska tas hänsyn
            till omständigheter som på olika sätt uppstår.
          </note>
          <note>
            Men det är klart att detta är sådant som vi hela tiden måste
            arbeta med. Här kan jag väl bara säga det som jag har sagt tidigare.
            Vi lever i en situa ­ tion – och det har vi i stort sett alltid
            gjort när det gäller materiel – där vi har att hantera kostnadsutveckling,
            leveranstider och oförutsedda händel ­ ser. Detta är inget som
            är enkelt. Men för min del försöker jag agera för att verkställa
            statens intressen i dessa sammanhang.
          </note>
          <note>
            När det gäller Polen vill jag väl bara säga att vi i samband
            med riksdagsbeslutet var väldigt tydliga om affärsmässighet i
            det sammanhanget. Det är väl det jag vill säga när det gäller
            den delen.
          </note>
          <note>
            Om man får förseningar, som med Artemis, måste man också se över
            konsekvenserna av detta rent operativt och vidta åtgärder för
            att kompensera. Det är någonting som vi gör i de här sammanhangen
            för att på olika sätt klara situationen.
          </note>
          <note>
            Jag är väl medveten om marinens utmaningar. En sak som vi gör
            nu som stärker marinen och som också kan kopplas till försvaret
            av Sverige är att sätta in robotluftvärn på korvetterna. I kombination
            med luftvärnssystemet Patriot innebär detta exempelvis att vi
            får en helt annan kapacitet som en eventuell fiende får förhålla
            sig till, samtidigt som vi i motsvarande grad kan lösgöra resurser
            ur luftförsvaret på ett helt annat sätt än i dag.
          </note>
          <note>
            Detta innebär också en tydlig förstärkning för marinen. Det är
            ju stora investeringar som görs på den marina sidan för att långsiktigt
            upprätthålla kapaciteten. Man får se det här i ett långsiktigt
            perspektiv. Nu har vi ett femårigt försvarsbeslut. Det ska till
            en ny försvarsberedning så småningom, och vad den försvarsberedningen
            ska föreslå och vad ett nytt försvarsbeslut någon gång 2025 innebär
            återstår väl att se. Men marinen är en viktig fråga.
          </note>
          <note>
            Anf. 27 PÅL JONSON (M):
          </note>
          <note>
            Fru talman! Jag är väl medveten om komplexiteten i styrningen
            av större strategiska materielprojekt. Nu råkar det vara så att
            ett antal av de här utmaningarna ligger på det marina området,
            och det sker i en tid när marinen är rätt sårbar. Därför kommer
            försvarsutskottet naturligtvis att fortsätta att följa frågan.
          </note>
          <note>
            Precis som försvarsministern sa presenterade FMV och Saab Kockums
            den 25 januari en produktionsdefinitionsfas, så kallad PDF, och
            går vidare med nästa generations ytstridsfartyg, Visby G2. Jag
            konstaterar att regeringen inte hade informerat försvarsutskottet
            om detta annat än i budgetpropositionen. Eftersom vi hade ett
            behov av att få en mer fullständig information om det här mycket
            viktiga strategiska materielprojektet bjöd vi i förra veckan in
            chefen för marinen, som fick föredra marinplanen. Vi hade också
            FMV hos oss, som föredrog premisserna för andra generationens
            Visby.
          </note>
          <note>
            Fru talman! Jag tycker ändå att det finns skäl att ta med sig
            erfarenheter från när det begav sig förra gången vi skulle anskaffa
            Visbykorvetterna. Jag skulle kunna sammanfatta det med att Visbykorvetterna
            är en fantastisk plattform. Det säger alla som opererar dem. Visbyprojektet
            var dock inte lika framgångsrikt. Det drogs med en hel del förseningar
            och en hel del tekniska problem.
          </note>
          <note>
            Projektet låg på skrivbordet 1990, och man avslutade provturskommando
            2015. Det tog alltså 25 år. Det var ett mycket krävande projekt.
            Vid sidan av detta har väl exportintäkterna för Visbykorvetterna
            inte riktigt rosat marknaden; vi har sålt två överbyggnader, en
            till Indien och en till Singapore. I övrigt har det varit svårt
            att kunna dela utvecklingskostnaderna på Visbyprojekten. Det är
            en utmaning när man egenutvecklar plattformar och system att man
            inte kan dela utvecklingskostnader med andra länder.
          </note>
          <note>
            Fru talman! Det vore naturligtvis ett strategiskt vägval för
            Sverige om vi återigen ska bygga nya ytstridsfartyg eller om vi
            ska förlita oss på den internationella försvarsmarknaden och upphandla
            ytstridsfartyg tillsammans med andra länder.
          </note>
          <note>
            Ingemar Wahlberg , som var regeringens u-materielutredare, pekade
            på att Sverige inte kommer att ha resurser och förmåga att vidmakthålla
            en försvarsindustri som både kan producera ubåtar och ytstridsfartyg.
            Skälet som Ingemar Wahlberg anförde var att vi hade ett fåtalighetsproblem.
            Det är en sak att egentutveckla ubåtar och ytstridsfartyg när
            vi pratar om dem i termer av tjog, men nu pratar vi i termer av
            en handfull ubåtar och ytstridsfartyg. Jag tycker därför att det
            finns skäl att tänka igenom de här aspekterna noggrant när vi
            nu står inför det här beslutet och en produktdefinitionsfas.
          </note>
          <note>
            Det andra är naturligtvis den utmaning det innebär att producera
            ubåtar och ytstridsfartyg. Försvarsministern anförde att man kan
            dra nytta av lärdomarna från det förra ytstridsfartyget som vi
            producerade. Vi slutade dock att producera ytstridsfartyg 2000
            och har inte producerat några nya ytstridsfartyg sedan dess. Vi
            slutade att producera ubåtar 1996. Det är rätt svårt att plocka
            upp produktion när man väl har lagt ned den.
          </note>
          <note>
            Jag utesluter inte på något sätt att Sverige ska kunna egenproducera
            nya ytstridsfartyg. Det är mycket möjligt. Men jag tror att det
            är väldigt viktigt att man också tänker igenom förutsättningarna
            för att kunna dela utvecklingskostnaderna på export och hitta
            samarbeten med andra länder, så som vi har försökt att göra på
            ubåtarna för att det projektet långsiktigt ska ha bärkraft.
          </note>
          <note>
            Anf. 28 Försvarsminister PETER HULTQVIST (S):
          </note>
          <note>
            Fru talman! Vi verkar ha en någorlunda likartad bild av utmaningarna.
            Men bilden blir lite grann att vi inte jobbar med frågorna, och
            det tycker jag inte är riktigt rättvist.
          </note>
          <note>
            Om vi säger så här: Fåtalighetsproblem är alltså i grunden ett
            faktum om det är så att man har egen produktion. Då vill man gärna
            ha internatio ­ nella partner. Nu är det ju lättare sagt än gjort
            att skapa dessa partner internationellt. Här kommer vi in på hela
            komplexiteten med en blandning av pris, prestanda, nationella
            intressen och andra säkerhetsintressen. Det här är dock någonting
            som man jobbar väldigt aktivt med från industrins sida.
          </note>
          <note>
            När det gäller våra system som ubåtar, korvetter och stridsflyg
            finns det en dimension som man kanske ska ta upp och värdera när
            man resonerar om sådant här: V åra system anpassas ju väldigt
            väl till nordiska förhållanden, till Östersjöns förhållanden och
            till de operativa förhållandena i vårt område, samtidigt som vi
            också försöker att göra de här plattformarna eller farkosterna
            så ekonomiskt effektiva som möjligt. Skulle vi bara bestämma oss
            för att nu köper vi utomlands kan det vara så att det inte är
            särskilt mycket billigare utan att prislappen i det sammanhanget
            blir betydligt högre.
          </note>
          <note>
            Det finns liksom ingen enkel quickfix där man bara kan ifrågasätta
            det vi gör och sedan hitta någon annan lösning som man tror är
            bra. Då kan man nämligen sitta där i slutändan med både högre
            underhåll, högre kostnader rent allmänt och framför allt även
            leveransproblem. Det här är inte enkelt.
          </note>
          <note>
            Kompetensen att bygga själv är en unik kompetens. Det visade
            sig framför allt i svårigheten att plocka upp kompetens som vi
            möjligen delvis hade förlorat när vi skulle återuppta produktion
            av ubåtar. Vi hade dock så pass mycket kompetens att vi klarade
            det, trots det glapp som varit.
          </note>
          <note>
            Jag ser att Sverige har en världsunik kompetens på området. Vi
            är ett av få länder som klarar detta, och den ubåt som är på gång
            att utvecklas är operativt sett, tror jag, det bästa som man någonsin
            kan få för att operera just i Östersjöförhållanden och i våra
            farvatten. Även det är en parameter som jag tycker att man ska
            värdera när man resonerar om den här saken.
          </note>
          <note>
            Det är rätt när Pål Jonson säger att Visby är en fantastisk plattform.
            Det är sådant som många gånger uttalas om de system som vi har
            tagit fram i Sverige: Det är fantastiska plattformar och oerhört
            fina vapensystem. Lägg då in detta i värderingen när det gäller
            hur vi ska komma vidare i de här sammanhangen! Jag delar resonemanget
            kring fåtalighetsproblematiken och resonemanget kring att man
            måste hitta partner internationellt. Jag menar att det här är
            en typ av frågor som ständigt är aktuella, som det ständigt pågår
            arbete kring och som man ständigt på olika sätt försöker att lösa.
            För mig är det här definitivt inga nyheter.
          </note>
          <note>
            Det var ju bra att försvarsutskottet fick information från marinen.
            Re ­ geringen har dock enligt ordinarie regelverk informerat i
            budgetproposi ­ tionen. Jag vill bara ha den formella delen klarlagd.
            Vi har många utma ­ ningar på det här området, och det är viktigt
            att vi får diskutera dem till ­ sammans.
          </note>
          <note>
            Anf. 29 PÅL JONSON (M):
          </note>
          <note>
            Fru talman! Jag tycker att man kan se ett mönster i den här och
            den föregående debatten, bland annat att vi behöver någon form
            av strategi för försvarsindustrin för hur vi ska förhålla oss
            till utmaningar, fåtalighetsproblem, behovet av internationell
            samverkan och internationella partner. Men debatten visar också
            på vikten av att exportera för att kunna producera hemma, och
            då behövs ett starkare exportfrämjande. Jag ser den röda linjen.
          </note>
          <note>
            Jag har lyssnat på två föredragningar från FMV kopplat till nästa
            generations Visbykorvetter. Jag har faktiskt ännu inte hört någon
            tanke på hur produktionen kan passa in på den internationella
            försvarsmarknaden eller vilka förutsättningar som finns för att
            avsätta denna plattform av system på den internationella försvarsmarknaden.
            Jag har inte heller hört om några internationella samarbeten på
            underleverantörsnivå. De kanske finns, men jag har inte hört något.
            Jag tror att det är viktigt att vi tänker i termer av internationellt
            samarbete om vi ska utveckla nya ytstridsfartyg. Det är helt avgörande
            för att det ska bli långsiktigt bärbart.
          </note>
          <note>
            Fru talman! Låt mig sammanfatta några av utmaningarna som jag
            ändå tycker att marinen står inför. Vi står inför stora investeringsbehov
            på den marina sidan. Det är många beslut som försvarsbeslutet
            i december inte tog hand om, och jag har räknat upp en del av
            dem. Det finns också behov av en starkare styrning av den strategiska
            materielförsörjningen på det marina området.
          </note>
          <note>
            Avslutningsvis ska fåtalighetsproblemen vägas mot det som Peter
            Hultqvist har helt rätt i, nämligen att vi råkar vara mycket duktiga
            på sy ­ stemintegration och att vi har en hög grad av teknisk
            kompetens, men om vi inte kan exportera plattformarna kommer det
            att vara svårt för oss att räkna hem dem. Det håller inte att
            producera två eller tre prototyper av ett yt ­ stridsfartyg eller
            en ubåt.
          </note>
          <note>
            Anf. 30 Försvarsminister PETER HULTQVIST (S):
          </note>
          <note>
            Fru talman! Om en strategi leder till att vi skriver ned på ett
            papper att vi har behov av partner, kostnadsdelning och internationellt
            samarbete är det egentligen inga nyheter som presenteras. Jag
            menar att utredningen har utmärkta förutsättningar att ta fram
            ett grundmaterial för att resonemangsmässigt och förslagsmässigt
            möta olika utmaningar som finns att hantera inför framtiden. Punkterna
            är sådant som man jobbar med på olika områden. Om man når fram
            och får ett avtal med ett land – till exempel köpa och samarbeta
            runt svenska ubåtar – har man en helt annan plattform att utveckla
            från än vad som finns i dag. Det är något som vi hela tiden jobbar
            med gentemot olika internationella intressenter. Då kommer med
            automatik kostnadsdelningsfrågan in.
          </note>
          <note>
            Det vi har lyckats med på ett spännande sätt är FCAS-projektet
            med Storbritannien om nästa generations stridsflyg. Det är ett
            intressant utvecklingsprojekt.
          </note>
          <note>
            Sedan kan vi i allmänna ordalag tala om starkare styrning, fram
            och tillbaka, hit och dit, men grejen är den att om sådana punkter
            ska lyckas, som du har nämnt och jag har konfirmerat, öppnar de
            för mycket. Alla funderingarna över hur vi uttrycker oss här reduceras
            helt plötsligt, och då har vi ett nytt trappsteg att utgå från.
          </note>
          <note>
            Strategin löser inte allt, utan frågan är vad man kan verkställa
            och vilket resultat av strategin man kan nå . Det som förmodligen
            kommer att ingå i stora delar av strategin är sådant som redan
            pågår i dag. Men det får vi återkomma till när utredningen är
            klar.
          </note>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellation 2020/21:707 om det statliga våldet
            i Paraguay och Brasilien
          </note>
          <note>
            Anf. 31 Utrikesminister ANN LINDE (S):
          </note>
          <note>
            Fru talman! Lorena Delgado Varas har frågat mig om regeringen
            kom ­ mer att kräva att Paraguays regering agerar angående morden
            på Lilian och María Villalba, 11 år, och försvinnandet av Carmen
            ”Lichita” Oviedo Villalba, 14 år, samt om regeringen fortfarande
            ställer sig villkors ­ löst posi ­ tiv till handelsavtalet Mercosur
            utan att ta hänsyn till det statliga våldet i Paraguay och Brasilien.
          </note>
          <note>
            Sveriges ambassad i Buenos Aires och EU-delegationen i Asunción
            följer situationen för de mänskliga rättigheterna i Paraguay,
            inklusive detta mycket tragiska fall. I februari uppmanade FN:s
            högkommissionär för mänskliga rättigheter paraguayanska myndigheter
            att genomföra en snabb, självständig och effektiv utredning av
            omständigheterna kring fallen. Det är angeläget att uppgifter
            om övergrepp och kränkningar utreds och att de ansvariga i förekommande
            fall ställs till svars.
          </note>
          <note>
            De politiska kontakterna mellan Sverige och Paraguay är oregelbund
            ­ na, men m änskliga rättigheter tas regelbundet upp med Paraguay
            inom ra ­ men för EU:s mekanism för politiska konsultationer med
            Paraguay , som äger rum vartannat år.
          </note>
          <note>
            Med hjälp av finansiering från EU bedriver Idea International
            ett stort projekt för att stärka kvinnors politiska deltagande
            och inflytande i Paraguay, och Europeiska instrumentet för demokrati
            och mänskliga rättigheter (EIDMR) driver ett projekt för att skydda
            kvinnor och flickor från våld. Svenskt bistånd finansierar även
            Diakonias arbete med mänskliga rättigheter samt social och ekonomisk
            rättvisa i Paraguay.
          </note>
          <note>
            Vad gäller associeringsavtalet med Mercosur innehåller det skrivning
            ­ ar om att genom politisk dialog samarbeta för att främja respekten
            för de mänskliga rättigheterna och urfolkens rättigheter. Avtalet
            skulle kunna utgöra en viktig plattform för EU och Sveriges dialog
            med Paraguay och Brasilien, inklusive i frågor om mänskliga rättigheter.
            Regeringen har via handelsministern i denna kammare redan tidigare
            uttryckt att länders ager ­ ande , då gällande Brasiliens hantering
            av Amazonas, kan få effekter för ratificeringen av avtalet, och
            det gäller fortfarande. Kommissionen arbetar nu på förslag som
            ytterligare kan stärka hållbarhetsaspekterna kopplat till Mercosuravtalet.
          </note>
          <note>
            Anf. 32 LORENA DELGADO VARAS (V):
          </note>
          <note>
            Fru talman! Jag tackar utrikesministern för svaret.
          </note>
          <note>
            Jag konstaterar hur viktigt språket är när man definierar vad
            som hän ­ der inom politiken och vår relation till den.
          </note>
          <note>
            I underlaget om Paraguay till FN:s högkommissionär för mänskliga
            rättigheter kan man läsa bland annat att kommittén mot tortyr
            och kom ­ mittén för mänskliga rättigheter är oroade över rapporter
            om tortyr, utomrättsliga mord, godtyckliga kvarhållanden och försvinnanden
            som begås av militärpolisens specialstyrka. Det här är alltså
            statligt våld mot folket i Paraguay.
          </note>
          <note>
            När de elvaåriga flickorna mördades firade Paraguays president
            detta på Twitter. Många ser detta som ett sätt att byta fokus
            från de stora sociala protesterna som pågår i Paraguay.
          </note>
          <note>
            I Paraguay finns områden, urfolkssamhällen, som lever i skräck.
            De blir anklagade för att vara terrorister, och därför riskerar
            de att dö, förföljas, torteras och fängslas. Hittills har ett
            argentinskt rättsmedicinskt team stoppats från att säkra bevisen
            på morden. Barnens advokater har inte fått ta del av dokumentationen
            i fallet, och advokaterna har även flaggat för att regeringen
            redan har förstört bevis. Även FN:s högkommissionär för mänskliga
            rättigheter har konstaterat att bevis har förstörts. Vi kan alltså
            inte förvänta oss att ett sådant land ska prioritera utredningen
            av morden. Här har organisationer för mänskliga rättigheter krävt
            att FN självt ska skicka en utredningskommission.
          </note>
          <note>
            Fru talman! I regeringens utrikesdeklaration uttalade sig utrikesminis
            ­ tern på följande sätt: ” I denna tid är det viktigare än på
            länge att bedriva en feministisk utrikespolitik för kvinnors och
            flickors rättigheter. ” Visst är regeringens satsning på Idea
            International i att kvinnors politiska deltagande och inflytande
            i Paraguay ska öka samt att de driver projekt för att stärka kvinnors
            rättigheter och skydda kvinnor och flickor från våld bra och viktigt.
            Men man önskar att dessa välkända handelsverktyg, som några menar
            kommer att leda till demokrati och utveckling, skulle användas
            i högre grad för att trycka på i just de här frågorna.
          </note>
          <note>
            Avrättningarna av 11-åriga Lilian och María Villalba och försvinnandet
            av 14-åriga Carmen Oviedo Villalba var ingen slump. Det är en
            del i de illvilliga attackerna på urfolkssamhällena i Paraguay,
            på kvinnor och flickor, och ett sätt att hålla folket i rädsla.
          </note>
          <note>
            I den här situationen räcker det inte att luta sig tillbaka och
            svara att de politiska kontakterna mellan Sverige och Paraguay
            är oregelbundna och att mänskliga rättigheter i Paraguay tas upp
            inom EU vartannat år – särskilt med tanke på att Sverige är en
            stor supporter av Mercosuravtalet, där även Paraguay ingår.
          </note>
          <note>
            Anf. 33 Utrikesminister ANN LINDE (S):
          </note>
          <note>
            Fru talman! Ja, det är ett mycket tragiskt fall med flickorna.
            Jag blir djupt beklämd av att höra om dem och deras familjer.
          </note>
          <note>
            Vad jag förstår är omständigheterna kring händelserna fortfarande
            inte klarlagda. Jag instämmer därför i uppmaningen från högkommissarien
            för mänskliga rättigheter att utreda omständigheterna.
          </note>
          <note>
            Jag vill också understryka att godtyckliga frihetsberövanden,
            påtving ­ ade försvinnanden och utomrättsliga, summariska och
            godtyckliga avrättningar aldrig kan accepteras. Inte bara innebär
            det oerhört lidande för de drabbade och deras anhöriga, utan det
            är även ett uttryck för förtryck och innebär en kränkning av enskildas
            mänskliga rättigheter. Att utsätta andra för våld utgör en allvarlig
            kränkning och hindrar både människors och samhällens utveckling.
            Vi förväntar oss att stater lever upp till sina internationella
            åtaganden avseende mänskliga rättigheter, inklusive rätten till
            liv, frihet och personlig säkerhet.
          </note>
          <note>
            Som jag är säker på att Lorena Delgado Varas är medveten om är
            Sve ­ rige mycket aktivt i internationella sammanhang för att
            stärka respekten för folkrätten, inklusive de mänskliga rättigheterna.
            Sverige lade i höstas fram FN-resolutionen om utomrättsliga, summariska
            och godtyckliga avrättningar, som antogs med historiskt starka
            röstsiffror, och kommer att fortsätta stödja mandatet för FN:s
            särskilda rapportör om utomrättsliga avrättningar.
          </note>
          <note>
            Sverige har en global biståndsstrategi för arbetet med mänskliga
            rättigheter, demokrati och rättsstatens principer under perioden
            2018–2022. Det övergripande målet för strategin är att bidra till
            fria, trygga, rättvisa och inkluderande demokratiska samhällen
            där allas lika rättigheter främjas, skyddas och respekteras.
          </note>
          <note>
            FN:s högkommissarie för mänskliga rättigheter är en viktig partner
            i genomförandet av strategin. Sverige är största givare av frivilliga
            bidrag till högkommissariens kontor. Förra året gick det totala
            stödet upp till 260 miljoner kronor.
          </note>
          <note>
            Anf. 34 LORENA DELGADO VARAS (V):
          </note>
          <note>
            Fru talman! Det är fina ord, men ett stort problem är hur man
            agerar från bland annat Europas sida. Med ena handen bidrar man
            till sociala organisationer och olika projekt för att stärka kvinnor,
            men med andra handen lägger man fram avtal som det med Mercosur.
          </note>
          <note>
            Mercosuravtalet baseras på sänkta eller borttagna tullar, vilket
            är ett incitament till handeln att främja specifika produkter.
            För att förstå vad det här innebär lokalt i till exempel Paraguay
            och Brasilien måste man sätta sig in i hur produktionen ser ut
            i de länderna.
          </note>
          <note>
            Både i Brasilien och i Paraguay motarbetas småbrukarna och urfolken.
            Den småskaliga produktionen får, trots att den är viktig för klimat
            och biologisk mångfald, varken stöd att överleva eller uppmuntran.
            Tvärtom går lagar och regeringarnas arbete ut på att driva bort
            den småskaliga produk ­ tionen för att ge plats till den storskaliga.
            Både Paraguay och Brasilien ger till och med ekonomiskt stöd till
            de stora agroexporterande företagen.
          </note>
          <note>
            Lägg till i den ekvationen att Mercosuravtalets morot är att
            gynna den storskaliga produktionen ännu mer. Inte bara det – vi
            exporterar förbjudna bekämpningsmedel dit, alltså medel som är
            förbjudna här men helt okej att använda där. Bara under 2018 var
            värdet på den exporten till Mercosur ­ länderna över en halv miljard.
            Sedan importerar vi frukt och grönt som är besprutad med dessa
            medel. Det borde vara lätt att förstå vilka logiska konsekvenser
            det här får, men tyvärr agerar varken vår regering eller EU utefter
            de konsekvenserna.
          </note>
          <note>
            Den storskaliga produktionen leder inte bara till att småbrukarna
            och urfolken slås ut ekonomiskt. De jagas bort från sin mark,
            skogen bränns ned och vatten och jord kontamineras. Som om inte
            det räckte förföljs, mördas och fängslas de småbrukar- och urfolksledare
            som försöker protestera mot denna utveckling – och nu även deras
            barn.
          </note>
          <note>
            Trots detta avser regeringen att villkorslöst positivt ställa
            sig bakom Mercosuravtalet. Man har fått in skrivningar om dialog,
            men dialog räcker inte i det här fallet. Det måste vara mycket
            mer lagkrav i detta. Jag undrar också var hållbarheten finns i
            utformningen. Man måste börja prioritera människan, miljön och
            klimatet över de ekonomiska intressena.
          </note>
          <note>
            Flera europeiska länder har faktiskt kritiserat Mercosuravtalet,
            men jag har tyvärr inte hört samma kritik från Sverige. Om vi
            tittar på det som hänt i Latinamerika de senaste åren ser vi att
            frågor om miljö och mänskliga rättigheter är starkt förknippade
            med varandra, så det är verkligen viktigt att Sverige tar ställning
            i den här frågan.
          </note>
          <note>
            Anf. 35 Utrikesminister ANN LINDE (S):
          </note>
          <note>
            Fru talman! Ja, regeringen står fortsatt bakom Mercosuravtalet.
            Vi ser det som en självklarhet att använda EU:s associeringsavtal
            också som ett verktyg för vårt MR-arbete visavi Mercosurländerna.
          </note>
          <note>
            Associeringsavtalet innehåller som jag sa skrivningar om att
            genom politisk dialog samarbeta för att främja respekten för de
            mänskliga rättig ­ heterna. Med Mercosuravtalet på plats kommer
            det således att finnas ett institutionaliserat samarbete mellan
            parterna att använda för att förstärka dialogen i viktiga MR-frågor.
          </note>
          <note>
            Sedan 1995 är det standard att inkludera en MR-klausul i EU:s
            associe ­ ringsavtal. MR-klausulen brukar vanligtvis inkluderas
            i det politiska r a m ­ avtalet, till vilket frihandelsavtalet
            kopplas. Klausulen kallas en väsentlig bestämmelse eftersom den
            gör det möjligt att häva eller bryta ett avtal, antingen helt
            eller delvis, under vissa omständigheter vid en överträdelse av
            mänskliga rättigheter. Sådana klausuler blir därmed kraftfulla
            verktyg för att värna en utveckling som respekterar mänskliga
            rättigheter, demo ­ krati och rättsstatens principer.
          </note>
          <note>
            Detta upplägg används även i EU:s avtal med Mercosur, där den
            väsentliga klausulen om skydd för mänskliga rättigheter finns
            i den politiska delen av avtalet.
          </note>
          <note>
            Hållbarhetskapitlet i handelsdelen innehåller skrivningar om
            mänsk ­ liga rättigheter kopplade till arbetsmarknaden – mer specifikt
            krav på att partnerländerna uppfyller de grundläggande arbetsrättsliga
            konventionerna, som i sig utgör mänskliga rättigheter.
          </note>
          <note>
            Från dem som motsätter sig avtalet låter det ibland som om det
            skulle vara ett hot från EU att inte ratificera avtalet, ett hot
            som skulle sätta sådan press på Mercosurländerna att de lägger
            om sin nuvarande politik. Jag är inte övertygad om det. Utan Mercosuravtalet
            skulle troligtvis deras handel och politik fortsätta som den gör
            i dag. Skillnaden är att vi då har mindre möjlighet att vara med
            och påverka.
          </note>
          <note>
            Samtidigt ska vi ha klart för oss att andra länder, till exempel
            Kina, verkar i områden för att driva sin dagordning. Vi vet av
            erfarenhet att vissa länder använder sin ekonomiska tyngd till
            att utöva politiska påtryck ­ ningar. Regeringen är övertygad
            om att vi har stort intresse av att knyta Mercosurländerna till
            oss också av det skälet.
          </note>
          <note>
            Avtalet är således också av politiskt strategisk betydelse. Det
            knyter två mer eller mindre likasinnade regioner till varandra.
            Genom ökade kon ­ taktytor får vi ökade möjligheter till dialog
            för att försöka påverka part ­ erna. Det är viktigt inte minst
            för att motverka ökad dominans av andra aktörer.
          </note>
          <note>
            Anf. 36 LORENA DELGADO VARAS (V):
          </note>
          <note>
            Fru talman! Utrikesministern nämner klausuler. Men hur ofta har
            vi egentligen sett att Europa använder dessa verktyg för att pausa
            handelsav ­ tal och så vidare för att göra påtryckningar mot länder
            där man har gått mot en diktatur snarare än mot en demokrati?
          </note>
          <note>
            Att hota med Kina räcker inte heller. Här måste vi i första hand
            stärka demokrati och mänskliga rättigheter och sätta det före
            de ekonomiska intressena, och det har man hittills inte velat
            göra i något av avtalen.
          </note>
          <note>
            Sanningen är att handelsavtalen inte följer tiden. Det är inte
            okej att vi i handelsavtal använder oss av tullar för att uppmuntra
            mer köttimport till EU och för att öka importen av soja trots
            att man vet vilka effekter det får i de här länderna och trots
            att vi vet att det påverkar transportsträckorna och klimatet.
            Det innebär att handelsavtalen faktiskt är en illusion kring ett
            avtal där man lyfter mänskliga rättigheter, kvinnors rättigheter
            och miljöns rättigheter.
          </note>
          <note>
            Så vilken utveckling gynnar egentligen Mercosuravtalet? När man
            pekar ut Parisavtalet men för in element som innebär en utveckling
            åt andra hållet visar det egentligen bara att man vill upprätthålla
            att naturresurserna är bundna till Europa.
          </note>
          <note>
            Anf. 37 Utrikesminister ANN LINDE (S):
          </note>
          <note>
            Fru talman! Sverige agerar för situationen för mänskliga rättigheter
            överallt i världen, även i Paraguay. Trots att vi har oregelbundna
            och inte så intensiva kontakter deltar vi via vårt bistånd.
          </note>
          <note>
            Som jag nämnde finansierar svenska biståndsmedel flera insatser
            som syftar till att stärka respekten för de mänskliga rättigheterna,
            demokrati och rättsstatens principer i Paraguay. Som medlem av
            EU bidrar Sverige också till ett projekt för att stärka kvinnor
            och deras politiska deltagande och till ett annat för att skydda
            kvinnor och flickor från våld.
          </note>
          <note>
            Jag gläder mig åt Lorena Delgado Varas intresse för Mercosuravtalets
            många detaljer på handelssidan. Det är i grunden ett bra avtal
            som kommer att stärka EU:s möjligheter att hålla Mercosurländerna,
            däribland Brasilien, vid de åtaganden som är gjorda i Parisavtalen.
            Jag ber dock Lorena Delgado Varas att framför allt vända sig till
            handelsministern med dessa frågor eftersom det här är handelsministerns
            bord.
          </note>
          <note>
            EU använder dessa instrument aktivt för att skydda mänskliga
            rättigheter, inte minst arbetstagares rättigheter, till exempel
            i fallet Kambodja.
          </note>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellation 2020/21:708 om massprotester i Colombia
          </note>
          <note>
            Anf. 38 Utrikesminister ANN LINDE (S):
          </note>
          <note>
            Fru talman! Håkan Svenneling har frågat mig vilka åtgärder jag
            avser att vidta för att främja en fredlig och demokratisk utveckling
            i Colombia, vilka bilaterala och multilaterala åtgärder Sverige
            kan genomföra för att stärka fredsavtalet och bidra till stabilitet
            i Colombia samt om jag och rege ­ ringen avser att agera för att
            förhindra svensk vapenexport till Colombia.
          </note>
          <note>
            Den interna väpnade konflikten har präglat utvecklingen i Colombia
            under fem decennier och lämnat djupa spår i samhället. Fyra och
            ett halvt år efter fredsavtalets undertecknande är det uppenbart
            att det kommer att ta tid att bygga en hållbar och landstäckande
            fred i Colombia. Landet har dock genomgått en i många avseenden
            positiv utveckling och är i dag fredligare än för ett decennium
            sedan, mycket tack vare fredsprocessen med Farc, inklusive fredsavtalet
            från 2016.
          </note>
          <note>
            De senaste veckornas demonstrationer visar emellertid att många
            ut ­ maningar kvarstår. Pandemin har slagit hårt mot den colombianska
            befolk ­ ningen. Arbetslösheten har ökat, liksom de sociala klyftorna
            och fattigdomen. Det är positivt att regeringen har inlett förhandlingar
            med företrädare för demonstranterna, ackompanjerade av FN och
            den katolska kyrkan.
          </note>
          <note>
            Ambassaden i Bogotá har kontakt med företrädare för såväl regeringen
            som fackföreningar och studentorganisationer i syfte att stödja
            fortsatta förhandlingar och mana till återhållsamhet. Vi förväntar
            oss att våldsamheterna upphör, att de mänskliga rättigheterna
            respekteras och att brott begångna i samband med demonstrationerna
            utreds och lagförs.
          </note>
          <note>
            Vi arbetar intensivt med att på olika sätt underlätta och påskynda
            freds ­ byggandet, i nära dialog med de colombianska företrädarna,
            FN och EU. Regeringen beslutade den 6 maj om en ny femårig strategi
            för utvecklingssamarbetet med Colombia. Genom denna strategi ska
            Sverige fortsätta att arbeta med att stödja en inkluderande fred,
            inklusive övergångsrättvisa och ökad statlig institutionell närvaro
            och kapacitet i konfliktdrabbade områden. Vi intensifierar också
            vårt engagemang för mänskliga rättigheter och rättsstatens principer,
            jämställdhet och miljö och klimat.
          </note>
          <note>
            Slutligen: Export av krigsmateriel från Sverige prövas utifrån
            ett mycket strikt regelverk som riksdagen och regeringen har lagt
            fast. Enligt det svenska exportkontrollregelverket är det Inspektionen
            för strategiska produkter (ISP) som prövar frågor om tillstånd
            för export av krigsmateriel. ISP kan samråda med Exportkontrollrådet,
            där företrädare för alla riksdagspartier ingår.
          </note>
          <note>
            Anf. 39 HÅKAN SVENNELING (V):
          </note>
          <note>
            Fru talman! Jag har ställt denna interpellation till utrikesministern
            med anledning av de massprotester som har skett i Colombia de
            senaste veck ­ orna.
          </note>
          <note>
            Fackföreningar, urfolk, småbrukare och kvinnogrupper startade
            pro ­ te s terna den 28 april som svar på den högerledda regeringens
            skattereform, som skulle slå hårt mot låg- och medelinkomsttagare
            i landet. Då beord ­ rade president Iván Duque ut militära trupper
            och polis för att möta pro ­ testerna, vilket har lett till dödandet
            av minst 76 personer, till att tusentals människor har utsatts
            för fysiskt våld och gripits och till ett nittiotal fall av sexuellt
            våld. Försvinnandena har varit mycket omfattande, och närmare
            350 personer saknas just nu.
          </note>
          <note>
            Särskilt i Colombias tredje största stad Cali har våldet mot
            demonstranter varit omfattade. I ett digitalt möte med colombianska
            aktivister som jag och min kollega Lorena Delgado Varas hade förra
            veckan fick vi lära oss att det finns ett så kallat slakthus,
            där tortyr, misshandel och rena styckningar av människor utförs
            av myndigheterna i syfte att stoppa protesterna.
          </note>
          <note>
            Jag vill tacka utrikesministern så mycket för svaret.
          </note>
          <note>
            Colombia präglas av en historia med våldsamheter sedan 1960-talet.
            Över 260 000 människor har dödats i våldet mellan gerillor, militär
            och miliser. Fredsavtalet som slöts 2016 mellan den colombianska
            regeringen och den största gerillan, Farc, gav hopp om ett mer
            fredligt Colombia.
          </note>
          <note>
            Men utvecklingen är fortsatt instabil. Den nuvarande högerregeringen
            har under lång tid undergrävt implementeringen av fredsavtalet.
            De protester vi nu ser handlar om mer än enbart skattereformen;
            de handlar om kritik mot en polariserande regering, utsattheten
            för människorättsförsvarare, bristen på sociala skyddssystem och
            behovet av polis och säkerhetsstyrkor som skyddar folket, inte
            dödar dem. Colombia är i dag en av de farligaste platserna i världen
            att vara försvarare av mänskliga rättigheter på.
          </note>
          <note>
            Sverige har ett ansvar att bidra till en fredlig utveckling i
            Colombia. Först handlar det om att fördöma våldet och dödandet
            och den polisbrutalitet som pågår i landet i samband med de protesterna.
            Jag undrar därför om utrikesministern avser att kalla upp Colombias
            ambassadör.
          </note>
          <note>
            Men det handlar också om att inte sälja svenska Jas-plan till
            Colombias regering och på så vis fortsätta att stärka Latinamerikas
            största militär. Här måste regeringen tydligt signalera ett stopp
            för vapenaffären och inte göm ­ ma sig bakom myndigheterna. Colombia
            är i större behov av fred, nedrustning, mänskliga rättigheter
            och demokrati än av svenska Jas-plan.
          </note>
          <note>
            I regeringens rapport om mänskliga rättigheter i Colombia beskrivs
            Colombia som en rättsstat, en beskrivning som starkt kan ifrågasättas
            då korruption, narkotikahandel och andra ekonomiska intressen
            ofta styr den politiska utvecklingen.
          </note>
          <note>
            Colombia är ett djupt militariserat samhälle, trots att det nu
            är snart fem år sedan fredsavtalet slöts. Det är uppenbart att
            det inte räcker med att avväpna Farcgerillan för att få fred.
            Även den colombianska militären, paramilitära grupper och rent
            kriminella måste motarbetas och avväpnas. Omfattande insatser
            mot så kallade små och lätta vapen måste genomföras. I dag är
            de för få och saknas ofta i EU:s strategidokument på området.
          </note>
          <note>
            Jag undrar därför vad regeringen tänker göra för att stödja arbetet
            med att undersöka detta och att ställa de m inom polis och militär
            som bär ansvaret för den senaste tidens dödande och våldsamheter
            till svars .
          </note>
          <note>
            Sverige ger i dag biståndsmedel och utbildningar till såväl polisen
            som åklagarmyndigheten i Colombia. Sverige har sedan 2013 stöttat
            polisen i Colombia med 42 miljoner kronor. Jag undrar om den senaste
            tidens dödande från polisens sida kommer att rendera i något slags
            konsekvens eller om stödet rent av kommer att avbrytas.
          </note>
          <note>
            Anf. 40 LORENA DELGADO VARAS (V):
          </note>
          <note>
            Fru talman! Sveriges varuexport till Colombia uppgick till drygt
            1 mil ­ jard svenska kronor under 2018. Sveriges import från Colombia
            uppgick till 502 miljoner samma år.
          </note>
          <note>
            Ett nittiotal svenska företag representeras på den colombianska
            mark ­ naden. Några av de största är Tetra Pak, Scania, Securitas,
            H &amp; M, Volvo, Skanska, ABB, Electrolux och Atlas Copco. J ag nämner
            det här för att vår utrikespolitik tyvärr mer guidas av ekonomiska
            intressen än av att främja länders utveckling med avseende på
            demokrati, hälsa, miljö, klimat och mänskliga rättigheter. Här
            måste vi ta ansvar, för de väpnade konflikterna i Colombia är
            starkt sammankopplade till ekonomiska intressen, nyttjande av
            mark och vatten. Här kan inte svenska företag svära sig fria från
            ansvar.
          </note>
          <note>
            Ett exempel är det hydroelektriska megaprojektet Hidroituango,
            där Atlas Copco och Scania verkat. Det är ett projekt som har
            mött lokalt mot ­ stånd då det förstör miljön, den biologiska
            mångfalden, tillgången till vatten och inkomstkällor. Projektet
            infördes med stort våld i Colombia. Paramilitariseringen ökade
            på grund av projektet och bidrog till mord och ökad förföljelse
            av sociala ledare. Enligt källor utförde paramilitärerna ungefär
            100 mord och försvinnanden i de kommuner som drabbats av projektet.
            Två sociala ledare, Hugo Albeiro George Perez och hans systerson
            Domar Zapata, och ledaren Luis Alberto Torres och hans bror Duvian
            Andrés Correa är några av flera ledare som mördats. Både Hugo
            och Luis var aktiva i miljörörelsen för levande floder i Antioquia
            och mördades bara några timmar efter varandra. Det här är inte
            okänd information, vare sig i eller utanför Colombia.
          </note>
          <note>
            Att delta i sådana här projekt underminerar fredsavtalet. Därför
            bör vi ifrågasätta svenska företags medverkan i sådana infrastrukturprojekt.
            Fredsavtalet och demokratin i Colombia måste gå före. Och den
            handel som kan finnas får inte öka paramilitariseringen, morden,
            hoten eller miljöförstörelsen.
          </note>
          <note>
            Fru talman! Interpellationen handlar om massprotesterna. Och
            mass ­ protesterna har en rad grunder, bland annat det ojämlika
            ekonomiska systemet men också det statliga våldet och korruptionen.
          </note>
          <note>
            När regeringen tar fram en femårig strategi kring Colombia ser
            jag med oro hur vissa punkter ska genomföras när de svenska företagen
            och investeringarna bidrar negativt till detta. Till exempel ska
            Sida bidra till att stärka förutsättningarna för demokrati och
            ökad respekt för rättsstatens principer, inklusive minskad korruption
            och straffrihet. Man ska också stärka skyddet för försvarare av
            mänskliga rättigheter och miljöförsvarare och begränsa klimatpåverkan.
          </note>
          <note>
            Med tanke på det jag redovisat tidigare behöver man ställa högre
            krav på företagen och våra investeringar. Annars håller inte strategin
            som rege ­ ringen presenterar kring Colombia. Saker går hand i
            hand.
          </note>
          <note>
            Anf. 41 Utrikesminister ANN LINDE (S):
          </note>
          <note>
            Fru talman! Det är oerhört tragiskt att så många människor har
            mist livet i samband med demonstrationerna i Colombia. Uppgifterna
            om polis ­ övervåld är djupt oroande, och användningen av oproportionerligt
            våld mot demonstranterna är oacceptabel.
          </note>
          <note>
            Respekten för de mänskliga rättigheterna utgör en central del
            av våra demokratier och är en nödvändighet för att ta sig ur den
            nuvarande krisen i Colombia.
          </note>
          <note>
            Tack vare vårt långa engagemang för fred i Colombia har vi mycket
            goda relationer till myndigheter, civilsamhälle och FN-organisationer
            på plats. Genom detta nätverk kan vi på olika sätt stödja förhandlingar
            mellan regering, fackföreningar och studentorganisationer.
          </note>
          <note>
            Colombias ekonomi har vuxit snabbt de senaste åren, och utvecklingen
            har i många avseenden gått åt rätt håll. Landets anslutning till
            OECD förra året är ett kvitto på den utvecklingen. Samtidigt växer
            klyftorna i sam ­ hället, och andelen fattiga har ökat drastiskt
            de senaste åren.
          </note>
          <note>
            Jag kan bara säga att det är en avgrundsdjup skillnad mellan
            Lorena Delgado Varas och min syn på vilken roll företag och handel
            har i relatio ­ nen mellan länder. Jag tror att svenska företag
            och handel mellan länder effektivt bidrar till en förbättrad situation
            när det gäller att minska klyftor och bidra till hållbarhet. Också
            de mycket strängare regler vi nu har för företagens hållbarhet
            påverkar i de här länderna. Här håller jag tyvärr inte med Lorena
            Delgado Varas på nästan någon punkt.
          </note>
          <note>
            I hela världen har pandemin slagit hårdast mot dem som redan
            är mest utsatta. Detta gäller även i Colombia, där majoriteten
            av befolkningen som livnär sig inom den informella ekonomin har
            drabbats värst av konsekvenserna.
          </note>
          <note>
            Colombia är medlem i Sveriges, ILO:s och OECD:s gemensamma ini
            ­ tiativ Global Deal. Den svenska fackföreningsrörelsen har i
            decennier haft och fortsätter att ha djupa engagemang i Colombia.
            Genom denna funge ­ rande sociala dialog kan man skapa ett mer
            ekonomiskt och socialt hållbart samhälle.
          </note>
          <note>
            Sverige har nyligen antagit ett nytt utvecklingssamarbete med
            Latin ­ amerika som omfattar 1 miljard kronor för 2021–2025. Förra
            året uppgick biståndet till Colombia till 298 miljoner kronor.
          </note>
          <note>
            Allt detta utvecklingssamarbete bidrar till en mer positiv utveckling
            i Colombia.
          </note>
          <note>
            Anf. 42 HÅKAN SVENNELING (V):
          </note>
          <note>
            Fru talman! Den utveckling vi nu ser i Colombia påminner skräm
            ­ mande mycket om den i Brasilien. Colombia överväger nu att köpa
            Jas-plan från Saab i vad som kan bli en miljardaffär, vilket Brasilien
            gjorde för några år sedan.
          </note>
          <note>
            Det är viktigt att Sverige som aktör för demokrati och förespråkare
            av mänskliga rättigheter främjar en demokratisk och fredlig utveckling
            i Co ­ lombia i stället för upprustning och spänning mellan grupper
            inom landet.
          </note>
          <note>
            Utvecklingen i Colombia är just nu negativ. Regeringen i landet
            min ­ s kar resurserna till institutioner som ska genomföra fredsavtalet,
            samtidigt som de militära utgifterna ökar. Det är uppenbart att
            staten, trots att den redan har Latinamerikas största militär,
            går mot en upprustning. FN har dessutom under förra året, 2020,
            dokumenterat att 375 människor dödades, varav 120 människorättsförsvarare,
            i vad som är en fortsättning på de hi ­ storiska konflikterna.
          </note>
          <note>
            Det sista folket i Colombia behöver är en regering som rustar
            upp och agerar alltmer aggressivt mot sin egen befolkning.
          </note>
          <note>
            I och med pandemin växer de ekonomiska, etniska och sociala klyf
            ­ torna, och de mest utsatta drabbas hårdast. Vi ser också att
            de politiska spänningarna mellan Colombia och grannlandet Venezuela
            har ökat de se ­ naste åren.
          </note>
          <note>
            Vänsterpartiet anser att Sverige bör främja det humanitära och
            konfliktförebyggande arbetet i Colombia. Det ligger dessutom inte
            i vårt försvars- eller säkerhetspolitiska intresse att öka tillgången
            till vapen i detta konfliktområde. Regeringen bör därför inte
            ge stöd till Saabs eventuella försäljning till Colombia utan i
            stället verka för fredliga lösningar i landet.
          </note>
          <note>
            Nyligen tog Saab emot en delegation av colombianska politiker
            vid sin fabrik i Linköping. Deltog eller hjälpte regeringen till
            vid det mötet?
          </note>
          <note>
            Regeringen måste nu tydligt signalera stopp för denna vapenförsäljning.
            Man bör också förändra det samarbetsavtal, ett så kallat MOU-avtal,
            regeringen har med Colombia efter fredsavtalet, där bland annat
            det här med Jas ingår.
          </note>
          <note>
            Situationen för civilsamhället är mycket tuff. De senaste veckorna
            har en intensiv smutskastning pågått från den colombianska regeringens
            sida. Colombias regering har också visat stor ovilja att lyssna
            på civilsamhället och föra en dialog.
          </note>
          <note>
            Här skulle Sverige kunna fylla en viktig roll genom att facilitera
            samtal mellan civilsamhället och regeringen och dess myndigheter.
            Till exempel skulle en fredskonferens behövas för att få fart
            på den långsamma implementeringen av fredsavtalet. Här skulle
            både Sverige och EU hjälpa till på ett tydligt sätt.
          </note>
          <note>
            Det som startade protesterna denna gång var den colombianska
            regeringens planer på att höja skatten för de fattigaste i Colombia.
            Men dessa intäkter skulle varit en droppe i havet jämfört med
            det som årligen försvinner genom korruption och skatteflykt. Endast
            korruptionen uppskattas uppgå till 50 miljarder peso.
          </note>
          <note>
            Regeringen behöver därför i sin dialog med den colombianska regeringen
            fortsätta att lyfta upp korruption och skatteflykt och inom ramen
            för vårt bistånd stärka arbetet mot korruption och skatteflykt.
            Folket ska inte utöver daglig korruption drabbas av höjda skatter,
            utan här måste vi vara solidariska med de fattigaste colombianerna.
          </note>
          <note>
            Det är bra att Sverige i grunden har ett utvecklat och ambitiöst
            biståndsarbete på 1 miljard kronor. Men det är viktigt att vi
            använder vår roll i Latinamerika i allmänhet och i Colombia i
            synnerhet till att göra vår röst hörd så att Drive for democracy
            känns hela vägen in i den colombianska regeringen. Om Colombia
            ska ha ett långsiktigt biståndssamarbete med Sverige ska landet
            också ha demokrati och social rättvisa, och framför allt ska fredsavtalet
            implementeras.
          </note>
          <note>
            Anf. 43 LORENA DELGADO VARAS (V):
          </note>
          <note>
            Fru talman! Jag håller inte med utrikesministern i alla frågor,
            och jag vill att den svenska regeringen ser problemen som vår
            handel bidrar till. Handelsavtalen måste förändras.
          </note>
          <note>
            På Business Swedens hemsida står att Colombia med sin politiska
            stabilitet, sin sunda ekonomiska politik, sin stora inre marknad
            och sina låga kostnader har blivit en intressant marknad för utländska
            investerare. Det är en jättemärklig beskrivning av Colombia eftersom
            man under flera år har mördat sociala ledare.
          </note>
          <note>
            Colombias militarisering har ökat. Jag pratade senast i morse
            med co ­ lombianska aktivister som står i direktkontakt med Colombia,
            och de berättade att läget är oförändrat. Våldsamheterna har inte
            upphört. Utöver de 70 personer som mördats och de tusentals som
            skadats har man bara de senaste dagarna presenterat en lista på
            ytterligare 1 271 personer som drabbats av det statliga våldet
            sedan den 11 maj.
          </note>
          <note>
            Sveriges regering måste markera och trycka på för att stoppa
            våldet. Men det räcker inte. Sverige måste också säkerställa demonstranternas
            rättssäkerhet. Vi måste kräva att det colombianska folkets yttrandefrihet
            respekteras och att de ansvariga för våldet straffas.
          </note>
          <note>
            Vi ser en tendens i Latinamerika där protesterna mot korrupta
            och ojämlika system möts med dödligt våld från staten utan några
            som helst konsekvenser för de ansvariga och där länder som Sverige
            fortfarande anser att Colombia är en demokrati i stället för att
            stötta de fredliga, sociala rörelserna.
          </note>
          <note>
            Anf. 44 Utrikesminister ANN LINDE (S):
          </note>
          <note>
            Fru talman! Den nya strategin för Sveriges utvecklingssamarbete
            med Colombia sträcker sig alltså till 2025. Genom vårt politiska
            engagemang och utvecklingssamarbete och genom den stora närvaron
            av svenska civilsamhällesorganisationer och företag kommer Sverige
            att vara en partner för fred, mänskliga rättigheter och hållbar
            utveckling i Colombia.
          </note>
          <note>
            Den colombianska försvarsmakten spelar en avgörande roll i genomförandet
            av det fredsavtal som finns. Därför är det viktigt att Sverige
            har en nära dialog med Colombias försvarsmakt, också om mänskliga
            rättigheter. Det stämmer att frågan om stridsflygplan har diskuterats
            mellan svenska och colombianska företrädare. Som statsråd kan
            jag inte redogöra för specifika detaljer utan hänvisar till Saab
            och Colombias regering.
          </note>
          <note>
            Jag har sagt det förr i denna kammare: Den av riksdagen antagna
            exportlagstiftningen för krigsmateriel är bland de strängaste
            i världen, och I nspektionen för strategiska produkter är ansvarig
            tillstånds- och tillsynsmyndighet.
          </note>
          <note>
            Vad gäller specifika handelsrelaterade frågor hänvisar jag Lorena
            Delgado Varas till handelsministern.
          </note>
          <note>
            Anf. 45 HÅKAN SVENNELING (V):
          </note>
          <note>
            Fru talman! Jag kan konstatera att utrikesministerns talepunkter
            om vapenexporten till Colombia har gått från att vara positiva,
            både från henne och försvarsminister Hultqvist, till att i dag
            enbart hänvisa till sekretess och att man haft vissa kontakter.
          </note>
          <note>
            Jag tycker att den svenska regeringen borde bli tydligare med
            att man inte vill se en vapenaffär med Colombia i detta läge,
            och som tur är har den colombianska regeringen fattat att ekonomin
            inte går ihop. Men det borde inte bara vara ett tillfälligt stopp
            för denna vapenexport. Om man vill värna fredsavtalet bör den
            inte ske över huvud taget.
          </note>
          <note>
            Jag har ännu inte fått något svar om samarbetet mellan svensk
            och colombiansk polis. Det är viktigt att regeringen är tydlig
            med hur man ser på detta samarbete med tanke på att den colombianska
            polisen stått för den stora våldsanvändningen, dödandet och försvinnandet
            av demonstranter. Regeringen behöver använda sina kanaler för
            att sätta press, men man be ­ höver också ha en strategi för att
            en dag kunna dra sig ur om den colombianska polisen inte reformeras.
          </note>
          <note>
            Det är bra att regeringen fördömer våldet, men jag har fortfarande
            inte fått svar på frågan om ambassadören ska kallas upp.
          </note>
          <note>
            Utrikesministern beskriver det som att det är en avgrundsdjup
            skillnad i synen hos svenska företag. Men det är snarare en avgrundsdjup
            skillnad mellan Sveriges självbild och hur svenska företag i Latinamerika
            agerar i verkligheten. Det finns många exempel, både historiska
            och nutida, på hur svenska företag har utnyttjat politiska situationer
            för att gynna sig själva och varit en del av ett ökat förtryck
            mot urfolk och lokalsamhällen. Här behövs tydligare lagstiftning,
            och det är på gång – men bara på EU-nivå.
          </note>
          <note>
            Jag tror att det internationella trycket är helt avgörande för
            att våldet från polis och militär ska upphöra. Jag hoppas att
            utrikesministern tar chansen att skapa det trycket mot Colombia.
          </note>
          <note>
            Anf. 46 Utrikesminister ANN LINDE (S):
          </note>
          <note>
            Fru talman! Samarbetet med den colombianska polisen sker framför
            allt genom utbildningsinsatser som är riktade till närpolisen.
            I fokus står bland annat värderingsfrågor, inklusive jämställdhetsarbete,
            inom polisen och metoder för att ingripa och utreda våld i nära
            relationer. En svensk polisrådgivare arbetar på plats på en av
            de colombianska polishögskolorna i Bogotá.
          </note>
          <note>
            Projektet har bidragit till att mer än 1 300 colombianska poliser
            har utbildats i hur man bemöter och hanterar våld mot kvinnor.
            Nuvarande program har med anledning av pandemin förlängts till
            2022.
          </note>
          <note>
            Det befintliga samarbetet med colombiansk polis fungerar väl,
            och samarbetet utvecklas löpande och anpassas efter det colombianska
            samhällets behov.
          </note>
          <note>
            För ytterligare detaljer får interpellanten vända sig till svensk
            polis, som har mycket information om detta samarbete.
          </note>
          <note>
            Jag kan också säga att utgångspunkten för samarbete är att polisen
            ska ha en grundläggande roll för upprätthållandet av mänskliga
            rättigheter och rättsstatens principer.
          </note>
          <note>
            För att gå över till fredsfrågan och försvarsfrågan vill jag
            säga att fredsavtalet mellan den colombianska regeringen och gerillagruppen
            Farc är historiskt och unikt, och situationen är fortfarande bättre
            även om det har kommit några setbacks jämfört med för ett decennium
            sedan.
          </note>
          <note>
            Utöver det breda stödet till genomförandet har Sverige fått tre
            särskilda ansvarsområden i fredsavtalet, nämligen jämställdhet,
            offrens rättigheter och försvunna personer. Därutöver arbetar
            vi med att stödja återintegreringen av före detta gerillamedlemmar,
            med särskilt fokus på kvinnor.
          </note>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2020/21:730 om Israels ockupation
            av Palestina
          </note>
          <note>
            Anf. 47 Utrikesminister ANN LINDE (S):
          </note>
          <note>
            Fru talman! Håkan Svenneling har frågat mig vilka åtgärder jag
            avser att vidta för att minska våldet mot palestinier samt illegala
            vräkningar och demoleringar av palestinska hem , om jag och regeringen
            anser att Israels ockupation av Palestina i juridisk mening är
            ett apartheidbrott och om jag och regeringen avser att verka för
            att suspendera det nuvarande associeringsavtalet .
          </note>
          <note>
            Den svenska regeringen fortsätter, i linje med FN:s och EU:s
            politik, sitt engagemang för att få till stånd en framförhandlad
            tvåstatslösning med två självständiga stater som lever sida vid
            sida i fred och säkerhet med Jerusalem som huvudstad för båda
            .
          </note>
          <note>
            Israels bosättningspolitik, inklusive vräkningar och demoleringar,
            strider mot folkrätten, underminerar en tvåstatslösning och bidrar
            till förhöjd konfliktnivå. EU:s höga representant för utrikes-
            och säkerhetspolitiska frågor har genomgående gett uttryck för
            denna linje.
          </note>
          <note>
            Sverige framför tydligt sitt budskap om behovet av att konfliktens
            grundorsaker adresseras, vikten av en tvåstatslösning och ett
            slut på ockupationen, senast i ett anförande framfört av Sverige
            å de nordiska ländernas vägnar i FN:s generalförsamling . Dessa
            budskap förs även fram direkt till Israel. Vi står givetvis också
            upp för Israels legitima säkerhetsbehov. Under den senaste våldseskaleringen
            har vi varit tydliga med att fördöma de urskillningslösa raketattackerna
            mot Israel och framhållit att landet har rätt att försvara sig
            men måste göra sitt yttersta för att civila inte ska drabbas.
          </note>
          <note>
            I likhet med EU använder Sverige inte apartheid begrepp et i
            relation till den israeliska ockupationen.
          </note>
          <note>
            Regeringen tror på dialog. Vi vill inte se en suspendering av
            associeringsavtalet. I associeringsavtalet stipuleras att ett
            associeringsråd ska äga rum i närtid. Ett associeringsråd ger
            möjlighet till tydliga budskap och till samtal om frågor både
            där vi är överens och där vi är oeniga.
          </note>
          <note>
            Anf. 48 HÅKAN SVENNELING (V):
          </note>
          <note>
            Fru talman! Den mest långvariga pågående konflikten i världen
            är Israels ockupation av Palestina. Redan genom processen som
            ledde till att staten Israel utropades år 1948 skapades grogrunden
            för dagens konflikt, då hundratusentals palestinier fördrevs från
            sina hem. Sedan sexdagarskriget 1967 har Israel ockuperat Gazaremsan,
            Västbanken och östra Jerusalem i strid med folkrätten.
          </note>
          <note>
            Konflikten är inte en konflikt mellan jämlika parter. Israel
            är en av världens största krigsmakter vars militärapparat understöds
            av USA, och landet har ett större ansvar enligt folkrätten i egenskap
            av ockupationsmakt. Samtidigt är det viktigt att understryka att
            folkrättens regelverk, bland annat förbudet mot attacker mot civila,
            omfattar samtliga parter. Israels ockupation ursäktar inte på
            något sätt raketbeskjutning mot Israel, attacker på civila israeliska
            mål eller att palestinska grupper begår brott mot de mänskliga
            rättigheterna på de palestinska områdena.
          </note>
          <note>
            Israels övergrepp mot de mänskliga rättigheterna, folkrätten
            och det palestinska folket inte bara fortsätter utan blir allt
            grövre. Blockaden av Gaza fortskrider och så även byggandet av
            den mur som sedan länge har för ­ dömts av FN. Antalet illegala
            bosättningar på ockuperad mark växer obehindrat, och fördrivningen
            av palestinier från östra Jerusalem och Jordandalen ökar.
          </note>
          <note>
            Ingen fred tycks vara i sikte, och så länge Israel vägrar att
            respektera palestiniernas mest grundläggande mänskliga rättigheter
            kommer det inte att vara möjligt att uppnå fred. Genom sina konsekventa
            brott mot folkrätten framstår Israel som genuint ointresserat
            av att upphäva den ockupation av palestinsk mark som pågått i
            årtionden och som är nyckeln till en varaktig fred i Mellanöstern.
            Vänsterpartiet anser att Israel måste dra sig tillbaka från ockuperade
            områden, att blockaden av Gaza måste brytas, att bosättningarna
            måste utrymmas och att en fri och demokratisk palestinsk stat
            bör upprättas inom 1967 års gränser.
          </note>
          <note>
            Vänsterpartiets utgångspunkt är folkrätten och respekten för
            de mänskliga rättigheterna. Därför har vi uppmärksammat och fördömt
            Israels grova och omfattande brott mot de mänskliga rättigheterna,
            både i och utanför riksdagen. Samtidigt har vi inte tvekat att
            ta avstånd från de brott mot folkrätten och de mänskliga rättigheterna
            som begåtts av palestinska grupper.
          </note>
          <note>
            Vänsterpartiet ser framför sig att Sverige kan spela en avgörande
            roll både för en framtida freds- och försoningsprocess och för
            att bygga en palestinsk statsbildning. Sveriges erkännande av
            Palestina som stat var ett viktigt steg, och det ska regeringen
            ha beröm för.
          </note>
          <note>
            Jag vill tacka utrikesministern för svaret på min interpellation.
            Jag har ställt dagens interpellation till utrikesministern för
            att lyfta upp den senaste tidens händelser med Hamas raketer mot
            Israel och Israels militära bombningar av det blockerade och instängda
            Gaza.
          </note>
          <note>
            Det är också viktigt att slå fast att agerandet från Israels
            militär och polis med avspärrningar runt Damaskusporten, stormningen
            av den religiösa platsen al-Aqsa-moskén och fördrivningen av palestinska
            familjer från östra Jerusalem utgör en fond av händelser som ökade
            konfliktnivån i slutet av det religiösa firandet av ramadan. Om
            man lägger till besvikelsen över inställda palestinska parlamentsval
            kan man konstatera att det är Israels ockupation av Palestina
            som utgör grunden för dagens problem och utmaningar.
          </note>
          <note>
            Kring Israel och Palestina finns det mycket som jag och utrikesministern
            är överens om. Det är genom en majoritet bestående av Vänsterpartiet,
            regeringen och Centerpartiet som Sverige är en stor bidragsgivare
            till flyktinghjälpen UNRWA och som Sveriges stöd för en tvåstatslösning
            är starkt. Men denna linje utmanas hela tiden av den svenska högern.
            Samtidigt blir regeringens linje ofta tam och tandlös, särskilt
            när det kommer till den israeliska regeringens brott mot mänskliga
            rättigheter.
          </note>
          <note>
            Jag undrar därför vad regeringen tänker göra. Avser man att klippa
            banden till Israels militär? Tänker regeringen verka för att suspendera
            det nuvarande associeringsavtalet med Israel eller följa EU-domstolens
            beslut om att märka upp varor från illegala bosättningar?
          </note>
          <note>
            Anf. 49 FREDRIK MALM (L):
          </note>
          <note>
            Fru talman! Jag har läst interpellationen och även svaret från
            utrikesministern. Jag tycker att hennes svar på interpellationen
            i huvudsak är rimligt och bra. Jag tycker dock att det finns några
            saker man kan tillägga.
          </note>
          <note>
            Det finns ett sätt för Hamas att skaffa sig ett utomordentligt
            bra luftförsvar för att skydda både Gazaremsan och befolkningen
            där, helt gratis. Det består i att inte själv strössla in raketer
            från Gazaremsan in i Israel. Det kostar inte Hamas en enda shekel,
            dinar, krona, euro eller dollar att göra det, utan det är bara
            att sluta upp med att skjuta in raketer i Israel. Men det gör
            inte Hamas.
          </note>
          <note>
            Man måste förstå vad det är för typ av organisation som styr
            på Gaza ­ remsan. Israel hade ett tjugotal bosättningar där, förhållandevis
            små, 7 000 bosättare. Man evakuerade dem – bokstavligen bar ut
            de sista – för snart 16 år sedan, i augusti 2005. Två år senare
            tog Hamas kontrollen över Gaza ­ remsan. Man körde ut den palestinska
            myndigheten därifrån efter interna strider, och från 2007 har
            Hamas lyckats med konststycket att starta tre krig och ständiga
            sammandrabbningar och konfrontationer med I srael.
          </note>
          <note>
            Hela ekonomin på Gazaremsan är omstyrd till en krigsekonomi.
            I stäl ­ let för att man använder byggmaskinerna till att bygga
            hus använder man dem för att gräva tunnlar. I stället för att
            man kanaliserar resurser till att bygga sjukvård och skola, bygga
            upp området och göra något bra av Gaza ­ remsan använder man pengarna
            till att importera krigsmateriel och styr om hela ekonomin till
            att förbereda för nästa krig. I stället för att man agerar för
            att skydda barn och ge barnen en fin uppväxt och så vidare hjärntvättar
            man varje ny generation in i en dödskult. Man har perverterat
            den pale ­ stinska motståndskampen till att handla om ett heligt
            och evigt krig mot Israel där dess invånare, och särskilt judarna,
            ska drivas ut i Medelhavet.
          </note>
          <note>
            Vi står alla, hoppas jag, för en tvåstatslösning. Det innebär
            ett Israel och ett Palestina som kan leva sida vid sida. Men Hamas
            dröm är ett Palestina som lever ovanpå Israel. Det är någonting
            helt annat.
          </note>
          <note>
            Därför tycker jag, fru talman, att man måste vara rätt tydlig
            med att Israel inte bara har en rätt att skydda sin befolkning.
            Israel har också en skyldighet att skydda sin befolkning. Man
            har investerat åtskilliga miljarder i att göra detta och bygga
            upp Iron Dome för att skydda sin befolkning mot raketattacker
            och ha skyddsrum överallt. Man har gjort massiva investeringar
            i information till medborgarna, och det går olika larm. Man har
            byggt upp hela sitt sjukvårdssystem med mängder av ambulanser
            och så vidare. En stor del är också finansierat via utländska
            donationer.
          </note>
          <note>
            Fru talman! Jag tycker att det i sammanhanget är viktigt att
            påpeka att Israel givetvis har många skyldigheter. Och Israels
            agerande på Västbanken är på många sätt under all kritik. Jag
            är mycket kritisk mot Israels agerande på Västbanken. Men när
            det gäller Gazaremsan och Hamas är det så att så länge Hamas styr
            Gazaremsan kommer vi tyvärr, befarar jag, att fortsätta se en
            liknande utveckling för rätt lång tid framåt med regelbundna krig
            på grund av Hamas agerande.
          </note>
          <note>
            Anf. 50 Utrikesminister ANN LINDE (S):
          </note>
          <note>
            Fru talman! Regeringen arbetar inom EU och FN för att nå en långsiktig
            och hållbar lösning på konflikten mellan Israel och Palestina.
            Den senaste tidens våldsamheter med civila dödsoffer, inte minst
            alldeles för många barn, är förfärande och visar återigen på vikten
            av att konfliktens grundorsaker adresseras. Tillkännagivandet
            av ett eldupphör var välkommet och nödvändigt.
          </note>
          <note>
            Sverige är tydligt i sitt budskap om vikten av en förhandlad
            tvåstatslösning och ett slut på ockupationen. Detta har bland
            annat förmedlats nyligen i ett anförande framfört av Sverige på
            de nordiska ländernas vägnar i FN:s generalförsamling och v i
            d FN:s råd för mänskliga rättigheters specialsession om MR-situationen
            i Palestina.
          </note>
          <note>
            I likhet med EU och de andra nordiska länderna använder Sverige
            inte apartheidbegreppet i relation till den israeliska ockupationen.
            Regeringen har liksom tidigare regeringar stått bakom EU:s sedan
            länge etablerade position om bosättningsexpansionen, demoleringar
            och vräkningar och att de måste upphöra.
          </note>
          <note>
            Israels bosättningspolitik, inklusive vräkningarna av palestinier
            i det ockuperade östra Jerusalem, särskilt i Sheikh Jarrah, strider
            mot folkrätten, undergräver tvåstatslösningen och bidrar till
            en förhöjd konfliktnivå.
          </note>
          <note>
            EU uppmanar regelbundet Israel att upphöra med denna typ av åtgärder
            och leva upp till sina skyldigheter som ockupationsmakt. EU är
            också tydligt med att status quo vid Haram al-Sharif, Tempelberget,
            måste upprätthållas.
          </note>
          <note>
            Vi följer noga situationen när det gäller mänskliga rättigheter
            i både Israel och Palestina. Vi ger uttryck för vår position offentligt,
            bland annat i regeringens landrapporter om mänskliga rättigheter,
            demokrati och rättsstatens principer samt i FN:s råd för mänskliga
            rättigheter.
          </note>
          <note>
            Situationen i Israel och i Palestina är som bekant återkommande
            på dagordningen vid EU:s utrikesministermöten. Vid dessa framhåller
            jag det angelägna i att EU står upp för sin överenskomna folkrättsbaserade
            politik och välkomnar EU:s höga representants aktiva engagemang
            för och tydliga budskap om vikten av EU-enighet bakom denna politik.
            Detta skedde senast vid det extrainsatta utrikesministermötet
            den 10 maj och vid Gymnichmötet någon vecka senare.
          </note>
          <note>
            Sverige står också upp för Israels legitima säkerhetsbehov. Under
            den senaste våldseskaleringen har vi varit tydliga med att fördöma
            de urskillningslösa raketattackerna mot Israel. Raketattackerna
            från terroristgrupper i Gaza mot civila i Israel måste upphöra
            en gång för alla. Israel har rätt att försvara sig men måste göra
            sitt yttersta för att civila inte ska drabbas. Den humanitära
            rättens regler om distinktion, proportionalitet och försiktighet
            måste respekteras.
          </note>
          <note>
            Vapenvilan måste konsolideras och humanitärt tillträde garanteras
            för att förbättra den humanitära situationen i Gaza. Sverige har
            beslutat att öka det humanitära stödet. EU verkar för att isoleringen
            av Gaza ska hävas. Det är viktigt. Det är också viktigt att få
            till stånd ett politiskt perspektiv och en process för en lösning
            av konflikten.
          </note>
          <note>
            När det gäller Håkan Svennelings fråga om associeringsavtalet
            svarade jag på den redan i mitt första anförande. Vi anser att
            man behöver en dialog och vill inte suspendera associeringsrådet.
          </note>
          <note>
            Anf. 51 HÅKAN SVENNELING (V):
          </note>
          <note>
            Fru talman! Många har under lång tid jämfört den israeliska regeringens
            och dess myndigheters sätt att dela upp människor utifrån härkomst
            med apartheidsystemet i Sydafrika. Ändå slog människorättsorganisatio
            ­ nen Human Rights Watch juridiska granskning av Israels lagar,
            där man konstaterar att det liknar apartheid, ned med stor kraft.
          </note>
          <note>
            Human Rights Watch drar slutsatsen att den israeliska regeringen
            har visat en avsikt att behålla israelers dominans över palestinier
            i hela Israel och i de ockuperade palestinska områdena. Dessutom
            har palestinierna systematiskt förtryckts, och omänskliga handlingar
            har begåtts mot dem. Human Rights Watch menar att när dessa tre
            aspekter förekommer tillsammans motsvarar det apartheidbrott.
          </note>
          <note>
            Om regeringen då inte väljer att beskriva detta som apartheidbrott
            vore det intressant att höra hur regeringen ser på och beskriver
            systematiken i de övergrepp som sker och hur regeringen kan tänkas
            arbeta för att synliggöra och motarbeta detta systematiska förtryck
            som möter palestinier varje dag.
          </note>
          <note>
            I förra veckan kom den glädjande nyheten om att en politisk storspelare,
            och den som är ytterst ansvarig för att motverka fredsprocessen
            och öka förtrycket mot palestinier, efter tolv år vid makten som
            premiärminister har fått lämna ifrån sig den. I stället tillträder
            nu en mycket bred koalition, bestående av hela åtta partier från
            höger till vänster, från judiska och arabiska partier, regeringsmakten.
            De kommande veckorna ska de genom en snårig väg för att forma
            sin regering.
          </note>
          <note>
            Men Benjamin Netanyahu lär knappast ge upp i första taget. Hans
            grepp om israelisk politik har varit stenhår t under lång tid.
            Samtidigt be ­ tyder skiftet att det äntligen är dags att åtala
            Netanyahu för de tre korrup ­ tionsbrott som han står åtalad för,
            och det finns fler utredningar om miss ­ tänkta brott som pågår
            om honom.
          </note>
          <note>
            Det va r just sammanblandningen av israelisk politik och Benjamin
            Netanyahus egenintressen som till slut fick de andra politikerna
            att sluta upp i en osannolik koalition mot honom.
          </note>
          <note>
            Jag undrar hur utrikesministern ser på det politiska läget i
            Israel, och vilka kontakter som utrikesministern har haft med
            den nya israeliska regeringen.
          </note>
          <note>
            En annan viktig utmaning att ta tag i är att hålla nya parlaments-
            och presidentval i Palestina. Det har nu gått på tok för lång
            tid sedan palestinierna fick rösta fram sina ledare. Du kan i
            dag vara 34 år gammal, alltså nästan lika gammal som jag är, och
            aldrig ha röstat i ett palestinskt val.
          </note>
          <note>
            Här bär den palestinska administrationen med president Mahmud
            Abbas ett tungt ansvar för situationen. Men även den israeliska
            ockupationen sätter käppar i hjulen, dels genom att ledande palestinska
            politiker hålls fängslade, dels genom att försvåra för att val
            ska kunna hållas i östra Jerusalem. Omvärldens tryck på både Palestina
            och Israel kommer att vara avgörande för att palestinska val ska
            kunna hållas i år. Här har utrikesminis ­ tern ett tydligt ansvar.
            Jag undrar hur utrikesministern avser att ta detta ansvar.
          </note>
          <note>
            Den israeliska militärens bombningar av Gaza ledde fram till
            256 döda varav 66 barn. Det visar på militärens, IDF:s, bristande
            syn på folkrätt och mänskliga rättigheter. Därför måste nu omvärlden
            öka trycket mot de ansvariga i den israeliska militären. Det är
            dags för regeringen och Sverige att klippa banden till Israels
            militär. Det kan regeringen enkelt göra genom att kalla hem vår
            försvarsattaché från Tel Aviv, genom att sluta tillåta Israel
            att testa till exempel drönare på våra flygfält i Norrland och
            genom att införa ett vapenembargo mot Israel på EU-nivå. Jag undrar
            om utrikesministern tänker vidta några åtgärder mot Israels militär?
          </note>
          <note>
            Anf. 52 FREDRIK MALM (L):
          </note>
          <note>
            Fru talman! Det är en oerhört vulgär retorik Vänsterpartiet ägnar
            sig åt i den här debatten.
          </note>
          <note>
            Var femte invånare i Israel har arabisk härkomst – är arab, eller
            i praktiken palestinier. Det är faktiskt den enda platsen i Mellanöstern
            där araber åtnjuter demokrati fullt ut. Några mil därifrån, i
            Syrien, har 10 miljoner människor fördrivits från sina hem de
            senaste åren. Där finns inte heller några judar, för de fördrevs
            redan för 50 år sedan. Det är däremot apartheid. Irak är etniskt
            och religiöst rensat ned på trappuppgångsnivå.
          </note>
          <note>
            Israel är det enda land som fortfarande – möjligen tillsammans
            med Libanon och några få andra fickor i Mellanöstern – har en
            mångfald och pluralism och håller fria val. Israel har så många
            fria val att de hålls nästan en gång i halvåret. Just detta land
            säger den svenska vänstern är de värsta förbrytarna, och man struntar
            fullständigt i att allting runt omkring Israel – i praktiken hela
            Mellanöstern – är ödelagt, sönderslitet i stycken, med brutala
            totalitära regimer.
          </note>
          <note>
            Syftet med hela den här retoriken kring apartheid – och jag är
            mycket glad att utrikesministern tydligt klargör att Sveriges
            regering inte delar den synen, fru talman – är att underminera
            relationer och utbyten med Israel. Det innebär att man i förlängningen
            inte ska tillåta till exempel israeliska forskare, oavsett om
            de är judar eller araber, att komma på symposium i Sverige och
            att svenska företag inte ska ha utbyte med Israel. I förlängningen
            syftar den här retoriken till att avlegitimisera Israels hela
            grund som statsbildning, och jag vänder mig väldigt starkt emot
            detta. Jag tackar för att utrikesministern har varit tydlig i
            att ta avstånd från det.
          </note>
          <note>
            Anf. 53 Utrikesminister ANN LINDE (S):
          </note>
          <note>
            Fru talman! Sveriges relationer med både Israel och Palestina
            är viktiga frågor och något som regeringen värnar.
          </note>
          <note>
            Vi måste givetvis kunna fortsätta stå bakom FN:s och EU:s folkrättsbaserade
            syn på konflikten och uttrycka kritik när folkrätten inte respekteras
            och samtidigt ha goda och konstruktiva relationer med Israel.
            På samma sätt måste vi kunna kritisera palestinskt agerande och
            palestinska myndigheter utan att äventyra relationen med Palestina.
          </note>
          <note>
            I vår dialog med den palestinska myndigheten är vi tydliga när
            det gäller vikten av att palestinierna åtnjuter mänskliga rättigheter.
            Jag pratade nyligen med premiärminister Shtayyeh , både för ungefär
            tio dagar sedan vid ett långt virtuellt möte och i förra veckan
            då vi båda var i Oman och hade ett fysiskt möte. Jag tog då bland
            annat upp vikten av demokratiska val och hur viktigt det är att
            de hålls i närtid i Palestina. Men de måste också få lov att hållas
            i östra Jerusalem, och det går inte om Israel inte tillåter det.
          </note>
          <note>
            Jag var själv partipolitisk valobservatör vid valet 2006 och
            befann mig då i Gaza. Jag vet därmed att det är alldeles för länge
            sedan som palesti ­ nierna själva har fått uttrycka sin vilja,
            och jag håller med Håkan Svenneling om att det är viktigt att
            palestinierna får delta i riktiga val.
          </note>
          <note>
            EU har en etablerad och folkrättsligt grundad politik som gör
            skillnad mellan staten Israels territorium och av Israel ockuperat
            territorium. I en ­ lighet med FN:s säkerhetsresolution 2334 differentierar
            EU, inklusive Sverige, mellan Israel enligt 1967 års gränser och
            av Israel ockuperade palestinska områden. Detta förhållningssätt
            har också bekräftats i den dom från EU-domstolen som gäller ursprungsmärkning
            av produkter från bosättningar. Det är därmed svaret på den frågan.
            Frågan kom förresten även till uttryck i tillämpningen av EU:s
            associeringsavtal med Israel.
          </note>
          <note>
            Jag fick frågan från Håkan Svenneling hur vi ser på Israels regering.
            Ja, den är ju så ny att vi inte har haft tid att ha några kontakter,
            men jag hoppas på det. Jag hoppas fortfarande på att jag ska bli
            inbjuden till Israel; jag har verkligen goda förhoppningar om
            att vi kan ha konstruktiva samtal. Men jag måste ändå få lov att
            uttrycka hur glad jag är att Isaac Herzog blev vald till president
            i Israel. Det är arbetarpartiets före detta ledare och en mycket
            konstruktiv man som är beredd till dialog både med dem som tycker
            lika och med dem som tycker olika i olika frågor. Det tror jag
            är ett väldigt positivt steg för den dialog som jag tycker måste
            finnas.
          </note>
          <note>
            Vi månar också om att EU:s samarbete med Palestina ska utvecklas,
            och vi stöder att man ska inleda ett förhandlingsarbete om ett
            fullödigt associeringsavtal mellan EU och Palestina.
          </note>
          <note>
            Anf. 54 HÅKAN SVENNELING (V):
          </note>
          <note>
            Fru talman! Vi kan utifrån dagens debatt konstatera att regeringen
            inte för en dålig politik. Problemet är enligt mig att den inte
            är tillräckligt bra.
          </note>
          <note>
            Man har fortfarande på sig silkesvantarna när det kommer till
            kritik av den israeliska regeringen och dess militärs brott mot
            folkrätten och mänskliga rättigheter, framför allt när det gäller
            att göra mer än att bara uttala ord och i stället visa faktisk
            handling. Man har fortfarande inga besked om hur man ska klippa
            banden till Israels militär. Vänsterpartiet har ett flertal förslag
            på hur man skulle göra det, och jag tycker att den första och
            mest konkreta åtgärden vore att kalla hem försvarsattachén från
            Tel Aviv.
          </note>
          <note>
            Samtidigt befinner vi oss i ett intressant politiskt läge med
            en ny israe ­ lisk regering, vilket innebär en möjlighet för Sveriges
            regering att förnya sitt engagemang för en tvåstatslösning så
            att vi får till både en israelisk och en palestinsk stat för att
            avsluta världens längst pågående ockupation.
          </note>
          <note>
            Fredrik Malm var på jakt efter mig kring detta med apartheid.
            Syftet är att visa på systematiken i det förtryck som dagligen
            möter palestinier i deras liv. Jag minns till exempel tillfällen
            då jag har passerat genom check-points i Palestina, mellan Betlehem
            och Jerusalem. Det är att som att vara ett boskapsdjur. Man trycks
            igenom en check-point där det spelas hög musik, och det är samma
            låt på repeat för att liksom driva en till vansinne.
          </note>
          <note>
            Vi kan också titta på den diskriminering som möter araber som
            bor i Israel och är israeliska medborgare. De diskrimineras strukturellt
            genom att deras samhällen prioriteras bort. Vägar rustas inte
            upp. Du märker när du har svängt in i ett arabiskdominerat område
            jämfört med ett israeliskt. Det skapar klyftor även i Israel.
          </note>
          <note>
            Därför är jag glad över mycket i regeringens politik, men jag
            tycker att den skulle kunna vara ännu bättre. Jag är ändå tacksam
            för den här debatten i dag, och vi kommer även att återkomma till
            den här frågan i en särskild debatt nästa vecka.
          </note>
          <note>
            Anf. 55 Utrikesminister ANN LINDE (S):
          </note>
          <note>
            Fru talman! Låt mig säga att jag också är glad för den här interpella
            ­ tionsdebatten, som Håkan Svenneling just tackade mig för. Jag
            uppskattar också att Fredrik Malm deltog i den, för jag tycker
            att det är viktigt att vi diskuterar dessa frågor i Sveriges riksdag.
            Jag ser också fram emot den debatt om Mellanöstern som vi ska
            ha senare i juni.
          </note>
          <note>
            Den fortsatta folkrättsliga expansionen av bosättningar, tvångsförflytt
            ­ ningar av palestinska familjer från deras hem, demoleringar
            av palestinska hem och förstörelsen av palestinsk infrastruktur
            måste upphöra. Så länge ockupationen fortgår har Israel särskilda
            skyldigheter och ansvar som ockupationsmakt. Dessa kommer FN och
            EU, och därmed regeringen, att fortsätta påminna om så länge som
            krävs. Likaså kommer kritik fortsatt att uttalas när brott begås
            mot folkrätten, inklusive mot den internationella humanitära rätten
            och de mänskliga rättigheterna.
          </note>
          <note>
            Det råder ingen tvekan om att meningsfulla fredsförhandlingar
            måste komma till stånd och att konflikten måste få ett slut. För
            att bygga en hållbar och rättvis fred mellan Israel och Palestina
            måste bägge parters behov, rättigheter och säkerhet tas i beaktande.
          </note>
          <note>
            Regeringen fortsätter att på olika sätt, både politiskt och genom
            biståndet, bidra till tvåstatslösningen och till att ockupation,
            våld och terrorism får ett slut. Vi tror på att föra dialog också
            i ett sammanhang där alla runt bordet inte är överens.
          </note>
          <note>
            En långsiktig lösning på den israelisk-palestinska konflikten
            står en ­ dast att finna i en framförhandlad tvåstatslösning som
            bygger på folkrätten och där Israel och Palestina kan existera
            sida vid sida i fred och säkerhet, med Jerusalem som huvudstad
            för båda staterna.
          </note>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2020/21:700 om regeringens ekonomiska
            politik
          </note>
          <note>
            Anf. 56 Finansminister MAGDALENA ANDERSSON (S):
          </note>
          <note>
            Fru talman! Dennis Dioukarev har frågat mig om det finns några
            utgiftsminskningar som regeringen är beredd att genomföra för
            att prioritera medel till välfärdens kärnverksamhet och om det
            finns någon skatt som regeringen inte är beredd att höja.
          </note>
          <note>
            För det första vill jag poängtera att regeringen har lagt om
            kursen för svensk politik. Under mandatperioden 2014–2018 genomförde
            regeringen satsningar på vård, skola och omsorg som uppgick till
            över 35 miljarder kronor. Regeringen har fortsatt med kraftfulla
            förstärkningar även under innevarande mandatperiod. När Sverige
            drabbades av coronapandemin var det 100 000 fler som arbetade
            inom välfärden, och i budgetpropositionen för 2021 tillförde regeringen
            över 30 miljarder kronor till kommunsektorn. Välfärden behöver
            dock stärkas ytterligare; det har inte minst pandemin satt i blixtbelysning.
          </note>
          <note>
            Dennis Dioukarev lyfter fram att regeringen genomfört skattehöjningar
            på miljöområdet. Det framgår dock inte av Dennis Dioukarevs fråga
            att skattehöjningarna är en del av en kraftfull grön skatteväxling
            där höjda miljöskatter växlas mot sänkt skatt på jobb och företagande.
            Skattesänk ­ ningar som ingår i växlingen är till exempel sänkt
            inkomstskatt för per ­ soner i vissa glest befolkade områden och
            skattereduktion för förvärvs ­ inkomster med tyngdpunkt på låga
            och medelhöga inkomster.
          </note>
          <note>
            Ekonomiska styrmedel är ett sätt att ställa om samhället i miljövänlig
            riktning och bidra till att fler kan göra klimatsmarta val i sin
            vardag. Sverige ska gå före och visa att en fossilfri värld är
            möjlig och går att förena med en hög levnadsstandard.
          </note>
          <note>
            Budgetprocessen pågår för närvarande i Regeringskansliet. De
            prioriteringar som regeringen och dess samarbetspartier gör för
            de kommande åren kommer att framgå av budgetpropositionen för
            2022, som överlämnas till riksdagen i september.
          </note>
          <note>
            Regeringen bedriver en ansvarsfull finanspolitik. Ett tydligt
            bevis på detta är att den offentliga sektorns konsoliderade bruttoskuld
            var låg före pandemin och att den efter pandemin beräknas vara
            lägre i Sverige än vad den var för flertalet länder inom Europeiska
            unionen före pandemin.
          </note>
          <note>
            Regeringen är självklart beredd att vid behov genomföra utgiftsminskningar
            såväl som utgiftsökningar och skattesänkningar såväl som skattehöjningar.
            Det finns dock ett flertal skatter som regeringen inte har för
            avsikt att höja eller återinföra – fastighetsskatten är ett sådant
            exempel.
          </note>
          <note>
            Anf. 57 DENNIS DIOUKAREV (SD):
          </note>
          <note>
            Fru talman! Tack, finansministern, för svaret!
          </note>
          <note>
            Regeringen har den senaste tiden aviserat ett antal skattehöjningar
            på sparande och investeringar. Man tänker höja skatten på entreprenörskap,
            och man tänker införa en ny pensionärsskatt i form av skatt på
            pensionssparande.
          </note>
          <note>
            Denna nya pensionärsskatt, allvaret i den reformen och vilken
            effekt detta kommer att få för framtida pensionärer förtjänar
            en alldeles egen diskussion. Initialt hade jag tänkt att denna
            interpellation skulle handla om just skattehöjningar på sparande
            och investeringar, men sedan slog det mig att det nog inte är
            detta som folk ute i stugorna faktiskt vill ha svar på.
          </note>
          <note>
            Jag och finansministern kan prata om kapitalskatter hit och dit
            och om lämpliga nivåer för detta, och vi kan ha våra meningsskiljaktigheter.
            Jag tror dock att det är en annan fråga som behöver ställas. Jag
            tror att grundfrågan som folk vill ha svar på är varför pengarna
            inte räcker till. Varför måste ständigt nya skatter införas och
            befintliga skatter höjas? Det rör sig om elektronikskatt, en ny
            pensionärsskatt, plastpåseskatt, skatt på el, en planerad skatt
            på kläder och skor och så vidare.
          </note>
          <note>
            Finansministern pratar om skatteväxling och om sänkta skatter
            på jobb med tyngdpunkt på låga och medelhöga inkomster. Detta
            är naturligtvis positivt. Det låter också misstänkt likt det som
            Sverigedemokraterna har presenterat i budgetmotion efter budgetmotion,
            även om jag inte är insatt i detalj i regeringens förslag, så
            det är möjligt att vi har samsyn där. Men allting annat då – alla
            övriga skattehöjningar?
          </note>
          <note>
            Utöver de skattepålagor som jag räknat upp har Sverige redan
            en kapitalbeskattning som ligger en bit över OECD-snittet, men
            den ska alltså höjas ännu mer om Socialdemokraterna får bestämma.
            Man ska införa en ny pensionärsskatt, och man har redan höjt skatten
            på sparande två gånger. Allt detta sker när Sverige redan har
            världens fjärde högsta skattetryck. Om höga skatter hade löst
            alla världens problem hade Sverige inte haft några problem till
            att börja med.
          </note>
          <note>
            Jag tror att finansministern förstår vart jag vill komma. Vi
            kan tycka olika om de här sakerna och om skattepolitiken. Man
            kan tycka att allt detta är bra. Man får tycka att elektronikskatten,
            som gjorde julklapparna en tusenlapp dyrare för alla barnfamiljer,
            är bra – det är upp till Socialdemokraterna. Jag tror dock att
            frågan på allas läppar i detta sammanhang är: Hur kan vi ha ett
            otillräckligt skatteuttag när Sverige har ett av världens högsta
            skattetryck?
          </note>
          <note>
            Jag tycker faktiskt att det är provocerande att det finns en
            diskrepans mellan hur mycket folk betalar i skatt och vad folk
            får tillbaka. Varför har vi ett underfinansierat rättsväsen? Varför
            har inte våra poliser högre lön? Varför har den svenska hemlösheten
            ökat snabbast i Norden? Varför har vi pensionärer som plockar
            pantburkar? Varför har vi rekordlånga köer till bup? Varför har
            vi så långa sjukvårdsköer att människor dör i väntan på operation?
            Det saknas pengar till välfärden, men när EU-länder med svag budgetdisciplin
            behöver 150 miljarder kronor lägger regeringen plånboken på bordet
            direkt.
          </note>
          <note>
            Det här är frågorna som alla vill ha svar på, och det är inte
            en fråga om höger eller vänster, fru talman. Det här handlar inte
            om skattesänkningar mot skattehöjningar, utan det handlar om vad
            man betalar till staten och vad man får tillbaka. Just nu får
            man flest fattigpensionärer i Europa, Europas tredje lägsta polistäthet
            och flest dödsskjutningar i Europa till priset av världens fjärde
            högsta skattetryck. Det är vad den här debatten handlar om.
          </note>
          <note>
            Anf. 58 Finansminister MAGDALENA ANDERSSON (S):
          </note>
          <note>
            Fru talman! Jag står ju här i egenskap av finansminister. Flera
            av de förslag som Dennis Dioukarev hänvisar till är ju förslag
            som en arbetsgrupp i det socialdemokratiska partiet har lämnat
            i en underlagsrapport till den socialdemokratiska partistyrelsen
            och har ingenting att göra med de förslag som regeringen har lagt
            fram hittills – bara så att vi har ordning och reda på fakta.
          </note>
          <note>
            De skatter som Dennis Dioukarev tar upp, som plastpåseskatt,
            skatten på kläder och skor och kemikalieskatten, är en del av
            den gröna skatteväx ­ lingen. Detta handlar alltså inte om skattehöjningar
            som går till att finan ­ siera de visserligen stora behov som
            finns i välfärden, utan dessa skatte ­ intäkter har gått direkt
            till att sänka andra skatter. Det är framför allt för ­ värvsinkomstskatten
            som har sänkts för barnfamiljer – extra mycket för dem som bor
            i glesbygd.
          </note>
          <note>
            Dennis Dioukarev tycker att det är bekymmersamt att vår kapitalskatt
            inte ligger på OECD-snittet eller, skulle jag gissa, under detta.
            Men om man ska ha skatter enligt OECD-snitt får man också ha en
            välfärd enligt OECD-snitt.
          </note>
          <note>
            Vad är det vi får i Sverige som man inte har i ett genomsnittligt
            europeiskt land? Låt mig börja med att nämna det mest uppenbara:
            äldreomsorgen. Väldigt många länder har inte en gemensamt finansierad
            äldreomsorg och hemtjänst på det sätt som vi har i Sverige. Detta
            är ett område som kommer att kräva stor finansiering under de
            kommande åren i takt med att 40-talisterna, som har jobbat och
            slitit ett helt långt yrkesliv, kommer upp i 80-årsåldern. Det
            handlar om stora årskullar, och de har naturligtvis rätt till
            en trygg ålderdom.
          </note>
          <note>
            Vi har också en föräldraförsäkring som är betydligt bättre än
            i många andra länder och ett studiefinansieringssystem som är
            betydligt mer generöst. Dessutom är barnbidragen på en bättre
            nivå än i många andra länder.
          </note>
          <note>
            Vad gäller pensionärer har vi ett långsiktigt hållbart pensionssystem
            på ett sätt som många andra länder inte har. Med detta sagt levererar
            det alldeles för låga pensioner. Det är precis därför som de som
            har slitit ett helt långt yrkesliv men ändå har en låg pension
            nu i september äntligen kommer att kunna få ett pensionstillägg
            utöver de andra förbättringar som har gjorts, som höjda bostadsbidrag
            och förbättrad garantipension.
          </note>
          <note>
            Regeringen har visat på stora ambitioner att förbättra våra pensionärers
            ekonomi, och jag ser framför mig att vi socialdemokrater kommer
            att fortsätta att arbeta med detta.
          </note>
          <note>
            Anf. 59 DENNIS DIOUKAREV (SD):
          </note>
          <note>
            Fru talman! Min uppfattning är att Magdalena Andersson också
            som finansminister representerar det socialdemokratiska partiet
            och därmed bör kunna kommentera socialdemokratiska förslag, eller
            har jag fel? Om jag inte missminner mig har både finansministern
            och Stefan Löfven redan kommenterat förslagen från arbetsgruppen
            i medierna. Jag förstår inte problemet och varför man inte skulle
            kunna kommentera det också i denna kammare.
          </note>
          <note>
            Sedan handlade inte min fråga om skatteväxlingen. Hade jag velat
            tala om skatteväxlingen hade jag ställt en interpellation om det.
            Jag har tagit upp ett antal olika skatter. Jag har tagit upp kapitalskatten,
            som enligt en färsk rapport från Timbro ligger på plats nummer
            fem inom OECD. Det är vad jag har ställt min fråga om. Min fråga
            handlar primärt om det svenska skattetrycket och inte om den gröna
            skatteväxlingen.
          </note>
          <note>
            Sedan får finansministern det att låta som att det inte är Socialdemokraterna
            som har styrt det här landet under 53 av de senaste 70 åren. Detta
            faktum går inte att komma runt hur man än vrider och vänder på
            det. Vad man än tycker om det nutida Sverige är dagens Sverige
            en produkt av socialdemokratisk politik. Det är detta som min
            grundfråga handlar om.
          </note>
          <note>
            Jag tycker att självkritik är en dygd och någonting som man borde
            ha mer av inom politik, och svensk politik i synnerhet. Jag skulle
            vilja ge finansministern en chans att resonera kring vilket ansvar
            som Socialdemokraterna bär för dagens samhälle, vilket ansvar
            Socialdemokraterna bär för de rekordlånga vårdköerna, vilket ansvar
            Socialdemokraterna bär för ett underfinansierat rättsväsen och
            vilket ansvar Socialdemokraterna bär för att vi har illegala immigranter
            som får tak över huvudet medan vissa pen ­ sionärer som jobbat
            hela sitt liv hamnar ute på gatan. Jag skulle vilja höra en reflektion
            kring detta.
          </note>
          <note>
            Anf. 60 TREDJE VICE TALMANNEN:
          </note>
          <note>
            Jag får påminna ledamoten om att interpellationer rör statsråds
            tjänste ­ utövning. Det innefattar bland annat statsråds sätt
            att utforma förslag som föredragande i regeringen, ställningstaganden
            i kommandomål, fullgöran ­ de av uppdrag att förhandla med andra
            länder och organisationer samt in ­ formella kontakter med myndigheter
            som är underställda regeringen. Detta är utifrån den handbok vi
            alla har, Parlamentarisk handbok , och basen från regeringsformen.
          </note>
          <note>
            Anf. 61 Finansminister MAGDALENA ANDERSSON (S):
          </note>
          <note>
            Fru talman! Utöver detta sa Dennis Dioukarev i sitt första inlägg
            att det hade kommit nya förslag på kapitalskatter från regeringen,
            och det har det inte gjort. Dennis Dioukarev säger också att hans
            interpellation inte handlar om den gröna skatteväxlingen. Men
            nu tog Dennis Dioukarev upp tre skatter som ingår i den gröna
            skatteväxlingen som exempel på skatter som regeringen har höjt.
            Jag vill då understryka att det är en del av en växling och inte
            en samlad skattehöjning.
          </note>
          <note>
            Vad gäller välfärden, rättsstaten, infrastrukturen och andra
            delar av vår gemensamma verksamhetsfinansiering ser jag att vi
            har mycket stora behov av finansiering under de kommande åren
            eftersom vi har stora arbetsuppgifter framför oss. Jag nämnde
            tidigare äldreomsorgen. Men vi behöver också förbättra vår infrastruktur.
            Regeringen har också stora planer på att bygga ut polisen. Då
            behöver naturligtvis också rättskedjan stärkas.
          </note>
          <note>
            Här är det ett problem att alliansregeringen under sina år sänkte
            skatten med 140 miljarder, vilket naturligtvis påverkar den samlade
            finansieringen för de mycket viktiga arbetsuppgifter vi har och
            sådant som vi sköter tillsammans som till exempel äldreomsorgen
            eller pensionerna. Det är klart att det påverkar finansieringsmöjligheterna.
          </note>
          <note>
            Det finns ytterligare idéer om ytterligare skattesänkningar från
            de partier som Sverigedemokraterna tänker sig att samarbeta med.
            Frågan till hela det samarbetet mellan Sverigedemokraterna, Moderaterna
            och Kristdemokraterna blir hur de tänker sig att man ska kunna
            finansiera välfärden med omfattande skattesänkningar.
          </note>
          <note>
            Det är utöver att Sverigedemokraterna väl är det parti som har
            gått längst av de svenska partierna vad gäller synen på om de
            allra rikaste skulle kunna bidra lite mer för att höja pensioner
            för dem som har slitit ett helt långt yrkesliv. Där tycker Sverigedemokraterna
            till och med att det är ”äckligt” att låta dem bidra mer till
            det gemensamma. Jag är av en annan uppfattning. Jag tror att det
            vore bra för samhället och finansieringen av välfärden.
          </note>
          <note>
            Anf. 62 DENNIS DIOUKAREV (SD):
          </note>
          <note>
            Fru talman! Ni får rätta mig om jag har fel, men jag blev avbruten
            i mitt tidigare anförande. Jag var inte klar i mitt förra anförande.
            Jag undrar om jag skulle få lite extra tid.
          </note>
          <note>
            (TREDJE VICE TALMANNEN: Ledamoten får vara tydligare. Det första
            av ledamotens anföranden avslutades utan en markör eller med ett
            tack. När ledamoten inte gick vidare i sitt andra anförande tolkade
            jag det som att det var samma avslut som i det tidigare inlägget.
            Jag gav därför ordet till finansministern. Det är viktigt att
            markera. Jag väntar en stund för att ge betänketid. Om det inte
            sägs något mer uppfattar jag det som att inlägget är avslutat.
            Det går inte att göra den här typen av tillägg med extra tid.
            Jag får be om ursäkt, men ledamoten får vara tydligare med att
            markera när inlägget är avslutat.)
          </note>
          <note>
            Fru talman! Jag förstår att det var ett missförstånd. Det var
            min konstpaus som skapade problematiken. Jag nöjer mig med mina
            två minuters talartid. Det är ingen fara.
          </note>
          <note>
            Vad gäller relevansen i det jag sa finns allt det som jag talat
            om med i min interpellation. Jag kan citera direkt från min interpellation.
            Där står att frågan är ” varför det finns en diskrepans mellan
            vad r egeringen tar ut i skatt och vad de svenska skattebetalarna
            får tillbaka. Den svenska välfärden har den höga beskattningen
            till trots stora hål i form av ett underfinansierat rättsväsen,
            långa sjukvårdsköer och en pandemi som blottlagt bristerna inom
            äldreomsorgen ”.
          </note>
          <note>
            Vad gäller skattesänkningar går Sverigedemokraternas skattesänkningar
            till dem med lägst inkomster. De som har lägst inkomster får mest
            över i plånboken med sverigedemokratisk politik. Som ministern
            nämnde i sitt inledningsanförande verkar Socialdemokraterna också
            tycka att det är bra politik. Vi kanske ändå har någon sorts gemensam
            syn i de här frågorna.
          </note>
          <note>
            Jag tycker att det är lite av ett hyckleri att framhålla Sverigedemokraternas
            politik på det sätt som finansministern gör när det i själva verket
            är Socialdemokraterna som sänker skatten för de allra rikaste.
            Man avskaffar värnskatten för de allra rikaste. Jag har principiellt
            ingenting emot det. Men inte med de hål som den svenska välfärden
            har.
          </note>
          <note>
            När det gäller förstärkning av kommunsektorn är det ett faktum
            att Sverigedemokraterna ligger på en högre nivå än regeringen.
            Jag har med mig ett utdrag här i kammaren, eftersom jag misstänkte
            att det skulle komma på tal. Där framgår det med all tydlighet.
            Tack!
          </note>
          <note>
            Anf. 63 Finansminister MAGDALENA ANDERSSON (S):
          </note>
          <note>
            Fru talman! Det finns många behov i Sverige för vilka man skulle
            behöva ytterligare resurser. Jag tänker inte minst på våra pensionärer
            som har slitit ett helt långt yrkesliv men som ändå har alltför
            låga pensioner.
          </note>
          <note>
            Jag tänker på äldreomsorgen, som uppenbart behöver förstärkas.
            Jag tänker på personalen som springer och sliter. Den försöker
            göra sitt allra bästa. Men de har ändå inte tid med det där lilla
            extra som att hålla i handen och kanske dricka en kopp kaffe tillsammans
            med våra äldre.
          </note>
          <note>
            Vi ser på sjukvårdsköerna som har byggts upp under coronakrisen
            och som behöver betas av i snabb takt. Vi har barnen i skolan
            som behöver få mer undervisning nu när de har haft digitalundervisning
            under corona ­ pandemin och kanske behöver hämta igen.
          </note>
          <note>
            Vi behöver fortsätta att stärka polisen och rättsväsendet och
            inte minst se till att det också finns pengar för att jobba förebyggande
            på ett sätt som vi inte gör i dag.
          </note>
          <note>
            Mot den bakgrunden har möjligheten diskuterats att de allra rikaste
            skulle kunna bidra lite mer till det gemensamma. Det handlar om
            miljonärerna och mångmiljonärerna. Jag tycker att det är ett fullt
            rimligt förslag att diskutera.
          </note>
          <note>
            Men här står vi ju avgrundsdjupt långt från Sverigedemokraterna,
            för när idén att de rika ska bidra kommer upp säger Sverigedemokraterna
            att de tycker att det är äckligt. Jag tror att det ligger väldigt
            långt från hur svenska folket uppfattar det.
          </note>
          <note>
            Interpellationsdebatten var härmed avslutad.
          </note>
          <note>
            § 14 Svar på interpellation 2020/21:758 om språkförskola
          </note>
          <note>
            Anf. 64 Utbildningsminister ANNA EKSTRÖM (S):
          </note>
          <note>
            Fru talman! Arin Karapet har frågat mig hur jag ställer mig till
            att införa obligatorisk språkförskola för barn till nyanlända
            och om jag avser att vidta några åtgärder för att införa en obligatorisk
            språkförskola för barn till nyanlända.
          </note>
          <note>
            Förskolan spelar en viktig roll för barns allsidiga utveckling
            och bidrar till att skapa likvärdiga förutsättningar inför skolstarten.
            Regeringen beslu ­ tade därför den 24 oktober 2019 att en särskild
            utredare skulle lämna för ­ slag som syftar till att öka deltagandet
            i förskolan bland barn i tre- till fem ­ årsåldern och föreslå
            hur förskolans arbete med barnens språkutveck ­ ling i svenska
            kan stärkas, bland annat när det gäller nyanlända barn. Utredning
            ­ en redovisade sitt uppdrag den 23 november 2020 i betänkandet
            Förskola för alla barn – för bättre språkutveckling i svenska
            (SOU 2020:67).
          </note>
          <note>
            I betänkandet redogörs för forskning som visar just förskolans
            positiva effekter på barns utveckling och lärande. Utredningen
            konstaterar bland annat att det finns en bred samsyn i forskningen
            om att förskolan har störst betydelse för barn med svag socioekonomisk
            bakgrund. Vidare framför utredningen att flera studier visar att
            barn som har gått i förskola har bättre språkliga färdigheter
            än andra barn.
          </note>
          <note>
            Betänkandet har remitterats, och utredningens förslag bereds
            nu inom Regeringskansliet. Frågorna om en obligatorisk språkförskola
            för barn till nyanlända kommer att tas om hand i det arbetet.
          </note>
          <note>
            Anf. 65 ARIN KARAPET (M):
          </note>
          <note>
            Fru talman! Tack, utbildningsministern, för svaret!
          </note>
          <note>
            Fru talman! Språket är nyckeln till integration. Sverige har
            under flera decennier haft en hög invandring. Vi har haft bilden
            att invandrare är en homogen grupp, men det är de inte. De kommer
            från olika kulturer och länder och har olika utbildningsbakgrund.
            Detta påverkar barnens skolgång. Kommer du från en familj där
            en eller båda föräldrarna är akademiker är det större chans att
            du lyckas i skolan än om ingen av dem är det.
          </note>
          <note>
            När det gäller just språkförskola tittar vi på hur det ser ut
            i Sverige. Vi har områden där det knappt bor några barn med två
            svenskfödda föräldrar. Med svenskfödda föräldrar menar jag de
            som har svenska som modersmål. Det är inte lätt att lära sig det
            svenska språket. Språket kommer hemifrån, när föräldrarna kommunicerar
            med barnet. I Sverige har vi inget språkkrav på föräldrarna när
            de kommer hit, för att få uppehållstillstånd eller medborgarskap.
            Vad innebär det? Jo, chanserna att barnen ska lära sig svenska
            i skolan blir ännu mindre.
          </note>
          <note>
            Att jag personligen är engagerad i denna fråga beror på att jag
            inte själv har svenska som modersmål. Men jag hade turen att ha
            lärare som ställde krav. Då fanns det faktiskt några elever i
            klassrummet som hade svenska som modersmål. I dag finns det inte
            bara i ett utan i ett flertal områden i Sverige skolor där ingen
            har svenska som modersmål, förutom möjligtvis lärarna själva.
            Därför är detta otroligt viktigt. Vi vet att ju tidigare barn
            lär sig ett språk, desto snabbare tar de det till sig.
          </note>
          <note>
            Vi ser i dag att skolan faktiskt är den enda vägen ut ur föräldrarnas
            sociala utsatthet, bort från kriminalitet. Vi måste börja från
            tre års ålder, det vill säga ha en obligatorisk språkförskola
            så att barnen får till sig de verktyg de inte får hemifrån för
            att möjliggöra en bättre framtid – för dem själva och det bostadsområde
            de bor i men också för samhället som helhet.
          </note>
          <note>
            Det vi gör just nu är att vi kastar bort en massa humankapital.
            Vi producerar ett utanförskap – det vi säger att vi vill minska.
            Men vi vet också att nyckeln till en framgångsrik skolgång är
            att kunna det språk man blir undervisad på och som sedan ska användas
            i arbetslivet, det vill säga det svenska språket.
          </note>
          <note>
            Svenska är komplicerat. Man skriver inte på samma sätt som när
            man pratar. Och i Sverige har vi undervärderat det svenska språket
            – att kunna estetisk svenska. Man kommer inte heller så långt
            på att prata det som kallas förortssvenska.
          </note>
          <note>
            Vi ser i dag en språksegregation, med minskade kunskaper i svenska
            språket. Och det som sker när barnen börjar i svensk skola är
            att de sitter som frågetecken i klassrummen. Ingen säger till
            dem att de inte kan tillräckligt bra svenska, för det finns en
            kravlöshet i Sverige; vi vill vara snälla.
          </note>
          <note>
            Jag har en fråga. Jag har läst utredarens svar, där det står
            att kommunerna bör erbjuda språkförskola. Varför ska inte kommunerna
            göra det obligatoriskt och se till att vi lyfter de här områdena?
            Det är inte bara ett område vi pratar om, utan det är flera områden
            där språket brister.
          </note>
          <note>
            Anf. 66 Utbildningsminister ANNA EKSTRÖM (S):
          </note>
          <note>
            Fru talman! Tack, Arin Karapet, för den passionerade pläderingen
            för en likvärdig och jämlik skola! Arin Karapet pekar verkligen
            på ett mycket viktigt problem, nämligen den ökande segregationen
            i svensk skola och det faktum att vi ibland stöter på skolor där
            samtliga barn som leker på skolgården går in och har undervisning
            på svenska men inte talar svenska ute på skolgården, för det finns
            inte tillräckligt många barn med svenska som modersmål.
          </note>
          <note>
            Denna utveckling vill regeringen bryta, och regeringen har tagit
            fram ett flertal förslag för att på djupet komma till rätta med
            de stora problem som den ökande segregationen innebär. Hittills
            har Moderaterna ställt sig väldigt kallsinniga till de förslagen,
            men efter denna passionerade plädering hoppas jag på en omsvängning
            från Moderaterna på den punkten.
          </note>
          <note>
            Arin Karapet talar också varmt om förskolans betydelse. Jag kan
            bara hålla med. Den svenska förskolan, där barn tillsammans leker
            och lär sig både språket och andra färdigheter och kunskaper,
            är en fantastisk inrättning. Det är en inrättning där kommunerna
            inte bara bör utan ska erbjuda plats till alla barn.
          </note>
          <note>
            Under den här regeringens tid har vi satsat mycket på förskolan.
            Tittar vi på statistiken ser vi att vi i dag har mindre barngrupper
            än vi hade för några år sedan. Vi ser också att vi har beslutat
            om en ny läroplan för förskolan, där barnens språkutveckling har
            betonats ordentligt mycket tydligare än vad som var fallet i den
            gamla läroplanen.
          </note>
          <note>
            Vi har också sett till att det finns ordentliga statsbidrag –
            i dag är de uppe i 350 miljoner – för ett språklyft i förskolan.
            Vi har dessutom utvidgat den framgångsrika satsningen Läslyftet
            med moduler som handlar om läs ‑ och språkutveckling på förskolans
            område.
          </note>
          <note>
            Sist men inte minst har vi arbetat med kompetensutveckling. Som
            Arin Karapet säkert vet ser vi i de olika förskolorna i Sverige
            även en pedagogisk segregation. På förskolor i utsatta områden
            är det ofta så att persona ­ len inte har fullgod utbildning och
            inte är behöriga förskollärare eller utbildade barnskötare i samma
            utsträckning som på förskolorna i mer välmående områden. Det är
            alltså väldigt viktigt att vi också satsar på att se till att
            personalen har goda förutsättningar att arbeta med barnens språkutveckling.
          </note>
          <note>
            Jag vill också ta tillfället i akt att markera att estetisk svenska,
            som Arin Karapet kallar det för, är ett uttryck som inte förekommer
            i skolans styrdokument. I Sverige och i svenska skolor och förskolor
            ska barn lära sig samma svenska språk, oavsett vilket hem man
            har, vilken skola man går i eller vilken del av Sverige man bor
            i. Detta är klart och tydligt framskrivet i våra styrdokument
            – i kursplaner och läroplaner – och så ska det förstås vara.
          </note>
          <note>
            Jag välkomnar Arin Karapets intresse för denna fråga och det
            djupa engagemang som han behandlar frågan med. Jag ser fram emot
            att detta djupa engagemang följs av konkreta förslag från Moderaterna
            som handlar om att säkerställa att barn ska ha goda förutsättningar
            att lära sig svenska i hela Sverige.
          </note>
          <note>
            Anf. 67 ARIN KARAPET (M):
          </note>
          <note>
            Fru talman! Jag har läst utredarens svar, som är kännetecknande
            för vår inställning till saker och ting i Sverige generellt. Vi
            ska ha en uppsökande verksamhet. Ja, en kommun som Botkyrka kanske
            klarar att ha uppsökan ­ de verksamhet. Man har en verksamhetschef
            och en kommunledning som tar det på största allvar. En närliggande
            kommun som Salem har kanske inte resurserna och medarbetarna för
            att klara detta fullt ut – etcetera.
          </note>
          <note>
            Problemet är att det alltid blir luddigt. Det ska inte hänga
            på vilken kommun ett barn växer upp i. Vi har språkbrister i Rinkeby,
            i Botkyrka, i Angered, i Hjällbo, i Rosengård, i Trollhättan –
            en efter en, i olika delar av vårt land. Det ska vara enhetligt.
            Om vi ska ha en likvärdig och jämlik skola ska det gälla lika
            för alla. Då ska det inte hänga på att ha uppsökande verksamhet.
            Det låter jättefint, men vi vet att det inte kommer att slå rätt
            överallt. Det är bättre att göra det obligatoriskt.
          </note>
          <note>
            Kommunerna bör erbjuda, men vad gör vi med de barn vars föräldrar
            vi inte får tag i eller vägrar att skicka sina barn till förskolan?
            Man säger att man vill ha skolplikt från fem års ålder. Då vet
            vi att dessa barn kommer att hamna efter i sin språkutveckling.
            Då måste vi vänta till fem års ålder. Det är bättre att ha en
            obligatorisk språkförskola från tre års ålder för barn till nyanlända
            och barn i utsatta områden. Då gör vi dem en tjänst. De får det
            verktyg de saknar och som de inte kommer att få från sina hem.
          </note>
          <note>
            Det vi också vet är att alltför många barn med utländsk bakgrund
            misslyckas i den svenska skolan. Resultatet ser vi i grundskolan
            och på gymna ­ siet. Det som sker är att vi får slitningar i vårt
            samhälle. Barnen hamnar i identitetskris. De vet inte själva om
            de ska kalla sig för svenskar eller för sina föräldrars etniska
            härkomst. Dessa barn är morgondagens vuxna. Den dagen de är vuxna
            är jag gammal. De är den kommande generationen.
          </note>
          <note>
            Skälet till att jag är engagerad i den här frågan har att göra
            med det jag sa om estetisk svenska. Det handlade inte om att vi
            skulle skicka in det i någon läroplan eller så, men det har betydelse.
            Jag har själv stött på det. När man pratar i telefon säger folk:
            Vad hette du? Du pratar jätteren svenska. Ja, jag har utländsk
            bakgrund, säger jag. Jag är armenier från Iran och pratar fem
            språk. Jag ser inte ut som du, men vi kan kommunicera med varandra.
            När man pratar över telefon blir man anonymiserad.
          </note>
          <note>
            Vi värderar detta väldigt högt i Sverige, men vi pratar inte
            om det. Problemet med politiken och problemet i skolan är att
            vi bara ska följa den här planen som vi är överens om. Det är
            jättebra, men vad händer med personen där ute?
          </note>
          <note>
            Just språket är nyckeln till integration. Jag förstår inte varför
            vi ska vara mjäkiga. Det handlar om att någon gång sätta ned foten
            från alla partier och säga: Rätten till det svenska språket är
            vi alla överens om. Du ska prata korrekt svenska om du kommer
            hit som barn eller om du föds i Sverige, för det gynnar oss alla.
          </note>
          <note>
            Det enda som binder ihop oss i Sverige är språket. När vi kan
            kommunicera med varandra kan vi också lösa alla problem vi upplever.
          </note>
          <note>
            Anf. 68 Utbildningsminister ANNA EKSTRÖM (S):
          </note>
          <note>
            Fru talman! Jag måste säga att jag inte blir riktigt klok på
            vad Arin Karapet egentligen är ute efter. Arin Karapet håller
            ett passionerat och, tycker jag, väldigt välformulerat inlägg
            om vikten av att de bestämmelser som finns ska gälla för alla.
            Samtidigt konstaterar han, precis som jag, att hur snyggt och
            fint vi än har uttryckt oss i skollag, förordningar, läroplaner,
            kursplaner, förskolans styrdokument och skolans styrdokument har
            vi en verklighet som inte riktigt följer på de fina orden.
          </note>
          <note>
            Mitt svar på detta är att arbeta med den här verkligheten – se
            till att det finns uppsökande verksamhet, se till att det finns
            kompetensutveckling och se till att vi tar i de problem som är
            roten till den alltför stora uppdelningen mellan vi och dom och
            mellan dem som har svenska som modersmål och dem som inte har
            det.
          </note>
          <note>
            Vi måste gå till botten med den segregation som finns i svensk
            skola och svensk förskola. Det, fru talman, gör vi genom ändringar
            i skolans styr ­ ning. Där har vi förslag på gång som jag verkligen
            hoppas att Moderaterna kan överväga att ställa sig positiva till.
            Hittills har det varit kalla handen. Man har snarare ställt sig
            på skolkoncernernas sida än på barnens sida.
          </note>
          <note>
            Men när vi nu ser att de tuffa, tydliga och bestämda uttryck
            som vi har i våra styrdokument inte når hela vägen ut är det,
            fru talman, en självklar ­ het för mig att vi ska arbeta med alla
            verktyg vi har i vår verktygslåda. Ett viktigt sådant verktyg
            är uppsökande verksamhet och kompetensutveck ­ ling, att se till
            att det finns kunskaper för dem som jobbar i skolan – både om
            vad läroplan, styrdokument och annat innehåller och om hur man
            ska arbeta med språkutveckling och använda förskolans pedagogik
            till att se till att barn får ett rikt språk.
          </note>
          <note>
            Här, fru talman, har vi problem. En kartläggning av barns språkutveck
            ­ ling som gjordes 2018 – i Biskopsgården i Göteborg var det den
            gången, men det hade säkert också kunnat vara någon annanstans
            – visade att 75 procent av barnen inte hade den förväntade språkutveckling
            som barn i Sverige borde ha i fyra- till femårsåldern.
          </note>
          <note>
            Det här är ett problem som är på riktigt. Mitt och regeringens
            sätt att lösa detta problem är att se över vilken lagstiftning
            vi har men också att använda oss av den stöttning till personalen
            som det kan innebära att faktiskt få en bra kompetensutveckling
            i hur man arbetar språkutvecklande i förskolan. Här behövs det
            utbildning, och det finns utbildning att få. Men det behövs också
            en tydlighet i lagstiftningen som jag hoppas att fler än mitt
            parti kan ställa sig bakom i riksdagen.
          </note>
          <note>
            Sist men inte minst vill jag ta upp en liten detalj i det som
            Arin Karapet säger. Arin Karapet talar väl om att man ska införa
            en obligatorisk språkförskola för ”barn till nyanlända och barn
            i utsatta områden”. Alla som har läst Lotta Edholms intressanta
            utredning ser att ett obligatorium som gäller för vissa grupper
            i Sverige men inte för andra, en uppdelning baserad på etnicitet
            eller härkomst, är problematiskt i förhållande till den diskrimineringslagstiftning
            som vi har och som också, fru talman, finns i många andra europiska
            länder.
          </note>
          <note>
            Detta måste vi ta hänsyn till. Vi kan inte bara bortse från att
            vi i lagstiftningen stöter på ganska stora problem, något som
            Lotta Edholm har utrett ordentligt och i botten. Det är lätt att
            stå i riksdagens talarstol och säga att vi ska ha särlagstiftning
            för barn till nyanlända och utsatta. Det är betydligt svårare
            att skriva en sådan lagstiftning.
          </note>
          <note>
            Anf. 69 ARIN KARAPET (M):
          </note>
          <note>
            Fru talman! Det har inte blivit någon lagrådsremiss ännu, men
            vi kan ju titta på remissvaren som har kommit från de olika remissinstanserna.
          </note>
          <note>
            Utredaren föreslår alltså att ”kommunerna ska vara skyldiga att
            bedriva uppsökande verksamhet för att öka deltagandet i förskolan”
            – uppsökande verksamhet, jättebra. Sedan ska det vara ” obligatoriskt
            för kommunerna att erbjuda förskola till barn ”. Det är just detta
            som är problemet: Man ska erbjuda. När man erbjuder något kan
            någon tacka nej. Vems intresse ska vi beakta – barnens intresse
            eller föräldrarnas intresse?
          </note>
          <note>
            Återigen: Erbjuda innebär att någon kan tacka nej. Vi pratar
            inte om enstaka barn med utländsk bakgrund. Invandringen till
            Sverige är så pass stor att många inte inser vilka konsekvenser
            den har lett till. Man träffar alltså barn i Sverige som är födda
            och uppvuxna här men som inte kan kommunicera ens på enkel svenska.
            Då kan vi stå här i kammaren och prata om si och så och att vi
            gör detta och detta. Men de får betala priset.
          </note>
          <note>
            Det är det som är själva grejen med obligatoriet. Barn i utsatta
            områden har inte samma privilegier. De stöter inte på barn till
            svenskfödda föräldrar. Redan där har vi gjort skillnad. Redan
            där har vi en segregation. De har inte samma möjligheter som barnen
            i Bromma eller barnen i Vällingby, för de kommer inte i kontakt
            med svenska språket.
          </note>
          <note>
            Därför är min fråga: Varför gör vi det inte obligatoriskt och
            för barnens skull? Vi ska inte göra det för någon annan som tycker
            att det här är lite luddigt eller blir kränkt. De här barnen är
            morgondagens vuxna, och de är också en del av Sverige.
          </note>
          <note>
            Anf. 70 Utbildningsminister ANNA EKSTRÖM (S):
          </note>
          <note>
            Fru talman! Så är det. De barn som växer upp i Sverige ska ha
            tillgång till ett rikt svenskt språk. Det ska inte göras någon
            skillnad i svensk skola när det gäller att ha höga förväntningar
            och ställa höga krav på en god språkutveckling. Den möjligheten
            och den skyldigheten ska alla barn i svensk skola ha oavsett ursprung,
            oavsett bostadsort och oavsett vilken skola man går i, vilka föräldrar
            man är född av och vilket språk man talar hemma vid köksbordet.
            Tillgång till ett rikt språk är något som den svens ­ ka skolan
            ska ge alla barn.
          </note>
          <note>
            Min inställning är att vi ska använda alla verktyg vi har i verktygslådan
            för att se till att de här fina orden blir verklighet i varenda
            del av Sverige, på varenda skolgård och för vartenda barn i varenda
            familj. Det gör vi genom en tydlig läroplan och tydliga lagstiftningstexter.
            Vi gör det genom att säkerställa att det finns tillgång till en
            förskola av hög kvalitet i hela vårt land, men vi gör det också
            genom att se till att det finns en uppsökande verksamhet och kompetensutveckling.
            De förskollärare och barnskötare som arbetar i de förskolor där
            väldigt få barn, om ens några, har svenska som talat språk hemma
            vid köksbordet ska ha en riktigt bra kompetensutveckling och utbildning
            i hur man lär alla barn ett gott svenskt språk.
          </note>
          <note>
            Jag måste säga att jag markerar väldigt tydligt mot tanken att
            vi skulle ha olika krav eller olika sorters svenska beroende på
            vilken ort vi bor i. I Sverige talar alla svenska, och i Sverige
            ska alla barn ha rätt till att lära sig svenska i förskolan och
            i skolan oavsett var man bor, oavsett vilken familj man är född
            i och oavsett vilken ort man råkar vara uppväxt i.
          </note>
          <note>
            Fru talman! Regeringen kommer att fortsätta sitt arbete för att
            stärka förskolan och stärka förskolans språkutvecklande arbetssätt.
            Det är ett väldigt viktigt arbete för alla oss som månar om ett
            Sverige som håller ihop.
          </note>
          <note>
            Interpellationsdebatten var härmed avslutad.
          </note>
          <note>
            § 15 Svar på interpellation 2020/21:775 om den svenska folkbildningen
          </note>
          <note>
            Anf. 71 Utbildningsminister ANNA EKSTRÖM (S):
          </note>
          <note>
            Fru talman! Amineh Kakabaveh har frågat mig om regeringen kommer
            att lägga till ytterligare ett uppdrag för den svenska folkbildningen
            enligt förslag från henne och om regeringen kommer att garantera
            att alla kvinnor och flickor som går på folkhögskolor erhåller
            en utbildning där kvinnors frigörelse och individens frihet inte
            kränks. Amineh Kakabaveh har även frågat mig om regeringen kommer
            att garantera att hedersförtryck och hedersnormer inte upprätthålls
            i svenska skolor.
          </note>
          <note>
            Inledningsvis vill jag tydliggöra att det inte ska finnas någon
            som helst plats för hedersrelaterat våld och förtryck och dess
            olika uttrycksformer i samhället. Detta gäller inte minst inom
            utbildningsväsendet och folkbildningen.
          </note>
          <note>
            Staten formulerar övergripande mål och syften för den verksamhet
            som finansieras av statsbidraget till folkbildningen. Statens
            stöd till folkbildningen syftar bland annat till att stärka demokratin,
            göra det möjligt för en ökad mångfald av människor att påverka
            sin livssituation, bidra till att utjämna bildningsklyftor och
            öka delaktigheten i kulturlivet.
          </note>
          <note>
            Folkbildningsrådets styrelse beslutar utifrån den statliga styrningen
            av statsbidraget om närmare villkor för fördelning av bidraget.
            I dessa villkor anges det bland annat att folkhögskolor och studieförbund
            ska förmedla och förankra respekt för de mänskliga rättigheterna
            och för grundläggande demokratiska värderingar. I bidragsvillkoren
            betonas även arbetet med jämställdhetsfrågor. För folkhögskolor
            anges det till exempel att skolorna genom sin verksamhet ska bidra
            till att alla oavsett kön ska ha samma makt att forma samhället
            och sina liv.
          </note>
          <note>
            Modellen för fördelning av statsbidrag till folkbildningen bygger
            på en tilltro till folkbildningens aktörer att på egen hand prioritera,
            genomföra och kontrollera verksamheten. Det är avgörande att såväl
            Folkbildningsrådet som folkhögskolor och studieförbund tar detta
            ansvar och säkerställer att det statliga stödet används korrekt.
            Statsbidraget ska uteslutande gå till verksamhet som stärker vår
            gemensamma demokrati.
          </note>
          <note>
            Flera åtgärder vidtas för närvarande för att stärka kontrollen
            av statsbidraget. Regeringen har till exempel b eslutat att Folkbildningsrådet
            för 2021 års verksamhet ska återrapportera en fördjupad bedömning
            av statsbidragets så kallade demokratisyfte. Folkbildningsrådet
            ska även särskilt redovisa hur rådet arbetar för att säkerställa
            att verksamheten som finansieras med statsbidraget förmedlar och
            förankrar respekt för de mänskliga rättigheterna och samhällets
            grundläggande värderingar.
          </note>
          <note>
            Folkbildningsrådet ingår vidare sedan 2016 i regeringens utvecklingsprogram
            Jäm ställdhetsintegrering i myndigheter , J I M. Inom ramen för
            JIM arbetar Folkbildningsrådet bland annat för att stärka det
            systematiska och integrerade jämställdhetsarbetet hos studieförbund
            och folkhögskolor.
          </note>
          <note>
            När det gäller frågan om regeringen kommer att garantera att
            hedersförtryck och hedersnormer inte upprätthålls i svenska skolor
            vill jag betona att detta är en prioriterad fråga för regeringen.
            I den sakpolitiska överenskommelsen som slutits mellan Socialdemokraterna,
            Centerpartiet, Liberalerna och Miljöpartiet de gröna framgår det
            att skolans arbete mot hedersrelaterat våld och förtryck ska öka.
          </note>
          <note>
            Regeringen har därför vidtagit ett flertal åtgärder under det
            senaste året. Regeringen har gett Skolverket i uppdrag att stärka
            det systematiska arbetet mot hedersrelaterat våld och förtryck
            inom skolväsendet . Regeringen har även beslutat om nya läroplansskrivningar
            för bland annat grundskolan, gymnasieskolan och vuxenutbildningen
            för att stärka undervisningen i sexualitet, samtycke och relationer.
          </note>
          <note>
            Avslutningsvis , fru talman, kan jag inte nog betona att alla
            elever, deltagare i folkbildning och andra studerande, oavsett
            kön och härkomst, har rätt till en trygg och inkluderande utbildning.
            Alla aktörer som arbetar med utbildningsfrågor har ett ansvar
            för att säkerställa detta.
          </note>
          <note>
            Anf. 72 AMINEH KAKABAVEH (-):
          </note>
          <note>
            Fru talman! Tack, utbildningsministern, för svaret!
          </note>
          <note>
            Det är viktigt och bra att det efter så många års påtryckningar
            nu finns kontrollmekanismer, men samtidigt måste vi tyvärr konstatera
            att det inte alltid går att kontrollera allt i efterhand. Senast
            i dag var det ett program i Sveriges Radio om granskningen av
            förskolor och skolor. Ägare byts ut när de blir påkomna, man byter
            namn på skolor och hundramiljontals skat ­ tekronor betalas ut
            och går till olika extremistiska och religiösa organisa ­ tioner.
          </note>
          <note>
            Det är nu sjunde året med den här socialdemokratiska regeringen,
            och jag har ställt flera interpellationer till olika ministrar
            om just folkbildningen och de medel som folkbildningen tilldelas.
          </note>
          <note>
            Många inom folkbildningen jobbar, måste jag säga, väldigt bra
            och för jämställdhet och allas lika värde, men tyvärr finns det
            också många som inte gör det. Ett exempel är Ibn Rushds skolor
            i Göteborg. Nyligen fick de inte 800 000 kronor, vilket var ett
            helt korrekt beslut av det blå laget plus Socialdemokraterna i
            Göteborg. Men så är inte fallet för alla verksamheter. Det ska
            inte behövas grävande journalister och terrorforskare för att
            skolor som det finns misstanke om ska utredas . Skolverket eller
            Skolinspektionen ska involveras, och politiken ska sedan våga
            fatta egna beslut.
          </note>
          <note>
            Jag tycker att det som utbildningsministern pekar på här om att
            det finns kontrollmekanismer är bra, men min fråga handlar om
            betänkandet om demokrativillkor för all verksamhet inom civilsamhället.
            Har ministern missat att skriva in det, eller är det någonting
            separat? Jag menar att det här är en del av civilsamhället, och
            där finns det också fyra väldigt bra syften, men jag är tveksam
            till ett av dem där man säger att man ska upprätthålla särartskulturen
            . Är det Saudiarabiens kultur, svensk kultur eller kurdisk kultur?
            Varför ska det finnas sådana otydliga formuleringar? De skapar
            bara flummiga mål, och syftet påverkas på grund av att de gör
            att det då finns personer som säger att du kan bedriva verksamhet
            i enlighet med din kultur och religion.
          </note>
          <note>
            Jag tycker att svensk bildning och svensk folkbildning ska bygga
            på de grundläggande principerna om allas lika värde och människans
            rättigheter, individens rättigheter, barns rättigheter och inte
            minst kvinnors rättigheter. Det saknas i dag. Jag har själv mycket
            kontakt med många vuxna kvinnor som inte vågar vara fria kvinnor
            i svenska skolor. Det är beklämmande. Därför undrar jag om vi
            kommer att ha demokrativillkor här eller inte.
          </note>
          <note>
            Anf. 73 Utbildningsminister ANNA EKSTRÖM (S):
          </note>
          <note>
            Fru talman! Jag vill tacka Amineh Kakabaveh för interpellationen
            och för den här viktiga debatten.
          </note>
          <note>
            Jag ska ta upp några av de saker som Amineh Kakabaveh lyfte upp
            i sitt inlägg. Låt mig börja med det demokrativillkor som Amineh
            Kakabaveh pekar på. Det är på det sättet; den svenska folkbildningen
            ska, precis som annan verksamhet som har stöd från staten, förstås
            bygga på respekt för mänskliga rättigheter och grundläggande friheter.
          </note>
          <note>
            Det är lätt att säga. Men som verkligheten och de många pressklipp
            som Amineh Kakabaveh radar upp här visar är det inte alltid lika
            lätt att upprätthålla de fina principerna. Jag är precis som Amineh
            Kakabaveh övertygad om att dessa principer upprätthålls i verksamheten
            i den stora majoriteten av våra studieförbund och på våra folkhögskolor.
            Och det är inte nog med det, fru talman, utan de förstärks. Vår
            folkbildning, våra studieförbund och våra folkhögskolor har genom
            historien spelat och spelar fortfarande en mycket stor roll för
            att vi i Sverige inte bara ska ha demokrati på papperet utan också
            utveckla vårt demokratiska samhälle. Just därför gör det mig upprörd
            ända in i märgen när våra folkbildningsanslag går till sådant
            som inte förstärker vår demokrati.
          </note>
          <note>
            Den utredning som Amineh Kakabaveh frågade om handlar om just
            demokrativillkoren. Vi hade nog allihop hoppats att den skulle
            kunna vara färdig vid det här laget. Men regeringen har gett den
            ett förlängt uppdrag och har däri tagit upp en sak som jag tror
            att Amineh Kakabaveh är väldigt nöjd med: möjligheten att ha ett
            fördjupat och förstärkt samarbete med till exempel Säkerhetspolisen
            om hur man ska arbeta för att upprätthålla demokrativillkoret.
            Den orsaken till förlängningen tror jag att Amineh Kakabaveh är
            nöjd med. Jag ser på hennes nickningar att så är fallet.
          </note>
          <note>
            Amineh Kakabaveh tar också upp de väldigt upprörande missförhållanden
            som har avslöjats i en del av våra förskolor, vår pedagogiska
            omsorg och våra skolor. Det handlar om täta ägarbyten och om ägare
            som visar att det finns anledning för samhället att ha tuffare
            bestämmelser. Vi har också skärpt de bestämmelserna, fru talman.
            Det är tack vare de regelskärpningar som regeringen har föreslagit
            som vi numera har större möjligheter att stänga skolor och förskolor
            som drivs av ägare som till exempel inte har rent mjöl i påsen
            när det gäller tidigare verksamhet.
          </note>
          <note>
            Men precis som Amineh Kakabaveh har jag dragit slutsatsen att
            det inte räcker. Vi måste ha ännu tydligare regler för vilka som
            ska få driva skolor och förskolor. Därför har regeringen beställt
            och fått betänkande från en utredning där man föreslår tydligare
            regler om pedagogisk omsorg. Vi har också i vårt januariavtal
            skrivit in åtaganden som innebär att vi kommer att återkomma med
            förslag om tydligare bestämmelser om vilka som ska få driva skolor
            och förskolor.
          </note>
          <note>
            Det är inte en mänsklig rättighet att driva en skola i Sverige,
            men det är en mänsklig rättighet att få undervisning som vilar
            på just de mänskliga rättigheterna.
          </note>
          <note>
            Fru talman! Ett stort arbete pågår för att säkerställa att de
            vackra orden i skollagen, regeringsformen och de bidragsbestämmelser
            som finns om vår folkbildning ska bli verklighet. Och jag kommer
            att fortsätta arbeta för att de pengar som ska gå till folkbildning
            faktiskt går till bildning och kultur och inte till annat.
          </note>
          <note>
            Anf. 74 AMINEH KAKABAVEH (-):
          </note>
          <note>
            Fru talman! Tack så mycket för svaret, utbildningsminister Anna
            Ekström!
          </note>
          <note>
            Jag är absolut en av dem som i 13 år har drivit att vi måste
            ha de här demokrativillkoren men också att det ska finnas mer
            kontrollmekanismer. Det handlar om skattebetalarnas goda minne,
            men vi politiker har också ett stort ansvar för inte minst bildning
            och utbildning. Det är där man lär sig att forma sitt eget liv
            och att berika sig med det största kapitalet: utbildning och bildning.
          </note>
          <note>
            Det är oerhört viktigt när det gäller vår vuxenutbildning, till
            exempel för mig och hundratusentals andra kvinnor som kommer från
            andra delar av världen och aldrig har fått chansen att gå i skolan,
            att alla sfi-utbildningarna, folkhögskolorna och andra vuxenutbildningar
            inte får drivas av privatpersoner som inte har annat syfte än
            religiös fanatism.
          </note>
          <note>
            Det handlar inte bara om islamistiska fundamentalister. Det finns
            även kristna folkhögskolor där individens rättigheter kränks,
            där flickors och homosexuellas rättigheter kränks och där man
            undervisar att homosexualitet är en sjukdom. Det har förekommit
            och förekommer. Man kan lyssna på Hederspodden för att höra många
            unga, svenska barn berätta om den skräck som de gått igenom i
            sådana skolor. Det är mest gentemot flickor och kvinnor.
          </note>
          <note>
            Vår jämställdhet ska inte bara finnas på papper. Vår jämställdhet
            måste genomsyra varenda verksamhet inom barnomsorg, utbildning
            och vuxenutbildning, som den här debatten handlar om.
          </note>
          <note>
            Det finns många som håller med mig. Jag samarbetar med flera
            folkhögskolor, bland annat Arbetarrörelsens folkhögskolor, där
            vi driver hederskursen. Där berättar många vuxna kvinnor om hur
            fruktansvärt det har varit att gå i en annan folkhögskola där
            man till exempel inte kan klä sig som man vill, umgås med dem
            man vill eller ens sitta bredvid vem man vill. Man blir hela tiden
            kontrollerad, och det finns moralpoliser som rapporterar.
          </note>
          <note>
            Sådana skolor ska inte finnas, menar jag. Det handlar inte bara
            om att de inte ska få pengar. De ska inte finnas i vårt system.
            De är skadliga för vår demokrati, för vår jämställdhet, för individens
            rättigheter och för kvinnans rättigheter. I våra hemländer – i
            stora delar av världen, ända från Asien till Mellanöstern och
            Afrika – har vi lärt oss att vi är ingenting, att vi inte ska
            höras och inte synas.
          </note>
          <note>
            I svensk skola ska inte hedersnormer, hedersförtryck, upprätthållas.
            Det leder nämligen också till hedersbrott. Många blir slagna hemma.
            Det är inte lätt, särskilt för vuxna kvinnor, att berätta för
            skolan. Det är tabubelagt. Vi vet att det är tabubelagt att berätta
            om våld. Och det är ännu värre för de hedersutsatta. Därför ska
            de skolorna inte finnas. De ska inte bara granskas, utan de verksamheter
            som inte bedrivs på ett sätt som är förenligt med svensk lagstiftning
            ska inte finnas.
          </note>
          <note>
            Jag vill därför fråga varför utbildningsministern inte håller
            med mig i fråga om att införa det femte syftet om individens frihet,
            om att motverka hedersförtryck och om att kvinnans rättigheter
            ska vara i centrum.
          </note>
          <note>
            Anf. 75 Utbildningsminister ANNA EKSTRÖM (S):
          </note>
          <note>
            Fru talman! Jag har under många år beundrat Amineh Kakabavehs
            kamp för hedersutsatta kvinnor och hennes outtröttliga kamp för
            att sätta stopp för hedersförtrycket i Sverige.
          </note>
          <note>
            När jag hör det här inlägget blir jag också glad över det Amineh
            Kakabaveh berättar om sitt samarbete med folkhögskolor och arbete
            med att se till att man inom folkhögskolans värld lever upp till
            de krav som finns på vår folkbildning: att de ska vara ett verktyg
            för demokratin och för människors, inte minst kvinnors, rättigheter.
            I de syften som finns för den svens ­ ka folkbildningen är de
            värdena tydligt och klart framskrivna.
          </note>
          <note>
            Jag utgår också från att det är något som Amineh Kakabaveh och
            hennes medarbetare bidrar till att sätta ljuset på. Det gäller
            även de misshälligheter som finns. Jag håller helt med om att
            det inte bara ska vara medier som rapporterar om de felaktigheter
            som Amineh Kakabaveh berättar om. Vi ska ha möjlighet att säkerställa
            att den typen av felaktigheter också rapporteras inom systemet.
            Jag utgår från att det också sker när Amineh Kakabaveh får kännedom
            om felaktigheter.
          </note>
          <note>
            Jag vill passa på och betona hur viktigt det är att vi ser till
            att den svens ­ ka skolan – alltifrån förskola, pedagogisk omsorg
            ända upp till vuxen ­ utbildning och folkbildning – upprätthåller
            den värdegrund som den svens ­ ka skolan och de värderingar som
            den svenska folkbildningen ska vila på. Det handlar om människors
            rättigheter, om kvinnans rättigheter och om att motarbeta förtryck.
            Amineh Kakabaveh har där ett starkt stöd från min sida.
          </note>
          <note>
            Amineh Kakabaveh ställer också konkreta frågor om ett enskilt
            studie ­ förbund, nämligen studieförbundet Ibn Rushd. Hon har
            gjort det vid ett flertal tillfällen tidigare i interpellationsdebatter
            här i kammaren. Jag sva ­ rar den här gången precis som jag alltid
            gör: Med de regler som finns om hur vi i Sverige styr vår förvaltning
            är jag förhindrad att uttala mig om vilka studieförbund som bör
            eller borde få bidrag. Det är en fråga för Folk ­ bildningsrådet.
            Det finns de i Sverige som säger att en myndighet borde fördela
            dessa pengar, och även i detta fall hade jag svarat exakt samma
            sak. Oavsett vem som fördelar bidragen är jag som statsråd förhindrad
            att uttala mig om vilka enskilda organisationer som borde eller
            inte borde få ersättning.
          </note>
          <note>
            Jag är däremot väldigt angelägen om att det arbete som vi gör
            genom Demokrativillkorsutredningen ska slutföras. Jag har goda
            förhoppningar om att det ska kunna göras inom mandatperioden.
            Denna fråga, fru talman, ligger inte på mitt bord utan på kulturministerns.
            Här har vi dock ett stort och viktigt arbete att göra för att
            se till att demokrativillkoren är klara och tydliga och också
            efterlevs inom folkbildningen.
          </note>
          <note>
            Anf. 76 AMINEH KAKABAVEH (-):
          </note>
          <note>
            Fru talman! Tack än en gång, ministern, för engagemanget och
            tydligheten! Om politiken inte är tydlig kan myndigheterna såklart
            heller inte fatta rätt beslut eller alltid fatta dem i rätt tid.
          </note>
          <note>
            Frågan om bidragsvillkor har jag drivit i Riksdagens tvärpolitiska
            nätverk, som består av 18 ledamöter från nästan alla partier –
            sex av åtta partier finns med. Vi framhåller att det finns luddiga
            formuleringar, till exempel syftet med folkbildningen. Det står
            att man ska upprätthålla kultursärart. Det kan tolkas så. Det
            står också i bidragsvillkoren att man ska främja kulturell särart.
            Det i sig blir problematiskt när det gäller homosexuellas och
            kvinnors rättigheter. De utgör ingen särart utan är universella.
          </note>
          <note>
            Alla människors lika värde är universellt. Det är inte kul att
            något annat ens får finnas. Självklart måste myndigheter rätta
            sig efter det. Jag säger inte att någon minister ska fatta beslut
            härifrån om vilka organisationer som ska få finnas eller vilka
            som ska få bidrag. Däremot är det välkommet att man politiskt
            är tydlig med syfte och mål för detta. Precis som man gör i andra
            länder ska vi också kunna styra detta. Vi ska vara måna om skattemedlen.
            De ska gå till samhällsutveckling, jämställdhet och allas lika
            värde.
          </note>
          <note>
            Dessa människor kommer aldrig att integreras. Barnen kommer alltid
            att göra revolt. Jag förstår varför de gör det. Om du tar ifrån
            dem deras rättigheter i det svenska samhället bildar de efteråt
            en massa andra religiösa föreningar där de kan vara. Då kommer
            hela syftet med demokrati, jämställdhet, människors lika värde
            och integration bli tomt på sitt innehåll.
          </note>
          <note>
            Anf. 77 Utbildningsminister ANNA EKSTRÖM (S):
          </note>
          <note>
            Fru talman! I den svenska förskolan, skolan och folkbildningen
            ska människors lika värde stå i centrum. Under den förra mandatperioden
            genomförde regeringen en förändring av läroplanen för skolan i
            vilken vi för första gången tydligt skrev in att vi inte ska ha
            könsseparerade grupper i skolan, i alla fall inte utan starka
            pedagogiska skäl. Detta gjordes som direkt respons på att det
            hade dykt upp att det förekom könsseparerade grup ­ per av exakt
            de skäl som Amineh Kakabaveh berättar om. Regeringen arbetar också
            just nu med ett förslag om att införa ett etableringsstopp för
            religiösa friskolor, och det görs av liknande skäl som dem som
            Amineh Kakabaveh redogör för.
          </note>
          <note>
            I vuxenutbildningen är dessa frågor oerhört viktiga. Många som
            kommer till Sverige får sin första bild av det svenska samhället
            genom sfi-utbildningen. Det är väldigt viktigt att de fina ord
            som redan finns i våra läroplaner också omsätts till verklighet
            i studiecirklar, i folkhögskolor och inom vuxenutbildningen. Jag
            kommer, fru talman, att arbeta hårt för att vi fortsättningsvis
            har klara och tydliga regleringar och skrivningar men också med
            det som är svårare än att skriva vackra ord på ett papper, nämligen
            att se till att dessa principer genomsyrar verksamheten i hela
            vårt land, från Ystad till Haparanda men också i varenda stadsdel,
            i vartenda studieförbund och i varenda folkhögskola.
          </note>
          <note>
            Det här är inte lätt, fru talman. Men det är något som vi alla
            tillsammans måste kämpa för för att se till att vår folkbildning
            bidrar till ett sammanhållet Sverige. Jag kommer inte att låta
            mig nöjas med mindre än så.
          </note>
          <note>
            Interpellationsdebatten var härmed avslutad.
          </note>
          <note>
            § 16 Svar på interpellation 2020/21:688
          </note>
          <note>
            Andre vice talmannen meddelade att statsrådet Anna Hallberg var
            för ­ hindrad att vid dagens sammanträde besvara interpellation
            2020/21:688 av Joar Forssell (L) om exportkrediter till affärer
            med Belarus. Interpellatio ­ nen skulle besvaras vid ett senare
            tillfälle.
          </note>
          <note>
            § 17 Svar på interpellation 2020/21:763 om åtgärder för att skydda
            barn från hederskultur
          </note>
          <note>
            Anf. 78 Statsrådet MÄRTA STENEVI (MP):
          </note>
          <note>
            Fru talman! Ann-Sofie Alm har frågat mig vilka åtgärder jag avser
            att vidta för att skydda barn som utsätts för hedersrelaterat
            våld och förtryck .
          </note>
          <note>
            Hedersrelaterat våld och förtryck är ett allvarligt samhällsproblem
            som medför stort lidande för dem som utsätts. Vi kan aldrig acceptera
            att människor utsätts för förtryck i hederns namn. Arbetet mot
            hedersrelaterat våld och förtryck är en högt prioriterad fråga
            för regeringen, och 2016 beslutade regeringen om en nationell
            strategi och ett riktat åtgärdsprogram för att förebygga och bekämpa
            mäns våld mot kvinnor och hedersrelaterat våld och förtryck. Det
            pågår just nu ett intensivt arbete med det nya åtgärdsprogram
            för perioden 2021–2023 som regeringen tidigare har aviserat.
          </note>
          <note>
            Regeringen har under mandatperioden vidtagit ett flertal åtgärder
            mot hedersrelaterat våld och förtryck. Den 1 juli 2020 infördes
            till exempel ett nytt brott, barnäktenskapsbrott, som kan ge fängelse
            i högst fyra år samt en straffskärpningsgrund för brott med hedersmotiv.
            Det infördes även ett utreseförbud som ska skydda barn från att
            föras utomlands för att ingå barnäktenskap eller könsstympas.
            Regeringen har vidare gett en särskild utredare i uppdrag att
            lämna förslag till en samlad nationell strategi för att förebygga
            och bekämpa våld mot barn, inklusive hedersrelaterat våld och
            förtryck. Utredaren ska ta fram förslag till mål för det långsiktiga
            arbetet att förebygga och bekämpa våld mot barn samt identifiera
            brister och möjliga åtgärder.
          </note>
          <note>
            En stärkt kompetens och ett välfungerande samarbete mellan ansvariga
            myndigheter är nödvändigt för att bekämpa och förebygga hedersrelaterat
            våld och förtryck och för att de som utsätts ska få det skydd
            och stöd de har rätt till. Regeringen har därför avsatt 180 miljoner
            kronor under 2021 för en särskild satsning på att öka kompetensen
            om hedersrelaterat våld och förtryck.
          </note>
          <note>
            R egeringen har nyligen beslutat om ett flerårigt myndighetsgemensamt
            uppdrag för att förebygga och bekämpa könsstympning av flickor
            och kvinnor. Regeringen har även beslutat om ett myndighetsgemensamt
            uppdrag under samordning av Nationella kompetensteamet mot hedersrelaterat
            våld och förtryck vid Länsstyrelsen i Östergötlands län att under
            2021 bland annat ta fram en myndighetsgemensam vägledning för
            personal inom socialtjänst, hälso- och sjukvård, skolväsen och
            polis för att förhindra och förebygga att barn lämnar landet för
            att giftas bort, könsstympas eller utsättas för olika former av
            hedersrelaterat våld eller tvång. Vidare har regeringen gett Länsstyrelsen
            i Östergötlands län i uppdrag att förbereda inrättandet av ett
            nationellt sektorsövergripande kompetenscentrum mot hedersrelaterat
            våld och förtryck.
          </note>
          <note>
            För att utveckla arbetet i skolan med att förebygga och bekämpa
            hedersrelaterat våld och förtryck har Skolverket tilldelats 11
            miljoner kronor för 2021 för ett uppdrag att stärka det systematiska
            arbetet mot hedersrelaterat våld och förtryck inom skolväsendet,
            inklusive förskolan, genom kunskapshöjande insatser och stöd för
            olika personalgrupper inom skola och förskola. Uppdraget ska redovisas
            senast den 4 februari 2022. Vidare har skolans uppdrag när det
            gäller hedersfrågor förstärkts i och med att regeringen i februari
            2021 beslutade om läroplansförändringar i det kunskapsområde som
            i dag kallas sex och samlevnad. Förändringarna i läroplanerna
            ska tillämpas från höstterminen 2022.
          </note>
          <note>
            FN:s konvention om barnets rättigheter , den så kallade barnkonventio
            ­ nen , ställer långtgående krav på konventionsstaterna att skydda
            barn mot alla former av våld och övergrepp. I artikel 19 i barnkonventionen
            anges att konventionsstaterna ska vidta alla lämpliga åtgärder
            för att skydda alla barn mot alla former av våld. Rättigheterna
            i barnkonventionen, som sedan den 1 januari 2020 gäller som svensk
            lag , hänger samman och ska tolkas i relation till varandra som
            en helhet. För regeringen är det prioriterat att stärka barns
            rättigheter och bekämpa våld mot barn, inklusive alla former av
            hedersrelaterat våld och förtryck.
          </note>
          <note>
            Anf. 79 ANN-SOFIE ALM (M):
          </note>
          <note>
            Fru talman! Stort tack till ministern för svaret! Jag är tacksam
            för de steg som har tagits här inne i kammaren och hos regeringen
            för att förhindra hederskulturens grepp om barn. Regeringen har,
            som ministern säger, ett mycket stort ansvar. Regeringen har haft
            det ansvaret i två mandatperioder och nästan åtta år.
          </note>
          <note>
            Det är svårt att berätta hur lång tid åtta år är, för det beror
            på vad man relaterar till. Åtta år är en jättelång tid i en liten
            flickas liv. Åtta år för en flicka i en familj med hederskontext
            kan vara just den tid då hon får vara barn innan hon måste bära
            heltäckande kläder och slöja. Har flickan varit bortgift i åtta
            år med en äldre man som äger henne och hennes kropp är åtta år
            ett livslångt helvete. Om flickan vägrar gifta sig eller vägrar
            lyda sin påtvingade make kan hon sluta sitt unga liv som balkongflicka.
            För åtta år sedan, fru talman, fanns inte ordet ”balkongflicka”
            i många svenska människors medvetande.
          </note>
          <note>
            Sverige ska ha nolltolerans mot hedersrelaterat förtryck. Att
            flickor blir bortgifta är en del av detta förtryck. Men innan
            barn utsätts för detta över ­ grepp har det funnits gott om andra
            varningstecken. Det kan handla om att de inte får delta i vissa
            skolämnen eller inte får hänga med kompisarna till fotbollsplanen
            efter skolan.
          </note>
          <note>
            Tyvärr brister ofta kunskapen om hederskultur bland de vuxna
            som möter elever och barn varje dag. Om personalen i skolan inte
            ser signalerna eller inte vet hur de ska agera när de misstänker
            att hederskultur begränsar de ungas frihet kommer de att förbli
            passiva och därmed också upprätthålla hederskulturen, även om
            de inte vill.
          </note>
          <note>
            Men ingen skugga ska naturligtvis falla på nationens pedagoger.
            Okunskapen är nämligen lika stor i hela vårt samhälle ända upp
            i regeringen. För vad betyder en slöja på ett barn egentligen?
          </note>
          <note>
            Vi är ett land som älskar att göra undersökningar och föra statistik.
            Genom att exempelvis fråga elever om deras alkoholvanor eller
            drog ­ användning hittar vi orsaker och kan vidta åtgärder som
            behövs. Men av någon anledning avstår vi från att skaffa oss nödvändig
            kunskap om hur hederskultur begränsar ungas liv i Sverige. Hur
            många barn befinner sig i riskzonen för att föras bort? Svaret
            på den frågan, fru talman, är att vi inte vet. Och det är inte
            särskilt hedersamt att vi inte vet.
          </note>
          <note>
            Fru talman! Därför skulle jag vilja fråga ministern om ministern
            och regeringen vet hur många barn som lever i hederskultur, hur
            många barn som riskerar att föras bort och hur många barn som
            riskerar att giftas bort mot sin vilja. Om svaret är att ministern
            och regeringen inte vet, fru talman, vill jag veta vilka åtgärder
            ministern och regeringen tänker vidta för att ta reda på det.
          </note>
          <note>
            Varför tas det inte större krafttag för att hitta de barn som
            riskerar att föras bort? Finns det en rädsla i regeringen för
            att anses vara främlings ­ fientlig? Varje dag är det otroligt
            viktigt att vi hittar de barn som finns i riskzonen.
          </note>
          <note>
            Anf. 80 ALEXANDRA ANSTRELL (M):
          </note>
          <note>
            Fru talman! Jag tackar Ann-Sofie Alm för en oerhört viktig interpella
            ­ tion. Det här är frågor som ständigt är aktuella. Häromdagen
            hörde vi på nyheterna att vi faktiskt inte heller är så bra på
            att följa upp hur pojkar är utsatta i Sverige.
          </note>
          <note>
            Ministern pratar bra om väldigt många insatser som görs. Tyvärr
            räcker de inte till. Det är viktigt att vi ska stärka barns rättigheter,
            men det ser i dag faktiskt ut så att vi har parallella samhällen.
            Vi har flickor, kvinnor och pojkar som blir utsatta för hederskontext,
            och vi kan inte riktigt göra rätt insatser.
          </note>
          <note>
            Då behöver man kunskap. Då behöver man ha svar på de frågor som
            riksdagsledamoten Ann-Sofie Alm ställde. Har vi tillräckligt bra
            kontroll? Vet vi hur många barn som i dag har ont i magen för
            att de tror sig komma att bli bortgifta under sommarlovet? Hur
            många stolar kommer att vara tomma i skolan i höst? Vad gör vi
            åt de barnen? Och vad gör vi åt de barn som blev bortgifta förra
            sommaren och vars stolar stod tomma förra hösten? Vart tar de
            barnen vägen? Vilka insatser gör regeringen för att vi ska kunna
            hämta hem dem?
          </note>
          <note>
            Jag bor i Haninge, där bland annat Jordbro och Brandbergen är
            utsatta områden. Vi trygghetsvandrade i Jordbro häromveckan. Det
            var näst intill bara pojkar ute. På idrottsplatsen spelades fotboll.
            Man gjorde olika saker. Vi såg väldigt få flickor, och de som
            vi såg hade slöja. Slöjan är i grunden en symbol för kvinnoförtryck.
            Jag vet att jag och ministern inte är överens i den frågan. Men
            det är tydligt att slöjan är där för att man inte ska väcka begär.
            Att man som åtta- eller nioåring ses som ett sexobjekt som behöver
            täcka sig för att inte väcka begär hos män tycker jag är helt
            galet.
          </note>
          <note>
            Jag tycker i grunden, precis som jag tror att de flesta gör i
            Sverige, att det är viktigt att man ska få bestämma själv vad
            man ska ha på sig. Men samhället ser inte ut så. Det finns ett
            förtryck, och slöjan är symbolen för det förtrycket. Vi behöver
            göra insatser enligt hur samhället faktiskt ser ut, inte enligt
            hur vi tycker att det borde se ut. Här och nu har vi ett samhälle
            där de här barnen och kvinnorna blir utsatta för detta.
          </note>
          <note>
            Fru talman! Vi har alltså kvinnor och flickor i Sverige som inte
            får göra som de själva vill. De får inte klä sig hur de vill.
            De får inte älska den de vill. De får inte umgås med vem de vill
            efter skolan. Även pojkar är som sagt utsatta, men vi har inte
            tillräckliga kunskaper om hur och i vilken utsträckning. Hur många
            barn riskerar att giftas bort mot sin vilja i sommar? Alla de
            frågor som Ann-Sofie Alm har ställt till ministern skulle jag
            gärna vilja höra svar på.
          </note>
          <note>
            Anf. 81 Statsrådet MÄRTA STENEVI (MP):
          </note>
          <note>
            Fru talman! Jag vill börja bakifrån och slå fast att sexualisering
            av barn är något som är förkastligt och oacceptabelt oavsett hur
            det tar sig uttryck. Det kan ta sig uttryck i krav på slöja och
            i en hederskontext eller – vilket var fallet bara härommånaden
            – i att tiotusentals svenska män söker på sexköp och specifikt
            efterfrågar barn. Vi ska aldrig någonsin acceptera sexualisering
            av barn i någon som helst kontext.
          </note>
          <note>
            Men hedersrelaterat våld och förtryck har en särskild struktur
            och en särskild uppbyggnad. Det involverar hela släkten. Många
            människor är involverade i förtrycket av de barn och unga som
            lever i släkten. Av många skäl är omfattningen av hedersrelaterat
            våld och förtryck svårare att bedöma, och mörkertalet är betydande.
            Det tar sig många olika uttryck, vilket är viktigt att understryka,
            från de grova brotten med barnäktenskap, mord och våld och hela
            vägen till inskränkningen av friheten i vardagen för de unga.
          </note>
          <note>
            Det finns undersökningar och andra uppgifter som visar på att
            hedersrelaterat våld och förtryck är ett allvarligt och omfattande
            problem i Sverige. Jag har själv varit med om att ta beslut om
            den kommunala kartläggning i Göteborg, Malmö och Stockholm som
            Örebro universitet genomförde 2018. Den visade att 7–8 procent
            av niondeklassarna lever i familjer som använder olika grader
            av våld för att skydda familjens och släktens rykte.
          </note>
          <note>
            I Karlstads universitets och Stiftelsen Allmänna Barnhusets nationella
            kartläggning av våld mot barn 2016 svarade 2,5 procent av 4 647
            elever i årskurs 9 i grundskolan och årskurs 2 på gymnasiet att
            de inte får bestäm ­ ma vem de ska gifta sig med eller leva tillsammans
            med som vuxen. Bland elever med föräldrar födda utanför Norden
            var det 6,6 procent av eleverna.
          </note>
          <note>
            Regeringen har beslutat att stödja Stiftelsen Allmänna Barnhusets
            arbete med att förbereda en ny nationell kartläggning av våld
            mot barn. Kartläggningen ska innehålla frågor om allvarlig begränsning
            av ungas liv, till exempel när det gäller möjligheten att själv
            välja sin framtida partner.
          </note>
          <note>
            För att vi ska kunna bedöma omfattningen av hedersrelaterat våld
            och förtryck i Sverige behövs också mer tillförlitlig statistik
            över tid. Statistik är viktig för att öka kunskapen och för att
            bedöma behovet av och effekti ­ viteten hos insatserna på området.
            Regeringen föreslår i budgetproposi ­ tio ­ nen för 2021 inrättandet
            av ett permanent nationellt kompetenscentrum mot hedersrelaterat
            våld och förtryck vid Länsstyrelsen i Östergötlands län. Det ska
            ingå i centrumets arbete att regelbundet undersöka omfatt ­ ningen
            av hedersvåld i Sverige.
          </note>
          <note>
            I uppgifterna för det nationella kompetenscentrumet kommer också
            att ingå att stödja kommuner och regioner i deras arbete med att
            kartlägga förekomsten av hedersvåld, planera verksamhet och införa,
            följa upp och utvärdera kvalitetssäkrade arbetssätt och metoder
            för att förebygga heders ­ våld och erbjuda stöd till enskilda
            utsatta.
          </note>
          <note>
            Finansieringsnivån för kompetenscentrumet, 40 miljoner kronor
            årligen från och med 2022, är högre än de medel som länsstyrelsen
            under senare år har haft för nationella uppdrag på området. För
            arbetet med att förbereda inrättandet under 2021 tilldelas länsstyrelsen
            30 miljoner kronor.
          </note>
          <note>
            Allt detta sammantaget syftar till det som jag uppfattar att
            riksdagsledamöterna frågar efter, det vill säga att möta behovet
            av att veta hur barn och unga i Sverige i dag utsätts för hedersrelaterat
            våld och förtryck och hur vi kan stärka de vuxna som möter dem
            när det gäller att fånga upp att det sker och hur de ska stötta
            barnen att komma ur dessa situationer.
          </note>
          <note>
            Anf. 82 ANN-SOFIE ALM (M):
          </note>
          <note>
            Fru talman! Jag vill verkligen understryka att jag inte betvivlar
            att ministern har en helt ärlig och uppriktig intention i frågan.
            Jag uppskattar att vi diskuterar och kan komma fram till vad vi
            ska göra för att komma åt problemet, för problemet är verkligt.
          </note>
          <note>
            Men frågan kvarstår. Varför vet vi inte hur många barn det egentligen
            handlar om? Det finns uppgifter. Någon uppgift från 2017 talade
            om 240 000 barn. Bara det är alldeles hjärtskärande.
          </note>
          <note>
            Att kämpa mot hedersrelaterat förtryck handlar om att visa omsorg
            om alla människor i vårt land, oavsett var de har sina rötter.
            Den som hävdar att kampen mot hederskultur göder rasism borde
            svara på denna fråga: Varför ska en del av medborgarna i vårt
            land inte få åtnjuta den frihet och de rättigheter vi andra tar
            för givna?
          </note>
          <note>
            Den verkliga främlingsfientligheten är att blunda för hur hederskultur
            ­ en begränsar en del ungas frihet. Hederskulturen fråntar dem
            makten över beslut som bara de själva har rätt att fatta, som
            att välja vem de ska gifta sig med. Hederskulturen berövar dem
            deras barndom. Det handlar alltså om 240 000 barn. Man kan ju
            fråga sig hur vi hade reagerat om det hade handlat om svenskfödda
            barn med ljust hår och ljusa ögon. Hade då inte nationen enat
            stått upp redan för länge sedan och vänt upp och ned på himmel
            och jord för att hitta dessa barn?
          </note>
          <note>
            Jag anser att det krävs en nationell handlingsplan för att bekämpa
            den ­ na skammens kultur. Under sommarlovet kommer flickor att
            tvingas in i äktenskap som de inte själva har valt. I höst kommer
            skolbänkar att stå tomma. Deras klasskamrater kan fundera på vad
            de ska bli när de blir stora, men dessa barn är redan dömda till
            ett liv i ofrihet. Detta gör fruktansvärt ont att veta.
          </note>
          <note>
            Om vi genom att öka vår kunskap kan hindra ett enda av dessa
            tvångsäktenskap är det värt varje satsad krona. Som ministern
            säger behövs det myndighetsöverskridande arbete. Men då måste
            vi veta vilka barn som lever i hederskultur och som riskerar sina
            liv om de bryter mot hederskulturen.
          </note>
          <note>
            När skolan gör orosanmälningar och brott misstänks ska inte polisen
            kunna ringa hem till föräldrarna på det sätt man gör i dag. I
            stället ska alla varningsklockor ringa. När en orosanmälan om
            hederskultur kommer till socialtjänsten måste den direkt sekretesstämplas,
            för detta kan inte hanteras som ett vanligt familjebekymmer.
          </note>
          <note>
            Lagen om tvångsomhändertagande av unga, LVU, måste skrivas om
            för att skydda barnen. Om man tar en åttaårig flicka från familjen
            för att hon är förtryckt av hederskultur kan man inte arbeta tillbaka
            henne till de biologiska föräldrarna när hon blir tolv. Vi kan
            bara skydda barnen mot hederskultur med större kunskap, och hela
            samhället måste ha större kunskap om detta.
          </note>
          <note>
            Det behövs en uttalad nolltolerans mot den våldsbejakande hederskulturen.
            Det behövs en nationell handlingsplan för att nå nolltolerans.
            Som jag sa tycker jag att det som ministern i svaret radar upp
            om vad regeringen har gjort är bra , men hur ska ministern få
            med sig alla sina kollegor i regeringen för att nå nolltolerans?
          </note>
          <note>
            Anf. 83 ALEXANDRA ANSTRELL (M):
          </note>
          <note>
            Fru talman! Om vi aldrig ska acceptera att ett barn sexualiseras
            kan man inte hänvisa till att det är svårt eller att det är så
            många som utsätter den utsatta. Då tänker jag att man får öka
            takten. Man får kavla upp ärmarna lite till.
          </note>
          <note>
            Ministern räknar upp insats efter insats. Men ändå kan vi runt
            om i Sverige se, även i Göteborg, där man gjorde kartläggningen,
            att hedersvåldet och förtrycket ökar. Då måste man ställa sig
            frågan: Gör vi rätt saker? Och gör vi tillräckligt? Kan vi göra
            mer?
          </note>
          <note>
            Slöjan, som jag varit inne på tidigare, är en symbol för förtryck.
            Det är inget vanligt klädesplagg som min blåa klänning eller Ann-Sofie
            Alms vita byxor. Det är en symbol för förtryck.
          </note>
          <note>
            Är det inte bättre, fru minister, att samhället tar fajten för
            dessa flickor och kvinnor än att varje enskild individ som redan
            är utsatt och ensam ska behöva ta den? Min fråga till ministern
            är: Är ministern inte ens lite intresserad av och beredd att utreda
            frågan om slöjförbud? Det handlar naturligtvis om att få ytterligare
            ett verktyg i kampen mot hedersrelaterat våld och förtryck.
          </note>
          <note>
            Jag tror inte, och det gör nog ingen annan heller, att detta
            är den enskilt viktigaste nyckeln, men jag tror att det är en
            viktig nyckel i vår verktygslåda för alla flickors och kvinnors
            rätt till frihet.
          </note>
          <note>
            Anf. 84 Statsrådet MÄRTA STENEVI (MP):
          </note>
          <note>
            Fru talman! Jag vill börja med detta med en nationell handlingsplan.
            Vi har en nationell strategi som är beslutad 2016 och ett riktat
            åtgärdsprogram för att just förebygga och bekämpa mäns våld mot
            kvinnor och hedersrelaterat våld och förtryck. Vi arbetar just
            nu med ett nytt åtgärdsprogram kopplat till detta. Vi har också
            precis tillsatt en utredning om en na ­ tionell strategi för att
            motverka våld mot barn, inklusive hedersrelaterat våld och förtryck.
            Detta arbete pågår.
          </note>
          <note>
            Eftersom riksdagsledamoten ställde en direkt fråga vill jag understryka
            att jag har alla kollegor i regeringen med mig i detta. Regeringen
            som hel ­ het står till hundra procent bakom det här arbetet.
            Detta är ett prioriterat arbete som pågår varje dag, hela tiden.
          </note>
          <note>
            Det som gör mig lite bekymrad är att det arbete som görs viftas
            bort när vi har de här debatterna. De kartläggningar som nu börjar,
            det kunskapsunderlag som vi har påbörjat och det viktiga arbete
            som pågår viftas bort, och sedan pekar man på slöjförbud.
          </note>
          <note>
            Då vill jag väldigt noga understryka, för den som har satt sig
            in i hedersrelaterat våld och förtryck och som är intresserad
            av frågan: Slöja är inte det enda sättet att förtrycka flickor
            och kvinnor. Precis som riksdagsledamoten Anstrell var inne på
            är det inte heller svaret när det gäller att lösa den här frågan.
          </note>
          <note>
            Varje barn som skolan uppfattar lever under tvång eller lever
            under hedersrelaterat våld och förtryck ska orosanmälas, oavsett
            om barnet bär slöja eller inte. Och en lång rad flickor, pojkar
            och hbtqi-personer i det här landet lever under hedersrelaterat
            våld och förtryck utan att någonsin kom ­ ma i närheten av en
            slöja.
          </note>
          <note>
            Förminska inte frågan om hedersrelaterat våld och förtryck till
            att enbart handla om slöja! Vi måste ta hela spektrumet av denna
            problematik på fullaste allvar. Det handlar om det grova våldet,
            bortförandena, barnäktenskapen, tvången, könsstympningarna och
            balkongflickorna – ja. Men det handlar också om det lilla i vardagen,
            om att inte få välja utbildning, inte få välja kläder, inte kunna
            välja att göra en fritidsaktivitet efter skolan. Varje dimension
            av hedersrelaterat våld och förtryck ska bekämpas varje dag. Det
            ska inte förminskas och bantas ned till en fråga om slöja eller
            inte slöja.
          </note>
          <note>
            Läs flickornas berättelser! Läs kartläggningarna från Göteborg,
            Stockholm och Malmö om ni inte har gjort det! Läs beskrivningarna!
            Här finns fruktansvärda kopplingar till mäns våld mot kvinnor.
            Många av dessa flickor lever i ett dubbelt förtryck. De lever
            i hedersförtrycket inom ramen för släkten och familjen. I nästa
            led, där de har en hemlig relation, utsätts de för mäns våld mot
            kvinnor. Det är fruktansvärt, för de har inte någon att berätta
            för.
          </note>
          <note>
            Man vill inte gå till socialtjänsten och berätta för dem. Man
            är nämligen i stor utsträckning orolig för vad som då händer med
            familjen och syskonen. Alltså vänder man sig i väldigt stor utsträckning
            till skolan. Därför är uppdragen, som kanske inte låter så roliga
            i en debatt, till Skolverket om att utbilda personalen i att möta
            barnen och de unga i skolan för att kunna fånga upp, kunna hjälpa,
            kunna förebygga och kunna föra barn ut ur dessa situationer oerhört
            viktiga. Jag kan inte understryka det nog.
          </note>
          <note>
            Detta är en av regeringens högst prioriterade frågor. Det gäller
            alla mina kollegor. Jag kommer att göra allt jag kan, så länge
            jag har detta uppdrag, för att stoppa det hedersrelaterade våldet
            och förtrycket.
          </note>
          <note>
            Anf. 85 ANN-SOFIE ALM (M):
          </note>
          <note>
            Fru talman! Tack, ministern, för att du visar ett sådant engagemang
            i dessa frågor! Det är många där ute som behöver det.
          </note>
          <note>
            Jag delar ministerns syn på att hederskultur är mycket större
            än en slöja. Det får inte bagatelliseras, men det får heller inte
            gömmas undan. Varje del i hederskulturen måste bekämpas. Varje
            del är ett frihetsberövande. Om flickan inte får gå någon annanstans
            än hem efter skolan fast hennes syskon får det är det ett frihetsberövande.
            Om hon måste ha slöja på sig är det ett frihetsberövande. Om hon
            blir omskuren är det ett frihetsberövande och ett oerhört övergrepp.
            Om hon blir bortgift är det ett frihetsberövande.
          </note>
          <note>
            Jag har läst de här berättelserna. Jag vet vad det handlar om.
            Det är en ofantlig och ohygglig omänsklighet som ligger i hur
            män behandlar kvinnor inom hederskulturen.
          </note>
          <note>
            Jag är glad att ministern visar detta engagemang och denna glöd,
            för det behövs. Vi måste bekämpa detta tillsammans.
          </note>
          <note>
            Vi behöver en tydlig nationell handlingsplan, och vi behöver
            ha kunskapen i hela samhället, inte bara i skolan. Om skolan ringer
            polisen och polisen ringer föräldrarna är det ju det utsatta barnet
            som råkar illa ut i alla fall. Detta är ett stort samhällsproblem.
          </note>
          <note>
            Jag vill tacka ministern för debatten. Men jag måste slutligen
            fråga ministern: När kan man se en handlingsplan på riktigt? Att
            skolan får sitt uppdrag är en sak, men detta måste synas i hela
            samhället. Vi måste göra allt i vår makt för att upprätthålla
            den jämställdhet som din mamma och min mamma och våra mormödrar
            för vår skull har kämpat för. Och vi mås ­ te skydda varje barn
            mot hederskultur.
          </note>
          <note>
            Anf. 86 Statsrådet MÄRTA STENEVI (MP):
          </note>
          <note>
            Fru talman! Jag vill bara kort säga att flera av de uppdrag som
            jag har pratat om – jag är också väldigt glad för denna debatt,
            för jag tycker att den är oerhört viktig – är just myndighetsgemensamma.
            Det finns ett flertal riktade uppdrag, bland annat till Skolverket,
            men det finns också ett stort antal myndighetsgemensamma breda
            uppdrag just för att hela samhället måste kroka i och veta vad
            det är som gäller i dessa frågor.
          </note>
          <note>
            Vi kan inte stå bredvid och se på när människor hindras från
            att själva välja vem de ska gifta sig med eller acceptera barnäktenskap
            eller att människor utsätts för annat våld och förtryck på grund
            av hedersnormer.
          </note>
          <note>
            Alla som utsätts för hedersrelaterat våld och förtryck har rätt
            till stöd och skydd, och det är viktigt att kvinnor, flickor,
            män, pojkar och hbtqi-personer som utsätts för hedersrelaterat
            våld och förtryck får just det stödet och skyddet.
          </note>
          <note>
            Tillsammans med kommunerna behöver vi stärka skolans förmåga
            att fånga upp barn och unga som utsätts för hedersförtryck. Men
            vi behöver också stärka andra myndigheters kunskap för att de
            ska kunna bemöta på rätt sätt – det kan vara socialtjänsten, polisen
            eller hälso- och sjukvården, som alla har myndighetsgemensamma
            uppdrag kring detta.
          </note>
          <note>
            Där förtrycket dyker upp kommer denna regering att bekämpa det.
            Vi kommer inte att vara nöjda förrän alla barn är trygga och fria
            att njuta av sina sommarlov, utan hot om bortgifte, utan ont i
            magen av rädsla för att föras ut ur landet och utan hederns tunga,
            tunga ok hängande över sig.
          </note>
          <note>
            Jag kommer aldrig att sluta att arbeta för att ge alla barn en
            uppväxt fri från hedersförtryck och fri från våld.
          </note>
          <note>
            Interpellationsdebatten var härmed avslutad.
          </note>
          <note>
            § 18 Svar på interpellation 2020/21:740 om långtidsarbetslösheten
          </note>
          <note>
            Anf. 87 Arbetsmarknadsminister EVA NORDMARK (S):
          </note>
          <note>
            Fru talman! Michael Anefur har frågat mig vilka åtgärder jag
            tänker vidta för att få bukt med den kraftigt växande långtidsarbetslösheten,
            om jag har några idéer utöver att fortsätta att göra de saker
            som han menar hittills inte visat sig fungera och hur jag ställer
            mig till de förslag för att minska långtidsarbetslösheten som
            andra partier har presenterat.
          </note>
          <note>
            Långtidsarbetslösheten är inte bara ett problem för den som drabbas
            utan är något som angår oss alla. Varje gång någon tar sig ur
            långtidsarbetslöshet minskar vi risken för socialt utanförskap
            och ökar samtidigt skatteintäkterna till vår gemensamma välfärd.
            Med budget propositionen för 2021 har regeringen därför vidtagit
            kraftfulla åtgärder för att den som blir arbetslös ska få möjlighet
            till utbildning och omställning och vid behov få stöd att hitta
            ett nytt arbete.
          </note>
          <note>
            Satsningarna inom arbetsmarknadspolitiken uppgår till över 9
            miljar ­ der kronor 2021. Över 2 miljarder kronor satsas för att
            öka antalet deltaga ­ re i arbetsmarknadsutbildning, upphandlade
            matchningstjänster, extratjänster och introduktionsjobb. I regeringens
            vårändringsbudget för 2021 föreslås ytterligare 448 miljoner kronor
            för att fler arbetslösa ska få en insats . För att fler arbetssökande
            med funktionsnedsättning ska komma i arbete eller börja studera
            föreslår regeringen ökade resurser för arbetsförberedande insatser.
          </note>
          <note>
            Regeringen har beslutat att den tillfälliga möjligheten att förlänga
            den maximala stödtiden för extratjänster, introduktionsjobb och
            nystartsjobb som regeringen införde under 2020 även ska gälla
            under 2021. Subventio ­ nerade anställningar är effektiva insatser
            för att få personer med svagare förankring på arbetsmarknaden
            i arbete.
          </note>
          <note>
            I april 2021 införde Arbetsförmedlingen på regeringens uppdrag
            ett intensivår inom etableringsprogrammet. Fokus i intensivåret
            ligger på språk, arbetsplatsnära insatser och kortare utbildning.
            Syftet är att deltagarna ska komma i arbete inom ett år. Så kan
            längre arbetslöshetstider motverkas.
          </note>
          <note>
            Många långtids arbetslösa saknar den kompetens som behövs för
            att etablera sig på arbetsmarknaden. Regeringen har vidtagit åtgärder
            för att fler arbetslösa med utbildningsbehov ska studera. I november
            2020 vidgade regeringen möjligheten för arbetslösa att studera
            med bibehållet aktivitetsstöd. Regeringen har även beslutat att
            studiestartsstöd under 2021 ska kunna lämnas till den som är anmäld
            som arbetssökande hos Arbetsförmedlingen, oavsett hur länge personen
            har varit arbetslös. I juni 2021 utökas också möjligheten att
            deltidsstudera parallellt med deltagande i jobb- och utvecklingsgarantin.
          </note>
          <note>
            Regeringen arbetar även för att etableringsjobb för nyanlända
            och långtidsarbetslösa ska inför a s i enlighet med parternas
            förslag. Etableringsjobb innebär en helt ny modell att subventionera
            och stimulera anställningar för nyanlända och långtidsarbetslösa.
            Insatsen kommer att bidra till att fler nyanlända och långtidsarbetslösa
            kan komma i arbete när ekonomin öppnar upp igen.
          </note>
          <note>
            Regeringen kommer fortsatt att noga följa utvecklingen på arbetsmarknaden.
          </note>
          <note>
            Anf. 88 MICHAEL ANEFUR (KD):
          </note>
          <note>
            Fru talman! Jag vill sedvanligt börja med att tacka ministern
            för svaret. Det finns få frågor som är så avgörande både på individuell
            nivå och på samhällsnivå som att man får ett arbete och kan försörja
            sig själv. Ju fler som arbetar, desto större personlig frihet
            och, vilket inte är oväsentligt, desto mer intäkter till staten,
            kommunerna och regionerna – alltså mer resurser till den gemensamma
            välfärden. Detta bör rimligen leda till att inga resurser eller
            insatser lämnas ogjorda för att förhindra arbetslöshet, inte minst
            långtidsarbetslöshet.
          </note>
          <note>
            Detta var grunden till min interpellation. Utifrån frågans allvar
            hade jag kanske väntat mig ett mer fylligt och framåtsyftande
            svar från minister. Det här känns lite grann som ett mallsvar,
            och det är möjligt att ministern har fått den här frågan många
            gånger förut. Men jag konstaterar att det bara är lite, om ens
            något, som är nytt i svaret. Det finns inga förslag på hur långtidsarbetslösheten
            ska kunna knäckas. Svaret innehåller en redovisning – gott så
            – av hur mycket ytterligare pengar regeringen satsar.
          </note>
          <note>
            Men allvarligt talat är det kanske inte i första hand mer pengar
            som behövs. Problemet är att nuvarande åtgärder inte har lyckats
            tillräckligt väl för att bryta ökningen av långtidsarbetslösheten,
            som nu närmar sig 200 000 personer. 200 000 personer är långtidsarbetslösa
            i Sverige. Det vore inte seriöst av mig att säga att nuvarande
            insatser inte gör någon nytta alls; det är klart att de gör. Men
            problemet är att de inte räcker. Långtidsarbetslösheten ökar ju
            och biter sig fast.
          </note>
          <note>
            Fru talman! Det handlar inte endast om coronaeffekter, utan det
            här är tyvärr en trend som vi har kunnat se under många år. Minister
            Nordmark räknar upp matchningstjänster, extratjänster, introduktionsjobb
            etcetera. Så konstaterar man återigen att regeringen minsann tillför
            mer pengar, senast i vårbudgeten 448 miljoner för att fler arbetslösa
            ska få insatser.
          </note>
          <note>
            Men detta spelar mindre roll om insatserna inte leder till att
            fler kommer i arbete. Jag tolkar det som att ministern och därmed
            regeringen har brist på nya tankar om hur långtidsarbetslösheten
            ska kunna knäckas. Det är oroande, främst för dem som står utan
            arbete. Att bara fortsätta som man har gjort hittills och som
            inte har fungerat fullt ut kommer rimligen inte att fungera bättre
            oavsett hur mycket resurser man satsar.
          </note>
          <note>
            Jag ställde också frågan till ministern om hon funderar på att
            möjligen titta på oppositionens olika förslag och modeller. På
            det får jag inget svar alls, vilket kanske inte är så märkligt
            eftersom regeringar av olika färger inte så gärna tar till sig
            av andras förslag. Men just i frågan om långtidsarbetslöshet borde
            alla vi politiker samla oss för att nå allra bästa resultat.
          </note>
          <note>
            Till slut vill jag ställa en fråga till ministern om hur hon
            ser på arbetslösheten framöver och om regeringen kan tänka sig
            att öka stödet till arbetsintegrerade sociala företag.
          </note>
          <note>
            Anf. 89 JAN ERICSON (M):
          </note>
          <note>
            Fru talman! Inför nästa debatt kan jag ändå inte låta bli att
            gå in även i den här debatten.
          </note>
          <note>
            Jag reagerar nämligen på svaret. Så här säger ministern: ”Varje
            gång någon tar sig ur långtidsarbetslöshet minskar vi risken för
            socialt utanförskap och ökar samtidigt skatteintäkterna till vår
            gemensamma välfärd.”
          </note>
          <note>
            Precis så är det. Men man kan också vända på det: Varje gång
            någon hamnar i långtidsarbetslöshet ökar vi risken för socialt
            utanförskap och minskar samtidigt skatteintäkterna till vår gemensamma
            välfärd.
          </note>
          <note>
            Det är den andra sidan av myntet, och det är precis där vi har
            hamnat. Vi har hamnat så illa som interpellanten Michael Anefur
            tog upp: Enligt Arbetsförmedlingen var det 182 000 personer som
            var långtidsarbetslösa i maj. Det är alltså enligt Arbetsförmedlingen
            själv en rekordhög långtidsarbetslöshet i Sverige.
          </note>
          <note>
            Precis som Michael Anefur nämnde berättar ministern om allt som
            regeringen gör för att minska arbetslösheten. Jag ska inte lasta
            den nuvarande arbetsmarknadsministern för allting, för hon har
            inte varit med under hela perioden, men varför ska vi tro att
            regeringen har lösningen på de här problemen med tanke på att
            allting som regeringen har gjort hittills uppenbarligen har gått
            åt fel håll? Det har ju lett till ökad arbetslöshet.
          </note>
          <note>
            När regeringen tillträdde 2014 låg Sverige på 11:e plats i EU.
            I dag ligger vi på 24:e plats i EU när det gäller arbetslöshet.
            Trots Stefan Löfvens löfte om att vi skulle ha EU:s lägsta arbetslöshet
            är det nu bara tre länder i EU som har högre arbetslöshet än Sverige.
            Samtidigt har vi den högsta långtidsarbetslösheten i modern tid.
          </note>
          <note>
            Därför undrar jag: Varför ska vi lita på att Socialdemokraterna
            och regeringen har lösningen på detta när det har gått så totalt
            fel hittills?
          </note>
          <note>
            Anf. 90 Arbetsmarknadsminister EVA NORDMARK (S):
          </note>
          <note>
            Fru talman! Jag kommer att ha möjlighet att fortsätta att debattera
            just arbetslöshetsfrågan med Jan Ericson i nästa interpellationsdebatt.
            Men jag kan konstatera att vi samtidigt har den högsta sysselsättningsgraden
            i Europa. Vi är många som jobbar, och vi har också många som söker
            arbete i Sverige. Vi har alltså ett högt arbetskraftsdeltagande,
            och då får man ock ­ så en hög arbetslöshet.
          </note>
          <note>
            Det är också väldigt vanskligt i tider av pandemi och kris att
            göra jämförelser här och nu. Men självklart måste vi göra allt
            som står i vår makt för att bryta arbetslösheten och framför allt
            se till att långtidsarbetslösheten inte biter sig fast.
          </note>
          <note>
            Jag välkomnar Michael Anefurs viktiga interpellation här i dag.
            Vi kan väl konstatera att vårt land har prövats väldigt hårt under
            coronakrisen. Arbetslösheten steg väldigt snabbt. Samtidigt ser
            vi nu att vi har ett nytt läge.
          </note>
          <note>
            När vi tittar på statistiken ser vi att det nu i över två månaders
            tid är fler som går från arbetslöshet till arbete än vad det är
            som kommer in som inskrivna hos Arbetsförmedlingen. Vi har sett
            en återhämtning i svensk ekonomi och att arbetsmarknaden har visat
            en väldigt stor motståndskraft.
          </note>
          <note>
            Utvecklingen är alltså bättre än prognosen från december, och
            det är klart att den politik som vi har fört har bidragit till
            detta läge. Korttids ­ arbete som omfattar 600 000 svenskar och
            kraftfulla stödåtgärder till före ­ tag för att rädda jobb och
            företag har spelat mycket stor roll.
          </note>
          <note>
            Samtidigt som vi ser ljuspunkterna är det förstås viktigt att
            komma ihåg att det finns många branscher som fortfarande har det
            tufft, och det råder en stor utmaning med en växande långtidsarbetslöshet.
            Jag bejakar alltid, fru talman, goda idéer för hur man kan arbeta
            för att bryta långtidsarbetslösheten. Framför allt tror jag mycket
            på den lokala kraften, vikten av samverkan mellan Arbetsförmedlingen,
            kommunerna och arbetsintegrerande sociala företag, som Michael
            Anefur lyfter fram. Vidare är det viktigt att vi ser till att
            människor verkligen får rätt förutsättningar att stärka sin ställning
            för att komma närmare ett arbete.
          </note>
          <note>
            Fru talman! Jag har tittat på dem som finns inom jobb- och utveck
            ­ lingsgarantin, långtidsarbetslösa, i vårt land. Vi kan konstatera
            att många av dem saknar gymnasieutbildning, det vill säga den
            grundläggande kun ­ skapen och kompetensen för ett arbetsliv som
            ställer rätt höga krav på människors kunskaper. Det är därför
            det är så viktigt att vi satsar så stort som vi gör i dag på just
            utbildning, det vill säga möjlighet att samtidigt som man uppbär
            aktivitetsstöd läsa upp sin gymnasiekompetens och att studera
            på deltid – som gäller från denna månad för dem som befinner sig
            i jobb- och utvecklingsgarantin – med hjälp av förändringar i
            studiestarts ­ stödet.
          </note>
          <note>
            Precis som Michael Anefur säger är det viktigt att människor
            får stöd. Det räcker inte med bara pengar, utan det är också centralt
            att det finns en myndighet i form av Arbetsförmedlingen som levererar
            bra och att det finns ett stort och starkt engagemang på den lokala
            nivån. Det är något som jag tror mycket på.
          </note>
          <note>
            Därför är en del av det arbete som regeringen nu gör, som handlar
            om att skapa bättre strukturella förutsättningar genom att reformera
            Arbetsförmedlingen en viktig del. Det handlar både om att arbetsgivare
            ska få tag på rätt kompetens lättare och snabbare och att människor
            ska få rätt förutsättningar att komma in på arbetsmarknaden. Det
            är mycket som görs. Etableringsjobben är också en reform som kommer
            att spela en stor roll för de långtidsarbetslösa.
          </note>
          <note>
            Anf. 91 MICHAEL ANEFUR (KD):
          </note>
          <note>
            Fru talman! Jag tror i min enfald att alla politiker vill lösa
            frågan – även regeringen.
          </note>
          <note>
            Låt oss titta på Arbetsförmedlingens anslagssparande, på vanlig
            svens ­ ka det Arbetsförmedlingen lämnar tillbaka efter budgetåret.
            Det är stora summor. För 2020 lämnade Arbetsförmedlingen tillbaka
            nästan 3 ½ miljard som gällde arbetsmarknadspolitiska åtgärder.
          </note>
          <note>
            Jag är inte säker på att det är hundraprocentigt bra att i det
            läget tillföra ännu mer pengar. Man kan säga att det rör sig om
            det året. Men om vi sedan tittar tillbaka till 2015 visar det
            sig att man har lämnat tillbaka pengar varje år, åtminstone ett
            par år i närheten eller över 2 miljarder per år. Jag hade som
            gammal kommunpolitiker blivit oerhört upprörd om min barn ‑ och
            utbildningsförvaltning hade lämnat tillbaka 100 miljoner och sagt
            att de var jätteduktiga och fick pengar över. De hade inte alls
            varit duktiga eftersom de inte hade fullgjort uppdraget. Jag tror
            att det är samma sak med Arbetsförmedlingen, och jag antar att
            ministern kan bli lika upprörd.
          </note>
          <note>
            För många av våra nyanlända utrikes födda är språket helt avgörande.
            Det hjälper inte längre med att erbjuda möjligheter, utan jag
            tror att man måste ställa krav: Du måste lära dig språket. Du
            måste lära dig svenska. Annars kommer du alltid att vara utanför.
            Att vara utanför göder dåligt självförtroende och dålig social
            status och ökar risken att hamna i alldeles fel situationer i
            livet.
          </note>
          <note>
            Vi kan tyvärr se att flera sociala företag går i konkurs. Jag
            inser att det till stor del beror på coronan. Vad som är tråkigt
            är att dessa företag inte har fått ett större specialriktat stöd.
            Dessa företag ger riktiga jobb till människor som annars skulle
            stå otroligt långt ifrån arbetsmarknaden. Där har regeringen misslyckats.
            Om de sociala företagen hade hållits lite mer under armarna så
            att de också hade kunnat övervintra hade det varit en betydligt
            bättre situation när coronan avtar.
          </note>
          <note>
            Mycket av det ministern sa i sitt anförande handlar inte i första
            hand om de långtidsarbetslösa utan om de arbetslösa. Jag delar
            uppfattningen att när handeln och restaurangerna kommer igång,
            när vi släpper på restriktionerna, blir det självklart en mängd
            nya jobb – och det är tacknämligt. Jag är inte dugg avundsjuk,
            så att säga. Det är jättebra. Men jag är rädd för att vi måste
            hitta nya sätt för de långtidsarbetslösa.
          </note>
          <note>
            Förstärk nystartsjobben. Ge jobbstimulanser till den enskilde.
            Ge mer handledarstöd till företag som gör insatserna. Utöka stödet
            till sociala företag. Gör större och hårdare satsningar på språkutbildning.
            Dessa punkter bör regeringen ta till sig och fundera över.
          </note>
          <note>
            Anf. 92 JAN ERICSON (M):
          </note>
          <note>
            Fru talman! Arbetsmarknadsministern säger att det är vanskligt
            att bedöma arbetslöshet under en pandemi. Fast det här handlar
            inte om pandemin över huvud taget. Jag nämnde att år 2014 låg
            Sverige på elfte plats i EU i fråga om arbetslöshet. År 2019 hade
            Sverige halkat ned till plats 22. Trots fem år av stark högkonjunktur
            var alltså Sverige det land i EU där arbetslösheten hade ökat
            allra mest i hela EU. Dessutom var Sverige sämst under pandemin
            2020 när det gällde utvecklingen av arbetslösheten. Det var sämst
            av alla länder i hela EU. Då halkade Sverige ned till plats 23,
            och nu har vi halkat ned till plats 24. Utvecklingen går utför
            hela tiden, men det stora fallet i Sverige jämfört med omvärlden
            skedde mellan 2014 och 2019 i en mycket stark högkonjunktur.
          </note>
          <note>
            Sanningen är den att regeringen har misslyckats i högkonjunktur,
            i lågkonjunktur och under pandemin. Man har misslyckats hela tiden,
            varje år, oavsett hur konjunkturen har sett ut. Varför ska vi
            då lita på regeringen i dag?
          </note>
          <note>
            Jag misstror inte arbetsmarknadsministerns vilja och önskan att
            få ned arbetslösheten, men jag misstror regeringens förmåga eftersom
            det inte finns något nytt. Man provar samma sak som man har gjort
            förut, som inte har lyckats, och så tror man att man ska lösa
            problemen genom att stoppa in mer pengar. Jag tror inte att det
            är vägen framåt.
          </note>
          <note>
            Jag vill höra något nytt från arbetsmarknadsministern, ett nytt
            sätt att tänka, nya idéer. Om inte arbetsmarknadsministern har
            något sådant i sin egen verktygslåda, läs Moderaternas motion
            och vad vi föreslår. Vi har en massa förslag, och vi visade 2006
            att de fungerar. Vi har sedan byggt ut vår politik ytterligare.
            Lyssna och ta till er ! Då kanske vi kan göra något bra tillsammans.
          </note>
          <note>
            Anf. 93 Arbetsmarknadsminister EVA NORDMARK (S):
          </note>
          <note>
            Fru talman! När det gäller arbetslöshetssiffrorna vill jag dela
            med mig hur det såg ut förra våren när vi var mitt i pandemin.
            Det var intressant att se vad som hände i olika länder.
          </note>
          <note>
            Det visade sig att i vissa länder minskade arbetslösheten kraftigt.
            När vi borrade i detta visade det sig att det i vissa länder inte
            gick att anmäla sig som arbetssökande. Man lämnade helt enkelt
            arbetskraften, och man sökte inte efter arbete.
          </note>
          <note>
            I Sverige har vi ett system där människor står till arbetsmarknadens
            förfogande. Man anmäler sig till Arbetsförmedlingen. Det är också
            en förutsättning för att uppbära olika ersättningar.
          </note>
          <note>
            Det är alltså svårt att jämföra i en pandemi. Det var ju inte
            så att de här länderna fick minskande arbetslöshet eller tillväxt
            av jobb, utan det var helt enkelt så att man inte kunde anmäla
            sig.
          </note>
          <note>
            I Sverige såg vi att nio av tio som blev arbetslösa anmälde sig
            till Arbetsförmedlingen digitalt, vilket visade att det är väldigt
            positivt att man har satsat så mycket på it-systemen.
          </note>
          <note>
            Det är också så att Sverige fortsatt har en högre sysselsättningsgrad
            nu – till och med under pandemiåret 2020 – än när Stefan Löfven
            tillträdde som statsminister, så vi har ändå haft en positiv utveckling.
            Men vi är ju inte alls nöjda, och det är ett jätteallvarligt problem
            att vi har en växande långtidsarbetslöshet.
          </note>
          <note>
            Jag vill svara dig, Michael Anefur, att jag delar din uppfattning:
            Vi ska inte ha tillbaka en spänn från Arbetsförmedlingen. Vi vill
            ju att de resurser som vi satsar på arbetsmarknadspolitiken ska
            användas. Om vi sedan får tillbaka resurser därför att vi hade
            bedömt att arbetslösheten skulle bli högre och att det skulle
            kosta mer i ersättning är det okej. Men det här gäller insatserna,
            för det är viktigt att människor får rätt insatser så att de verkligen
            får stöd. Det handlar om plikt och rätt för oss socialdemokrater.
          </note>
          <note>
            Sfi från dag ett är förstås också viktigt utifrån de frågor som
            Michael Anefur ställer. Här vill jag lyfta fram en reform som
            jag verkligen ser fram emot att utvärdera och lära av och gärna
            diskutera här i kammaren.
          </note>
          <note>
            I april i år införde vi något som heter intensivår. Det är en
            satsning som riktar sig till människor som finns i jobbutvecklingsgarantin
            och kommer från etableringsprogrammet. Intensivåret är precis
            vad det heter. Under ett års tid får man en räcka av olika insatser:
            sfi, alltså språkutbildning, praktik på arbetsplatser och olika
            utbildningsinsatser. Det är en kedja av insatser som stärker individens
            ställning.
          </note>
          <note>
            Utöver det inför vi nu en intensiv praktik som riktar sig till
            arbetsgivare. De får betalt för att erbjuda denna intensiva praktik,
            och individen får ett bevis och en viktig rad på sitt cv.
          </note>
          <note>
            Utöver det uppmuntrar vi till informellt lärlingskap. Till exempel
            folkhögskolor och fackliga organisationer kan bidra till mentorsprogram
            och hitta sätt att stödja individen vid sidan av de insatser som
            bland annat arbetsgivare, Arbetsförmedlingen och kommunerna gör.
          </note>
          <note>
            Det ska bli väldigt intressant att utvärdera det här och se om
            vi kan lära oss av det för att bli mer effektiva i arbetsmarknadspolitiken.
          </note>
          <note>
            Något som också är nytt är som sagt etableringsjobben, som vi
            just nu jobbar för fullt med att få på plats som en helt ny form
            av subventionerad anställning för långtidsarbetslösa.
          </note>
          <note>
            Anf. 94 MICHAEL ANEFUR (KD):
          </note>
          <note>
            Fru talman! Tack, ministern, för att vi är överens om att man
            inte ska ha tillbaka pengar från AF! Det är bra.
          </note>
          <note>
            En sak som jag tror krånglar till det här att inte tillräckligt
            många får chansen att prova på ett jobb är att för en liten arbetsgivare
            är det hundra system. Ministern kan dem förhoppningsvis, men jag
            kan inte reda ut dem och lära mig alla förkortningar och allt
            vad det heter hit och dit. Jag förstår den lilla arbetsgivaren
            som säger: ”Nej, jag tyar inte. Jag låter bli det. Jag hade väl
            kunnat, men …” Och tar man sig igenom den djungeln får man kanske
            inte ens ett handledarstöd, utan det kostar en trots att det är
            sagt att det inte ska göra det. Där finns mer att göra, helt uppenbart.
          </note>
          <note>
            Sedan detta med hög sysselsättningsgrad. Det är ju lite av en
            lek med ord. Det som är väsentligt, det som till slut gäller,
            är hur många som har arbete och hur många som är arbetslösa. Sedan
            kan vi kalla det vad vi vill.
          </note>
          <note>
            Jag är glad över att vi har en hög sysselsättningsgrad. Jag är
            glad över att många vill söka arbete. Jag kan också konstatera
            att vi är betydligt fler i Sverige nu än när Stefan Löfven tillträdde.
            Det kan måhända ha viss bäring på sysselsättningsgraden beroende
            på om man räknar procent eller om man räknar antal.
          </note>
          <note>
            Vi ska inte försöka lura oss själva på något sätt. Vi har ett
            jätteproblem med långtidsarbetslöshet i det här landet, oavsett
            hög eller låg sysselsättningsgrad. Och jag menar att vi som sitter
            i Sveriges riksdag, vi som stiftar lagar, och ni som sitter i
            regeringen måste göra det här tillsammans – inte för vår egen
            skull, fru talman, utan för dem som står utanför och har lång
            väg in. Det är det absolut viktigaste.
          </note>
          <note>
            Anf. 95 Arbetsmarknadsminister EVA NORDMARK (S):
          </note>
          <note>
            Fru talman! Tack, Michael Anefur, för en mycket viktig interpellation!
          </note>
          <note>
            Vi behöver verkligen vidta alla åtgärder vi kan för att bryta
            långtidsarbetslösheten och se till att den inte biter sig fast.
            Det är som jag ser det den största utmaningen på svensk arbetsmarknad
            just nu med tanke på att vi nu ser ljuspunkter – fler går från
            arbetslöshet till jobb – men också att de som stod långt från
            arbetsmarknaden redan före pandemin har fått det tuffare. Det
            är därför vi behöver vidta fler åtgärder som ger effekt.
          </note>
          <note>
            Att vi har utökat möjligheterna att studera är som sagt viktigt.
            Vi vet att många av dem som är långtidsarbetslösa saknar gymnasieutbildning,
            så det är en viktig del. Där är intensivåret, som jag har nämnt,
            och även etableringsjobben viktiga reformer som regeringen nu
            går fram med. Vi jobbar även med reformeringen av Arbetsförmedlingen.
          </note>
          <note>
            Michael Anefur nämnde de a rbetsintegrerande sociala företag
            en. Här vill vi se till att ha en mångfald av aktörer, fru talman,
            som kan bidra till att människor verkligen får rätt stöd utifrån
            sina förutsättningar. Jag vill säga att just a rbetsintegrerande
            sociala företag ofta har en unik förmåga att möta människor som
            står långt från arbetsmarknaden – det kan vara långtidsarbetslösa
            eller människor som nyss har hamnat i arbetslöshet.
          </note>
          <note>
            Det här är viktiga frågor nu när vi reformerar myndigheten och
            ska se till att förbättra och effektivisera både matchningen och
            arbetsmarknadspolitiken generellt sett i Sverige i dag.
          </note>
          <note>
            Fru talman! Jag tackar för en viktig interpellation.
          </note>
          <note>
            Interpellationsdebatten var härmed avslutad.
          </note>
          <note>
            § 19 Svar på interpellation 2020/21:753 om arbetslösheten i Sverige
          </note>
          <note>
            Anf. 96 Arbetsmarknadsminister EVA NORDMARK (S):
          </note>
          <note>
            Fru talman! Jan Ericson har frågat mig vad jag ser för förklaringar
            till att Sverige nu för första gången sedan vi gick med i EU har
            högre arbetslöshet än genomsnittet i EU och vad jag avser att
            göra konkret för att mins ­ ka arbetslösheten.
          </note>
          <note>
            Utbrottet av covid-19 har lett till en global ekonomisk kris
            och till att arbetslösheten har stigit snabbt under 2020, både
            i Sverige och i andra länder.
          </note>
          <note>
            S verige har högst arbetskraftsdeltagande i EU . A rbetskraftsdeltagandet
            har, till skillnad från i många andra länder, bibehållits på en
            hög nivå under krisen. Det är ett viktigt skäl till att arbetslösheten
            i Sverige har ökat i relation till många andra länder. I Sverige
            är vi många som söker jobb. Det är bra. Men det gör också att
            arbetslösheten blir hög.
          </note>
          <note>
            Vi är också många som arbetar i Sverige. Även sysselsättningsgraden
            är därför på en hög nivå i ett internationellt perspektiv . P
            å lång sikt bidrar ett högt arbetskraftsdeltagande till än nu
            högre sysselsättning.
          </note>
          <note>
            Det stämmer att Sverige tappade placeringar i relat ion till
            övriga länder vid jämförelser av arbetslöshetens utveckling mellan
            2013 och 2018. Men samtidigt minskade arbetslösheten i Sverige
            under samma period från 8,0 procent till 6,3 procent , enligt
            Statistiska centralbyråns arbetskrafts ­ undersökningar.
          </note>
          <note>
            Regeringen har vidtagit kraftfulla åtgärder för att minska konsekvenserna
            av pandemin för jobb och företag. Genom stöd vid korttidsarbete
            har hundratusentals löntagare hittills undgått risken att bli
            av med jobbet , och företagen har kunnat behålla viktig arbetskraft.
          </note>
          <note>
            Svensk ekonomi återhämtade sig starkare än väntat under hösten
            2020 och inledningen av 2021 , vilket regeringens åtgärder har
            bidragit till. Ökningen av arbetslösheten dämpades under andra
            halvåret 2020 , och arbetslöshetsprognosen har reviderats ne d
            i varierande grad av såväl regeringen och Konjunkturinstitutet
            som Arbetsförmedlingen jämfört med tidigare bedömningar .
          </note>
          <note>
            I enlighet med budgetpropositionen för 2021 har över 100 miljarder
            kronor tillförts för att återstarta ekonomin samtidigt som långsiktiga
            reformer ska bidra till att lösa samhällsproblemen. Sammantaget
            bedöms reformerna medföra att arbetslösheten blir drygt 1,3 procentenheter
            lägre jämfört med om förslagen inte genomförs. Det motsvarar cirka
            75 000 fler jobb.
          </note>
          <note>
            Satsningarna inom arbetsmarknadspolitiken uppgår till över 9
            miljarder kronor 2021. Arbetsförmedlingens förvaltningsanslag
            förstärks med c irk a 1 miljard kronor för att möta den öka n
            de arbetslösheten samt för att säkerställa en ändamålsenlig lokal
            närvaro och likvärdig service i hela landet.
          </note>
          <note>
            Över 2 miljarder kronor satsas för att öka antalet deltagare
            i arbetsmarknadsutbildning, upphandlade matchningstjänster, extratjänster
            och introduktionsjobb. Regeringen arbetar för att införa etableringsjobb
            för nyanlända och långtidsarbetslösa , i enlighet med parternas
            förslag. Reformeringen av Arbetsförmedlingen fortsätter för att
            förbättra effektiviteten i den arbetsmarknadspolitiska verksamheten.
          </note>
          <note>
            Att vaccineringen fortskrider ger hopp om 2021, både när det
            gäller människors hälsa och den ekonomiska utvecklingen. Osäkerheten
            kring den ekonomiska utvecklingen är dock stor och beror till
            stor del på hur smittspridning och vaccinering utvecklas framöver
            i Sverige och i omvärlden. Regeringen fortsätter att följ a utvecklingen
            på arbetsmarknaden noga.
          </note>
          <note>
            Anf. 97 JAN ERICSON (M):
          </note>
          <note>
            Fru talman! Tack, arbetsmarknadsministern, för svaret! Men tyvärr
            blir det bara ett pinsamt upprepande av regeringens nya, något
            vilseledande, mantra för att försöka förvilla i debatten.
          </note>
          <note>
            Polen, Tjeckien, Nederländerna, Ungern, Malta, Tyskland, Slovenien,
            Bulgarien, Rumänien, Österrike, Belgien, Irland, Danmark, Portugal,
            Luxemburg, Estland, Kroatien, Cypern, Slovakien, Frankrike, Finland,
            Lettland och Litauen – detta är 23 EU-länder som har en sak gemensamt.
            De har alla lägre arbetslöshet än Sverige. Hur kunde det bli så?
          </note>
          <note>
            Fru talman! Jag vill påminna igen om att Stefan Löfven inför
            valet 2014 lovade att Sverige skulle ha lägst arbetslöshet i EU
            år 2020. Efter att han vunnit valet sa han lite kaxigt: Utvärdera
            oss på jobben!
          </note>
          <note>
            Så låt oss göra det: År 2014 låg Sverige, som jag sa förut, på
            11:e plats bland EU:s länder när det gällde arbetslöshet. År 2019
            låg Sverige på 22:a plats trots att vi under åren 2014–2019 hade
            en stark högkonjunktur. I 25 av 27 EU-länder minskade arbetslösheten
            mellan 2014 och 2019. I endast tre länder ökade den, och Sverige
            var det land där den ökade mest mellan 2014 och 2019.
          </note>
          <note>
            Sedan kom pandemin, som ökade arbetslösheten i de flesta länder.
            Men även under pandemin har Sverige alltså varit bland de sämsta
            på att hålla nere arbetslösheten. Under år 2020 var det bara fyra
            länder i EU som hade en sämre utveckling på arbetsmarknaden än
            Sverige, och Sverige halkade då ned till plats 23 av 27 länder.
          </note>
          <note>
            Nu har vi fått de senaste siffrorna från Eurostat. Sverige har
            nu halkat ned ytterligare en placering till plats 24. Bara Grekland,
            Spanien och Italien hade högre arbetslöshet än Sverige i mars
            i år. Det mest anmärkningsvärda är kanske ändå att sedan Sverige
            gick med i EU har vi alltid haft lägre arbetslöshet än genomsnittet
            i EU. Nu har vi för första gången högre arbetslöshet än genomsnittet.
          </note>
          <note>
            En svensk regerings uppgift måste vara att i högkonjunktur lyckas
            få fler i arbete än andra länder lyckas med och i lågkonjunktur
            och kris få en mindre ökning av arbetslösheten än andra. Så fungerade
            det under alliansregeringens tid, då Sverige alltid låg på övre
            halvan i EU när det gällde arbetslöshet. Och så fungerade det
            även under regeringarna före Alliansen, oavsett politisk färg.
            Sverige lyckades oftast bättre än andra, och det stärk ­ te vår
            konkurrenskraft och våra statsfinanser. Men nu har något hänt.
            Den svenska regeringen underpresterar i både högkonjunktur, lågkonjunktur
            och kris.
          </note>
          <note>
            Regeringens nya mantra är alltså att den höga arbetslösheten
            i Sverige jämfört med andra länder beror på att i andra länder
            har människor gett upp, slutat söka jobb och lämnat arbetsmarknaden.
            Då sjunker arbetslösheten. Bara i Sverige fortsätter människor
            att söka jobb, och därför bör vi egentligen närmast se den höga
            svenska arbetslösheten som något positivt.
          </note>
          <note>
            Det här kan vara det mest pinsamma försök att bortförklara hög
            arbetslöshet som någonsin har uttalats från en svensk regering.
          </note>
          <note>
            Först och främst har ju de flesta EU-länder någon form av arbetslöshetsförsäkring
            eller andra trygghetssystem, och i vart fall i norra och västra
            Europa är reglerna ofta ganska lika de svenska. Man måste normalt
            sett vara aktivt arbetssökande för att få ersättning. Påståendet
            att människor skulle ha gett upp och slutat söka jobb i alla länder
            utom Sverige faller på sin egen orimlighet. Om man gjorde så skulle
            man i många fall mista sin ekonomiska försörjning. Jag har inte
            heller sett något statistiskt underlag eller några andra bevis
            eller rapporter över huvud taget för det som regeringen påstår.
          </note>
          <note>
            Min första fråga är: Vem var det som borrade i detta när det
            gäller EU som arbetsmarknadsministern tidigare nämnde?
          </note>
          <note>
            Min andra fråga är: Vilka rapporter och underlag åberopar arbetsmarknadsministern
            för påståendet att de arbetslösa i nästan alla länder i EU utom
            Sverige plötsligt har slutat söka jobb och att man därmed har
            fått ned arbetslösheten till lägre nivåer än i Sverige? Finns
            det några siffror bakom dessa påståenden från regeringen, eller
            hittar man på?
          </note>
          <note>
            Slutligen: I vilka länder har man inte kunnat anmäla sig som
            arbetslös? Vilka länder var detta?
          </note>
          <note>
            Anf. 98 Arbetsmarknadsminister EVA NORDMARK (S):
          </note>
          <note>
            Fru talman! Det är väl i och för sig inte så märkvärdigt att
            tänka sig att när många länder hade en lockdown under förra våren
            och människor inte ens kunde ta sig ut från sina bostäder blev
            det väldigt svårt att anmäla sig som arbetssökande om det inte
            fanns digitala tjänster, som i Sverige.
          </note>
          <note>
            Fru talman! Jag vill dock passa på att verkligen seriöst titta
            på vad det är som har hänt. Det vi ser är att det under föregående
            mandatperiod fördes en ekonomisk politik som vände budgetunderskott
            till stora överskott. Det är också detta som har lagt grunden
            till att vi stod väl rustade när pandemin kom. Det är därför vi
            har kunnat vidta väldigt kraftfulla åtgärder för att rädda jobb
            och företag i Sverige och för att stärka löntagarnas ekonomiska
            trygghet, bland annat i form av en tillfälligt förbättrad arbetslöshetsförsäkring
            under ett par år. Det här är såklart centralt för vårt land.
          </note>
          <note>
            Vi gick in i krisen med 350 000 fler sysselsatta jämfört med
            när regeringen tillträdde 2014, varav 250 000 var utrikes födda.
            Sverige har högst arbetskraftsdeltagande i EU, och det är på ungefär
            samma nivå som före krisen. Arbetskraftsdeltagandet är som sagt
            ett viktigt skäl till att arbetslösheten i Sverige har ökat i
            relation till många andra länder.
          </note>
          <note>
            Jag tycker också att det är viktigt att vi kommer ihåg att Sverige
            tog emot väldigt många asylsökande i samband med flyktingkrisen.
            Bland annat under 2015 var antalet asylsökande per capita i Sverige
            det högsta som någonsin har registrerats i ett OECD-land. Den
            här utvecklingen medförde självfallet utmaningar eftersom det
            tar tid för nyanlända att etablera sig på arbetsmarknaden.
          </note>
          <note>
            Vi kan se att under förra mandatperioden, under statsminister
            Stefan Löfvens tid, halverades etableringstiden för nyanlända.
            Men samtidigt har vi nu en tuff situation på arbetsmarknaden,
            där många som inte är lika etablerade har drabbats hårt. Det gäller
            bland annat nyanlända och unga människor, och det gäller specifikt
            vissa branscher.
          </note>
          <note>
            Nu är vi i ett nytt läge, där vi ser ljuspunkter. Vi ser att
            det är fler som går från arbetslöshet till jobb än det är som
            skrivs in på Arbetsförmed ­ lingen. Det är en utveckling vi har
            sett under drygt två månaders tid nu.
          </note>
          <note>
            Vi ser att vi har stor täckning när det gäller vaccin. Vi fortsätter
            det arbetet, och vi har kunnat börja lätta på restriktionerna.
            Det är klart att det här är viktigt; i takt med att vi nu lättar
            på restriktioner kommer det att skapas jobb, och jobb kommer att
            komma tillbaka.
          </note>
          <note>
            Självklart, fru talman, agerar regeringen kraftfullt med en hel
            rad olika åtgärder både när det gäller att kunna återstarta ekonomin
            och att se till att vi får den nyindustrialisering som har påbörjats,
            inte minst i norra delarna av Sverige. Det handlar om alla de
            behov som arbetsgivarna har av att anställa och där vi från politikens
            sida möter upp med viktiga utbildningssatsningar.
          </note>
          <note>
            Detta kommer att lägga grunden för att vi kan höja sysselsättningen
            och se till att fler människor kommer i arbete och på det sättet
            också säkerställa att vi kan ha en god välfärd i framtiden.
          </note>
          <note>
            Anf. 99 JAN ERICSON (M):
          </note>
          <note>
            Fru talman! Jag kan konstatera att det uppenbarligen saknas underlag
            för det påstående som flera ministrar och hela regeringen nu går
            ut med när man pratar om att folk har slutat söka jobb i andra
            länder.
          </note>
          <note>
            Det känns som att detta argument är så ihåligt och så skamlöst
            att man nästan skäms å regeringens vägnar. När det gäller påståendet
            att det är svårt att anmäla sig som arbetssökande under en lockdown
            har de flesta länder vad jag vet, åtminstone i norra och västra
            Europa, digitala tjänster. Och i alla EU-länder finns det telefon.
          </note>
          <note>
            Jag har inte hittat något underlag någonstans, inte någonting,
            som styrker det som arbetsmarknadsministern säger och som andra
            ministrar har sagt. Jag skulle fortfarande vilja veta: I vilka
            länder var det som man inte kunde anmäla sig som arbetslös?
          </note>
          <note>
            Jag känner arbetsmarknadsministern sedan tidigare som en klok
            och kunnig facklig ledare med bred kunskap om arbetsmarknaden,
            men jag förstår inte riktigt att hon ställer upp på det här politiska
            spelet. Vad ska hon och regeringen göra om den svenska arbetslösheten
            nu börjar falla tillbaka igen? Är det i så fall ett tecken på
            att svenska arbetslösa har slutat att söka jobb och har gett upp?
            Ska regeringen då börja beklaga att arbetslösheten går ned, när
            man nu framhåller att det är positivt att det är så många svenskar
            som söker jobb och att det därför är nästan positivt att vi har
            en högre arbetslöshet jämfört med andra länder? Jag tycker att
            det är en mycket märklig argumentation.
          </note>
          <note>
            Fru talman! En annan aspekt på detta är att många arbetslösa
            svenskar inte syns i statistiken. Vi har massor av arbetsföra
            nyanlända som går med etableringsersättning och andra ersättningar
            utan att arbeta. Vi har tusentals människor i extratjänster som
            vi betraktar som om de är i arbete, trots att de egentligen deltar
            i en arbetsmarknadsåtgärd som inte ens får konkurrera med riktiga
            jobb. Och vi har många som arbetar så lite, ned till bara en timme
            i veckan, att de inte kan försörja sig själva.
          </note>
          <note>
            Om man räknade alla arbetsföra människor i Sverige som inte kan
            försörja sig på sitt eget arbete skulle den svenska arbetslösheten
            vara skyhögt högre än de redan svaga siffror som gäller i den
            officiella statistiken. Är det då inte på tiden att regeringen
            slutar försöka förvilla och prata bort den höga svenska arbetslösheten
            och i stället försöka göra någonting åt den?
          </note>
          <note>
            Som lösningar räknar jag inte nya förslag från regeringen om
            att dra bort människor från arbetskraften, så att arbetslösheten
            försvinner i stati ­ stiken. Lösningen heter inte friår, nya ledighetsreformer,
            ökning av förtidspensioneringar och meningslös förvaring i olika
            åtgärder som vi har prövat många gånger till ingen nytta. Lösningen
            måste ju vara att skapa förutsättningar och drivkrafter för att
            få fler arbetslösa i riktiga jobb och egen försörjning.
          </note>
          <note>
            Sedan nämner arbetsmarknadsministern asylmottagandet 2015, och
            visst kan vi vara helt överens om att detta har påverkat arbetslösheten
            ganska dramatiskt. Men det märkliga är att Socialdemokraterna
            inte drar någon slutsats av detta utan i stället vill öka mottagandet
            av asylsökande, när vi redan har snart 200 000 långtidsarbetslösa
            och nästan den högsta arbetslösheten i hela EU. Trots detta vill
            Socialdemokraterna öka asylmottagandet. Vad leder detta till?
          </note>
          <note>
            Sedan sprids myten att etableringstiden har halverats under er
            reger ­ ingstid, fast det stämmer inte. Den rapport som ni lade
            fram har ju sågats av alla experter. Det stämmer inte att etableringstiden
            har halverats.
          </note>
          <note>
            Fru talman! Om arbetsmarknadsministern har brist på idéer upprepar
            jag mitt erbjudande att ta del av Moderaternas omfattande politik
            när det gäller arbetsmarknad och inte minst integration. Med vår
            moderata politik skulle vi, precis som efter valet 2006, kunna
            göra stor skillnad på riktigt. Och Sverige behöver verkligen en
            ny moderatledd regering, om inte dagens regering lyssnar på goda
            idéer och gör riktiga saker för att få ned arbetslösheten.
          </note>
          <note>
            Anf. 100 Arbetsmarknadsminister EVA NORDMARK (S):
          </note>
          <note>
            Fru talman! Full sysselsättning är vårt viktigaste långsiktiga
            mål. Att fler människor jobbar är själva grunden för att kunna
            satsa på välfärden och tryggheten.
          </note>
          <note>
            Vi kommer att göra allt för att arbetslösheten och långtidsarbetslöshet
            ­ en inte ska bita sig fast. När man tittar på hur det har sett
            ut kan vi se att det var under finanskrisen, när Jan Ericsons
            parti Moderaterna satt i regering, som långtidsarbetslösheten
            faktiskt bet sig fast på väldigt höga nivåer. Sedan regeringen
            Löfven tillträdde har väldigt många reformer och insatser gjorts
            som faktiskt underlättar för människor att komma i arbete.
          </note>
          <note>
            Jag vill särskilt lyfta vikten av utbildning för framtidens jobb,
            för vi har en stor problematik när det gäller matchningen på svensk
            arbetsmarknad. Många företag och arbetsgivare söker med ljus och
            lykta efter personer med rätt kompetens för att de ska kunna utveckla
            sina verksamheter. Och människor som står långt från arbetsmarknaden
            och som är långtidsarbetslösa saknar oftast den kunskap och de
            erfarenheter som krävs. Det är därför som det är viktigt att vi
            satsar på utbildning för dem som står längst ifrån, att de får
            en grundläggande gymnasieutbildning och att de förkovrar sig.
            Men det är också viktigt att människor som är mitt i yrkeslivet
            får bättre förutsättningar att ställa om genom att fylla på med
            ny utbildning och kompetens, så att man kan ta de jobb där det
            är helt avgörande att ha rätt kompetens för att utveckla verksamheterna.
          </note>
          <note>
            Jag tänker också på de stora investeringar som sker nu i norra
            Sverige, 1 000 miljarder i nya företag. Det är nya gröna jobb
            som det handlar om och vikten av att de här företagen kan få tag
            i rätt kompetens för att vi ska lyckas med den gröna omställningen.
            Det är därför som utbildningssatsningarna som sagt är viktiga.
          </note>
          <note>
            I dag har regeringen och samarbetspartierna kunnat presentera
            på vilket sätt vi tar om hand partsöverenskommelsen om LAS, trygghet
            och omställning, som kommer att ge en ökad flexibilitet för företagen,
            ökad trygghet för löntagarna och bättre möjligheter att fylla
            på med ny kunskap och kompetens i ett helt yrkesliv. Det kommer
            att förbättra möjligheterna ock ­ så för arbetsgivarna att hitta
            rätt kompetens, vilket är helt avgörande för svensk konkurrenskraft
            och för svensk omställningsförmåga.
          </note>
          <note>
            När det gäller de som står långt från arbetsmarknaden, som saknar
            de grundläggande kunskaperna, handlar det såklart om att se till
            att de med utbildningsbehov studerar. Det är därför vi också har
            byggt ut Kunskaps ­ lyftet väldigt kraftfullt under ett antal
            år. Fru talman, om jag räknar de satsningar som är gjorda från
            det att Stefan Löfven tillträdde, under förra mandatperioden och
            fram till det år som vi nu är inne på motsvarar satsningarna 150
            000 utbildningsplatser, och detta på alla nivåer: komvux, yrkeshögskola
            och högskola.
          </note>
          <note>
            Hade vi inte byggt ut utbildningssystemet så kraftfullt som vi
            har gjort hade situationen varit betydligt tuffare. Nu är vi väl
            rustade och behöver se till att människor verkligen kliver in
            i utbildning och passar på att använda tiden som arbetslös till
            att fylla på med nya kunskaper, så att man står starkare när hjulen
            börjar snurra igen och ekonomin börjar vända.
          </note>
          <note>
            Anf. 101 JAN ERICSON (M):
          </note>
          <note>
            Fru talman! Arbetsmarknadsministern åberopar finanskrisen och
            att långtidsarbetslösheten ökade under finanskrisen. Ja, visst
            var det så. Det är inget konstigt att arbetslöshet och långtidsarbetslöshet
            ökar under en finanskris och inte heller under en pandemi. Men
            att den ökar så mycket och så dramatiskt nu är allvarligt.
          </note>
          <note>
            Det är också allvarligt att långtidsarbetslösheten ökade under
            högkonjunkturen 2014–2019. Det är ett väldigt dåligt betyg till
            regeringen.
          </note>
          <note>
            Jag kan bara konstatera att vi har högre långtidsarbetslöshet
            i dag än vad vi hade när Alliansen lämnade ifrån sig makten 2014.
            Det tycker jag faktiskt är allvarligt, med tanke på att den här
            regeringen startade sin regeringstid med fem år av mycket stark
            högkonjunktur. Ändå gick arbetslösheten åt fel håll.
          </note>
          <note>
            Arbetsmarknadsministern upprepar alla satsningar man gör och
            alla miljarder man stoppar in, men bevisligen hjälper de inte.
            Ni har misslyckats i både högkonjunktur och lågkonjunktur. Era
            åtgärder biter inte på arbetslösheten. Det spelar ingen roll hur
            mycket skattepengar vi stoppar in i åtgärder som inte fungerar.
          </note>
          <note>
            Återigen: Ni lovade faktiskt att vi skulle vara bäst i EU 2020
            när det gäller arbetslöshet. Nu är vi nästan sämst. Det är bara
            tre länder i EU som har högre arbetslöshet än Sverige. Sverige
            har för första gången sedan vi gick med i EU högre arbetslöshet
            än genomsnittet i EU. Det har aldrig hänt förut.
          </note>
          <note>
            Sedan fick jag heller inget svar från arbetsmarknadsministern
            på vem som utredde vad som hänt i övriga Europa och som kom fram
            till slutsatsen att anledningen till att arbetslösheten i Sverige
            är högre än i andra länder är att man har slutat söka jobb i andra
            länder. Arbetsmarknadsministern har inte kunnat åberopa något
            enda underlag på detta. Jag tycker att det är oerhört märkligt
            att man påstår en sak utan att kunna styrka det på något sätt
            alls. Och i vilka länder det är som man inte kan anmäla sig som
            arbetslös har jag inte heller fått svar på. Jag kan bara beklaga
            det.
          </note>
          <note>
            Anf. 102 Arbetsmarknadsminister EVA NORDMARK (S):
          </note>
          <note>
            Fru talman! Jag kan jättegärna plocka fram underlaget. Jag har
            powerpointbilder från en pressbriefing som jag hade. Den handlade
            bland annat om arbetskraftsdeltagandet och utvecklingen under
            förra våren, så det finns att tillgå.
          </note>
          <note>
            Det stämmer inte, som Jan Ericson säger här, att de åtgärder
            som regeringen vidtar inte spelar någon roll. Vi har väldigt stark
            evidens för att en hel del av de satsningar som vi gör faktiskt
            spelar roll. Arbetsmarknadsutbildningar är ett väldigt effektivt
            verktyg för att matcha arbetsgivarnas behov av kompetens med människors
            möjlighet att studera för att därefter kunna kliva in i arbete.
            Yrkesutbildningarna är också effektiva. Yrkeshögskolan har väldigt
            goda resultat.
          </note>
          <note>
            Även subventionerade anställningar är ett viktigt verktyg för
            människor som står långt från arbetsmarknaden. Det är bland annat
            därför som jag ser fram emot att så småningom kunna presentera
            etableringsjobben. Det är ett exempel på en strukturell reform
            där regeringen vidtar åtgärder. En arbetsgivare kommer att kunna
            anställa en person för runt 8 400 kronor i månaden. Det kommer
            att vara enkelt för arbetsgivaren att anställa, för staten kommer
            att fylla på.
          </note>
          <note>
            Regeringen lägger all sin kraft på att plocka fram nya reformer
            för att skapa en strukturellt bättre och mer välfungerande arbetsmarknad.
            Detta sker både genom den partsöverenskommelse som jag berättade
            om tidigare i dag och genom att reformera Arbetsförmedlingen och
            vidta åtgärder som etableringsjobb och intensivår.
          </note>
          <note>
            Denna debatt lär fortsätta. Det är viktigt att vi debatterar
            arbetslösheten och att vi ser till att bryta långtidsarbetslösheten
            så att den inte biter sig fast.
          </note>
          <note>
            Interpellationsdebatten var härmed avslutad.
          </note>
          <note>
            § 20 Svar på interpellation 2020/21:692 om Sveriges insatser
            i Mali
          </note>
          <note>
            Anf. 103 Statsrådet PER OLSSON FRIDH (MP):
          </note>
          <note>
            Fru talman! Alexandra Anstrell har frågat mig om jag och regeringen
            för samtal med FN för att förändra och förbättra de civila insatserna
            i Mali, om vi satsat på nya innovativa åtgärder i den svenska
            strategin för det bilaterala utvecklingssamarbetet med Mali 2021–2025
            i jämförelse med den föregående strategin och vilken utvärdering
            och analys av den tidigare strategin för utvecklingssamarbetet
            som legat till grund för den nya.
          </note>
          <note>
            Jag ska inleda med att kommentera de senaste händelserna i landet.
            Vi följer noga den oroande utvecklingen i Mali med anledning av
            att ytterligare en militärkupp genomförts. Vi stöder E cowas och
            Afrikanska u nionen i deras ansträngningar att bidra till en fredlig
            lösning och återgång till konstitutionell ordning. En E cowas
            delegation, med bland andra medlaren Goodluck Jonathan, besökte
            Mali förra veckan.
          </note>
          <note>
            Tack vare vårt breda engagemang för fred och utveckling i Mali
            ingår Sverige också i det omfattande internationella arbete som
            nu pågår. Inom FN och EU men också inom E cowas och Afrikanska
            u nionen övervägs nu lämpligt agerande. Våra ambassader i Bamako
            och Paris liksom våra representationer i New York och Bryssel
            deltar aktivt i diskussionerna.
          </note>
          <note>
            Mali är ett av världens fattigaste länder präglat av en utbredd
            fattigdom och utsatthet, omfattande säkerhetsutmaningar till följd
            av terrorism och annan organiserad brottslighet samt brist på
            respekt för mänskliga rättigheter . Det internationella samfundets
            samlade insatser är viktiga för att bistå Mali i att vända utvecklingen,
            men de genomförs också i en mycket utmanande kontext.
          </note>
          <note>
            Låt mig också framhålla att insatser för stärkt säkerhet främjar
            förutsättningarna för genomförandet av utvecklingsinsatser i Mali,
            vilka i sin tur är nödvändiga för att på sikt nå en hållbar och
            fredlig utveckling i landet.
          </note>
          <note>
            Sverige har ett mycket omfattande och växande engagemang i Mali
            för utveckling och säkerhet. Sveriges samlade insatser i landet
            inkluderar utvecklings samarbete , humanitärt stöd, omfattande
            personella bidrag till både FN-insatsen M inusma och den multinationella
            specialförbandsstyrkan Task Force Takuba samt bidrag till EU:s
            verksamhet. Sverige är även en av de största givarna av kärnstöd
            till många av FN-organisationerna verksamma i Mali.
          </note>
          <note>
            Regeringen för en löpande dialog med FN om hur det globala arbetet
            med både bistånd och säkerhet kan utvecklas. Dialog förs också
            med FN-systemet och andra aktörer på plats i Mali via vår ambassad
            i Bamako.
          </note>
          <note>
            Vår nya strategi för utvecklingssamarbete 2021–2025 ska sammanfattningsvis
            bidra till att främja demokrati, respekt för mänskliga rättigheter
            och rättsstatens principer, konfliktförebyggande, jämställdhet
            och breda insatser på miljöområdet.
          </note>
          <note>
            Verksamheten fortsätter i stora drag i samma riktning som inom
            ramen för den tidigare strategin, men vissa justeringar har gjorts.
            Exempelvis förväntas Sida arbeta med stärkt tillgång till sexuell
            och reproduktiv hälsa och rättigheter, och Folke Bernadotteakademins
            uppdrag har breddats.
          </note>
          <note>
            Vi har i strategin angivit att v erksamheten ska tillvarata kopplingarna
            mellan långsiktigt utvecklingssamarbete, fredsfrämjande och humanitärt
            bistånd. Potentialen i digitalisering och innovation som verktyg
            för mål ­ uppfyllelse ska när den är relevant tillvaratas. Vi
            har även angivit att Sida ska titta på hur andra finansiella resurser
            kan stimuleras att bidra till utveckling i Mali.
          </note>
          <note>
            Det svenska utvecklingssamarbetet utvärderas och följs löpande
            upp. Till grund för framtagandet av den nya strategin för utvecklingssamarbete
            ligger bland annat Sidas och Folke Bernadotteakademins fördjupade
            strategirapporter för utvecklingssamarbetet med Mali 2016–2020
            samt en löpande dialog med Sida, FBA och ambassaden i Bamako.
            Vi har även noga följt och beaktat utvecklingen i landet vid framtagandet
            av strategin.
          </note>
          <note>
            Anf. 104 ALEXANDRA ANSTRELL (M):
          </note>
          <note>
            Fru talman! Tack, ministern!
          </note>
          <note>
            Förra året gav Sverige mer än 300 miljoner kronor i bistånd till
            Mali. Det förpliktar, för det är skattemedel som vi ansvarar för.
            Då måste man ställa sig frågan: Gör vi rätt insatser? Skattepengar
            ska användas effektivt och på ett korrekt sätt. Att ta ansvar
            för ekonomin är grunden i Moderaternas politik.
          </note>
          <note>
            Säkerhetsläget i Mali är fortsatt instabilt och försämras alltjämt
            med frekventa terrordåd i nu snart hela landet – detta trots stora
            internationella satsningar.
          </note>
          <note>
            Den svåra humanitära situationen i landet bidrar till socialt
            missnöje och etniska spänningar mellan befolkningsgrupper, och
            protester och demonstrationer kan uppstå med kort varsel. Säkerhetsläget
            i huvudstaden Bamako är relativt lugnt men kan givetvis snabbt
            förändras. I resten av landet är det mer oroligt och farligt.
            Beskjutningar av maliska säkerhetsstyrkor och egendom tillhörande
            FN och FN-kontrakterad personal har förekommit.
          </note>
          <note>
            Läget i centrala Mali har försämrats kontinuerligt sedan ett
            par år och präglas i dagsläget av stundom våldsamma konflikter
            mellan olika grupper, livsmedelssäkerhetskriser, terrordåd och
            kidnappningar.
          </note>
          <note>
            Den statliga närvaron i centrala Mali är mycket låg. När jag
            skrev den här interpellationen i april hade vi precis nåtts av
            nyheten att tre svenska soldater hade sårats efter att de kört
            på en mina. Sedan dess har det varit ytterligare en militärkupp
            i Mali. Överste Assimi Goita petade presidenten och premiärministern
            bara nio månader efter att samme Goita utnämnt dem till ledare
            för en övergångsregering sedan han störtat den demokratiskt valde
            presidenten.
          </note>
          <note>
            Landet har länge präglats av oroligheter. Militären har stöd
            av många människor som tröttnat på att regeringen inte kunnat
            få bukt med våldet inom landet. Läget i Mali har varit instabilt
            ända sedan 2012 när uppror i norra delen av landet bidrog till
            en militärkupp.
          </note>
          <note>
            Trots ett fredsavtal har striderna spridit sig, och etniskt våld
            har blossat upp i bland annat mellersta Mali. I dag leds landet
            av en militärjunta, styrd av överste Assimi Goita, som genomfört
            inte mindre än två militärkupper på knappt ett år.
          </note>
          <note>
            Sverige pausade sitt bistånd till Mali i augusti förra året sedan
            landets president avsatts i statskuppen. Orsaken var att det rådde
            oklarheter kring hur landet styrdes och vem som hade kontroll
            över pengaflödena. I slutet av 2020 återupptogs utbetalningarna
            av bistånd till Mali. Nu har regering ­ en åter beslutat att frysa
            delar av biståndet till Mali. Anledningen är åter ­ igen en militärkupp.
          </note>
          <note>
            När allt blir värre och landet styrs av en militärjunta, ska
            Sverige då bara fortsätta som vanligt med samma stöd till civilsamhället
            och multi ­ laterala organisationer? Jag tänker att deras situation
            har förändrats ganska rejält. Hur pass flexibelt och föränderligt
            är Sverige i sina insatser? Mer av samma är kanske inte lösningen.
          </note>
          <note>
            I de samtal med FN som ministern hänvisar till finns det mycket
            viktigt att ta upp. Men vilka åtgärder leder till verkliga förbättringar
            och förändringar? Det vill jag gärna ha svar på.
          </note>
          <note>
            Anf. 105 Statsrådet PER OLSSON FRIDH (MP):
          </note>
          <note>
            Fru talman! Låt mig börja med att säga att jag verkligen delar
            interpel ­ lantens oro över utvecklingen i Mali, ett land med
            stora utmaningar på en rad områden. Det blir extra tydligt när
            ytterligare en militärkupp nu har genomförts. Det här innebär
            att vi i Mali verkar i en mycket utmanande kontext och att det
            finns ett stort antal internationella aktörer i landet, in ­ klusive
            inom utvecklingssamarbetet. Vi ser vilken betydelse internatio
            ­ nella aktörer som Ecowas, Afrikanska unionen och FN har i landet,
            också i stunder av kriser som denna, och att stödet till dem är
            viktigt.
          </note>
          <note>
            Vårt utvecklingssamarbete i Mali gör skillnad. Många av våra
            insatser bidrar till förändringar som kommer att visa sig över
            tid. Ibland kan det vara svårt att se resultaten omedelbart, men
            låt mig nämna ett par exempel där vi ser att vi har fått resultat
            bland annat genom svenskt bistånd.
          </note>
          <note>
            Genom Sveriges stöd via Sida till Unicef för insatser som rör
            skydd av barn, sociala skyddsnät och tillgång till vatten och
            avlopp har 110 000 personer fått permanent tillgång till dricksvatten
            bara under 2020. Dessutom har drygt 172 000 personer i över 180
            samhällen i Mali fått tillgång till sanitet. Därtill har 47 000
            barn i nödsituationer fått psykosocialt stöd, och närmare 8 000
            barn har mottagit insatser för att förhindra könsbaserat våld.
            Stödet har resulterat i att 42 000 unga flickor gynnats av förebyggande
            insatser mot barnäktenskap. Därutöver har nästan 300 flickor och
            kvinnor som har överlevt kvinnlig könsstympning och tvångsäktenskap
            fått medicinsk, social eller juridisk hjälp.
          </note>
          <note>
            Inom ramen för Folke Bernadotteakademins arbete med fredsbyggan
            ­ de har vi fokuserat på säkerhetsrådets resolution 1325 om kvinnor,
            fred och säkerhet samt dess efterföljande resolutioner om Mali.
          </note>
          <note>
            I början av 2020 organiserades ett högnivåmöte för att öka kvinnors
            deltagande i fredsprocessen och politiken, där också det svenska
            medlingsnätverket för kvinnor deltog. Mötet har utmynnat i ett
            antal konkreta åtaganden för att säkerställa kvinnors formella
            och informella deltagande, inklusive en större representation
            i det nationella nätverket eller kommittén för genomförande av
            fredsavtalet från 2015. Med en ny militärkupp är det klart att
            vi inte vet exakt vad som väntar och vad som komma skall i Mali.
          </note>
          <note>
            Utöver vårt utvecklingssamarbete bidrar vi också humanitärt.
            Vårt humanitära stöd prioriterar dem som är mest utsatta och som
            är allra svårast att nå. Vi jobbar med Rödakorskommittén och FN:s
            fonder och program för livräddande insatser och tillgång till
            mat, näring, vatten, mänskliga rättigheter och skydd av internflyktingar
            och andra sårbara grupper. Det humanitära stödet bidrar såklart
            också till att minska de humanitära behoven på sikt och försöka
            överbrygga gapet mellan katastrofhjälp och mer långsiktiga lösningar.
          </note>
          <note>
            Med EU jobbar vi med civila experter till deras utbildningsinsats
            samt med poliser till Minusma. Och vi bidrar till EU:s utvecklingsinsatser
            i Mali generellt och är, som jag nämnde, en av de största givarna
            av kärnstöd till flera av de FN-organ som verkar och också av
            truppbidrag till Minusma och Task Force Takuba, som bekant.
          </note>
          <note>
            Det svenska biståndet finns i Mali därför att det är en utmanande
            kontext. Det är svårt, men vi ser också att vi kan vara med och
            göra skillnad.
          </note>
          <note>
            Anf. 106 ALEXANDRA ANSTRELL (M):
          </note>
          <note>
            Fru talman! Trots allt som ministern räknade upp blir det bara
            värre i Mali.
          </note>
          <note>
            Jag var tidigare inne på regeringens samtal med FN, och det finns
            en annan fråga som det hade varit intressant att få svar på. Det
            hade varit bra att få höra hur samtalen med FN har gått vad gäller
            vaccinering av våra svenska soldater. FN uppmanar länder att vaccinera
            de trupper som skick ­ as till ett av världens farligaste länder.
            Trots detta har svenska soldater inte prioriterats i vaccinationskön.
            Då undrar jag: Hur har regeringen resonerat där, och vad har våra
            kollegor inom FN sagt i de samtalen?
          </note>
          <note>
            Ministern var inne på det här med dricksvatten. Jag var i Mali
            för snart två år sedan, och det som jag minns mest är kanske sopor.
            Det var sopor i drivor, sopor som brändes upp för att spridas
            på åkrarna där grödorna sedan skulle växa och sopor vars föroreningar
            rinner rakt ned i grundvattnet när regnet kommer, rakt ned i dricksvattnet
            för de 110 000 personer som ministern var inne på.
          </note>
          <note>
            I regeringens strategi, både den nya och den gamla, finns tydliga
            uppdrag om klimat och miljö, men ändå verkar en sådan basic sak
            som att hjälpa dem med deras sopor inte vara prioriterad. Jag
            undrar varför, fru talman. Det borde hjälpa till med både bättre
            dricksvatten och bättre grödor, som båda i sin tur leder till
            bättre hälsa.
          </note>
          <note>
            Uppe på campen i Timbuktu sorterades sopor i stort sett som vi
            gör hemma i Sverige. Det var oerhört fint, ordning och reda och
            jättebra att se. Sedan kom en sopåkare och hämtade allt, hällde
            på det samma flak och körde ut på en åker för att det skulle eldas.
            Det blir liksom lite fel då. Hur ska regeringens mål om att få
            ett hållbart och motståndskraftigt lantbruk med fokus på förbättrad
            livsmedelstrygghet och försörjning i Mali kunna uppnås på riktigt?
            Mat och dricksvatten är grundläggande och något som de behöver
            hjälp med på riktigt. En sådan insats tror jag hade varit mycket
            mer värd för vårt klimat än en plastpåseskatt.
          </note>
          <note>
            Fru talman! Redan för två år sedan var den allmänna uppfattningen
            i Mali att det fanns skillnader i de militära och de civila insatserna
            och att de inte var synkroniserade. Därför har jag frågat ministern
            om ministern och regeringen har satsat på några nya innovativa
            åtgärder i strategin för Sveriges utvecklingssamarbete med Mali
            2021–2025, jämfört med den föregående, och i så fall vilka? Jag
            får till svar att Sida får ett utökat uppdrag, men jag undrar
            var de politiska idéerna för en verklig förbättring för Mali finns?
            Jag saknar innovativa förslag för en sådan förändring.
          </note>
          <note>
            De militära insatserna fungerar bra. De har fungerat bra i Minusma,
            och de nya trupperna i insatsen Task Force Takuba är på plats.
            Däremot finns enligt uppgift problem när det gäller de civila
            insatserna. Dessa når inte hela vägen fram och brister i effektivitet.
          </note>
          <note>
            För att gå tillbaka till det som jag inledde mitt förra anförande
            med gav Sverige förra året alltså mer än 300 miljoner kronor i
            bistånd till Mali. Anser ministern att ministern och regeringen
            har fått tillräcklig uppföljning och utvärdering för att med gott
            samvete kunna säga att vi gör rätt saker – rätt saker även i ett
            land som utsätts för kupp efter kupp? För det är skattemedel som
            vi ansvarar för.
          </note>
          <note>
            Gör vi rätt saker? Det är en fråga som är viktig att ställa sig
            hela tiden. Det kan vara läge att skruva på insatser för att de
            bättre ska nå fram. Är detta något som ministern är beredd att
            göra?
          </note>
          <note>
            Anf. 107 Statsrådet PER OLSSON FRIDH (MP):
          </note>
          <note>
            Fru talman! Interpellanten Alexandra Anstrell inledde själv sitt
            inledningsanförande med att beskriva utvecklingen i Mali som land.
            Mali kommer på plats 184 av 188 länder i det europeiska indexet
            för mänsklig utveckling 2020, vilket är en förbättring jämfört
            med tidigare år. Ändå är Mali så långt ned på listan. Av den vuxna
            befolkningen är drygt en tredjedel läskunnig, den förväntade medellivslängden
            är under 60 år och 62 av 1 000 levande födda barn dör inom fem
            år. Ändå har alla dessa indikatorer förbättrats under de senaste
            åren i Mali.
          </note>
          <note>
            Utmaningarna är enorma. Mali är ett stort land, tre gånger så
            stort som Sverige. Klimatet, säkerhetssituationen, de ekonomiska
            möjligheterna och befolkningens inkomstkällor skiljer sig mycket
            åt i olika delar av landet. Arbetslösheten är hög, utbildningssystemet
            fungerar dåligt och den osäkra livsmedelsförsörjningen är ett
            väsentligt problem för många. Klimatförändringarna och en hög
            befolkningstillväxt gör det svårt för människor inom fiske och
            lantbruk att bedriva verksamhet.
          </note>
          <note>
            För att svara mot de stora behoven i Mali har Sverige ökat volymen
            i utvecklingssamarbetet. I den förra strategin avsatte vi 1,2
            miljarder. Nu har vi ökat det till 2 miljarder mellan åren 2021
            och 2025. Vår bedömning är att den övergripande inriktningen är
            ändamålsenlig. Vi ska fortsätta att bidra till fred och försoning,
            förbättrad jämställdhet, bättre miljö, stärkt biologisk mångfald
            och ett hållbart och motståndskraftigt jordbruk.
          </note>
          <note>
            Givet de stora utmaningar som klimatförändringarna innebär globalt,
            särskilt för länder som Mali, har vi också inkluderat mål om begränsad
            klimatpåverkan och ökad motståndskraft mot klimatförändringarna
            i den nya strategin. Detta är viktigt för att hantera naturresursrelaterade
            konflikter i landet.
          </note>
          <note>
            Från och med den här strategiperioden ska Folke Bernadotteakademin
            bidra till en reform av säkerhetssektorn i Mali. Här läggs en
            grund eller en bit i pusslet som möjliggör ökad samverkan mellan
            civila säkerhetsinsatser, civila insatser bekostade av biståndet
            och andra åtaganden och engagemang för säkerhet som finns i Mali.
          </note>
          <note>
            Vi har från regeringens sida varit tydliga med att direkt samarbete
            med statliga aktörer kan ske i Mali endast efter väldigt noggrann
            riskbedömning. Och anledningarna har vi sett, med två militärkupper
            på kort tid.
          </note>
          <note>
            I arbetet med en ny strategi ingår det att myndigheterna tar
            fram en plan för genomförande, en plan för uppföljning, förändringsteorier,
            tematiska analyser som fattigdomsanalys och jämställdhetsanalys,
            konfliktanalys med mera. Till grund för det fortsatta arbetet
            ligger de rapporter som har kommit in från myndigheterna och såklart
            den analys av läget i landet och de relationer som vi har i landet
            som görs av ambassaden.
          </note>
          <note>
            Det föreligger alltså mycket arbete och mycket dialog och analys
            innan en ny strategi är färdigställd.
          </note>
          <note>
            Med denna strategi och ett ökat svenskt åtagande också på biståndsområdet
            i Mali tror jag att vi kan bidra bättre till att möta de utmaningar
            som landet har och också samarbeta i större utsträckning och bättre
            med de internationella aktörer som finns i landet, även de icke-civila.
          </note>
          <note>
            Det är mycket riktigt så, som interpellanten också säger, att
            vi måste hitta en koordinerad insats där olika insatser också
            förstärker varandra så att vi ska kunna hjälpa Mali ur den enorma
            kris som landet befinner sig i.
          </note>
          <note>
            Anf. 108 ALEXANDRA ANSTRELL (M):
          </note>
          <note>
            Fru talman! Är det rätt att i ett av världens farligaste länder,
            där säkerhetsläget är riktigt dåligt, göra mer av samma sak? Man
            kan inte se speciellt många kvinnor i fredssamtalen eller i andra
            ledande positioner. Fungerar då planen för en ökad jämställdhet?
          </note>
          <note>
            I torsdags meddelade Frankrikes regering att man stoppar alla
            gemensamma operationer med Malis armé i väntan på garantier om
            en återgång till civilt styre i landet. Svenska soldater i antiterrorinsatsen
            Task Force Takuba berörs av beslutet, eftersom de är underställda
            den franska ledningen som nu flyttas från Mali till Paris.
          </note>
          <note>
            EU har enigt fördömt kuppen och krävt att övergången till ett
            civilt styre genomförs. Som ministern var inne på har Ecowas varit
            på plats, och man försöker ha fredssamtal och få ett civilt styre.
          </note>
          <note>
            Det är nu mer än någonsin viktigt att det är rätt vägval som
            görs för att möjliggöra en återgång till ett civilt styre. Om
            Ecowas kommer fram till att andra åtgärder behövs, är ministern
            och Sveriges regering då beredda på att förändra Sveriges insatser?
            Är man beredd att frångå den svenska strategin som man har beslutat
            om?
          </note>
          <note>
            I den svenska strategin för utvecklingssamarbete med Mali finns
            det en rad som handlar om resultatuppföljning – att den i första
            hand ska svara på om verksamheten gjort skillnad, hur och för
            vem. Det tycker jag är jättebra. Tummen upp för det. Jag hittar
            det dock inte i den tidigare strate ­ gin. Då är min fråga: Har
            regeringen inte haft koll på detta tidigare?
          </note>
          <note>
            Under väldigt lång tid har vi nu stöttat med väldigt mycket pengar.
            Ändå har läget kraftigt försämrats. Återigen är min fråga: Kan
            ministern, handen på hjärtat, känna sig trygg i att vi gör rätt
            saker?
          </note>
          <note>
            Anf. 109 Statsrådet PER OLSSON FRIDH (MP):
          </note>
          <note>
            Fru talman! Svenskt bistånd är resultatorienterat och effektivt.
            Och vi är kanske främst i världen vad gäller uppföljning. I alla
            fall visar de internationella utvärderingarna och mätningarna
            av biståndets aktörer ungefär detta. Det gäller såklart också
            vårt engagemang och vårt arbetssätt i Mali.
          </note>
          <note>
            Ja, med handen på hjärtat, vi jobbar med rätt frågor i Mali.
            Att kvinnor inte finns vid bordet är anledningen till att vi måste
            säkerställa och jobba med att stötta kvinnors organisering och
            deras röster och möjliggöra för dem att ta plats vid det förhandlingsbord
            där de i dag saknas.
          </note>
          <note>
            Att utvecklingen inte vänder över en natt på grund av svenska
            biståndsinsatser måste vi nog ha respekt för, särskilt i en så
            bräcklig och svag kontext som Mali utgör.
          </note>
          <note>
            Vi följer noga den oroande utvecklingen. Vi stöder Ecowas och
            Afrikanska unionen. Vi har nära samtal med FN och med EU och såklart
            också med Frankrike kring denna utveckling. Vi är flexibla i svenskt
            bistånd. Det är en av våra styrkor. Också den nya strategin är
            flexibel och möjliggör för Sida att programmera och programmera
            om, ingå nya avtal och avsluta gamla utifrån hur världen nu väljer
            att koordinera sig för Mali. Det måste vi såklart fortsätta med.
          </note>
          <note>
            Det övergripande syftet nu är att vi får till en konstitutionell
            ordning med demokratiska institutioner som respekteras i Mali,
            en inkluderande dialog och en fungerande övergångsprocess som
            mynnar ut i demokratiska fria och rättvisa val i Mali. Det är
            angeläget. Därifrån kan vi sedan fortsätta arbetet med en utveckling
            för Mali att möta alla de utmaningar som landet har.
          </note>
          <note>
            Vi har fryst stöd. Det gjorde vi efter den första kuppen. Vi
            har nu avvaktat igen efter denna kupp. Det är så vi får göra i
            ett läge som är så bräckligt och i en kontext som är så svag som
            den i Mali. Men vi fortsätter att vara där, och vi fortsätter
            att försöka vara ett gott stöd.
          </note>
          <note>
            Interpellationsdebatten var härmed avslutad.
          </note>
          <note>
            § 21 Svar på interpellation 2020/21:769 om garantier som en del
            av svenskt bistånd
          </note>
          <note>
            Anf. 110 Statsrådet PER OLSSON FRIDH (MP):
          </note>
          <note>
            Fru talman! Magdalena Schröder har frågat mig vilka åtgärder
            som jag avser att vidta med anledning av att garantiinstrumentets
            kostnadseffektivitet ses som en utmaning på Sida.
          </note>
          <note>
            Vi har nyligen debatterat garantiverksamheten här i kammaren,
            och jag tror att vi är överens om dess betydelse i utvecklingssamarbetet
            för att mobilisera ytterligare resurser för fattigdomsminskning
            och Agenda 2030. I den globala återhämtning som nu behövs finns
            stor potential att använda garantier för att göra ekonomier mer
            inkluderande, mer jämställda och mer hållbara.
          </note>
          <note>
            Garantiinstrumentet har en stark katalytisk effekt. Det är innovativt
            och flexibelt , kan tillämpas i olika sammanhang och kan riktas
            till olika målgrupper . Det har vi sett många exempel på . Garantiverksamheten
            på Sida är fullt integrerad i utvecklingssamarbetet och bidrar
            till att nå det biståndspolitiska målet. Faktum är att Sida har
            så mycket som 45 pågående g arantier inom ramen för 24 bilateral
            a , regiona la och tematiska strategier .
          </note>
          <note>
            Det finns också utmaningar. Garantier är fortfarande en verksamhet
            under uppbyggnad och utveckling . Nuvarande modell med fristående
            garantier har funnits i drygt tio år och började som en försöksverksamhet
            i liten skala. Efterfrågan är stor, men verksamheten kräver också
            i hög grad ett aktivt uppsökande arbete för att kunna hitta möjligheter
            att använda garantier där de har störst utvecklingseffekt. G arantier
            är ofta komplexa, tar tid att utforma och kräver inte sällan teknisk
            kompetens om finansiella instrument och finansiella marknader.
          </note>
          <note>
            Riksrevisionen skriver i sin rapport att Sida i huvudsak har
            skapat goda förutsättningar för att använda garantier. Riksrevisionen
            bedömer att Sidas interna styrning och organisation har ökat medarbetarnas
            förmåga att bedöma garantiernas relevans i genomförandet av strategier.
            Men R iksrevi ­ sionen har också observerat vissa utmaningar ,
            såsom att flera medarbetare i intervjuer har förmedlat att de
            upplever att incitamenten är starkare att använda andra instrument
            än garantier i utvecklingssamarbetet . Arbetet med garantier är
            också resurskrävande. Riksrevisionen har dock inte kunnat bedöma
            om detta faktiskt har lett till att Sidas personal har valt bort
            garantier framför andra instrument. Riksrevisionen noterar också
            att Sida har vidtagit åtgärder för att effektivisera beredningen
            av garantier.
          </note>
          <note>
            Att det finns utmaningar betyder inte att garantiverksamheten
            inte är prioriterad på Sida. Sida har prioriterat och successivt
            ökat resurser och kompetens inom myndigheten för just detta ändamål.
            Myndigheten har tydliggjort garantiverksamhetens roll i den interna
            styrningen och i myndighetens verksamhetsplanering. Sida fortsätter
            att stärka organisationen och planerar för fortsatt resursförstärkning.
          </note>
          <note>
            Regeringen har varit tydlig i sin styrning med att Sida ska mobilisera
            resurser genom garantier, vilket också bekräftas av Riksrevisionen.
            En ny förordning för garantier trädde i kraft 2019. Det finns
            adekvat styrning i Sidas instruktion, i regleringsbrev och i strategier.
            Regeringen har successivt höjt garantiramen. Regeringen har också
            ökat Sidas förvaltningsanslag, bland annat med hänvisning till
            garantiverksamheten, vilket R iks ­ revisionen bedömer har förbättrat
            förutsättningarna för finansier ing av verksamheten.
          </note>
          <note>
            Garantier och andra former av utvecklingssamarbete kompletterar
            var ­ andra . Insatser som finansieras med gåvomedel är i många
            fall centrala för att exempelvis stärka mänskliga rättigheter
            och stödja utvecklingen av demokratiska och transparenta institutioner.
            Varje insats som genomförs ska leda till resultat och genomföras
            på ett kostnadseffektivt sätt.
          </note>
          <note>
            De åtgärder som jag har redogjort för här bidrar till att Sida
            i ökande utsträckning väljer att arbeta med garantier i olika
            sammanhang. Regering ­ en kommer också fortsätta att följa Sidas
            arbete med att utveckla garantiverksamheten.
          </note>
          <note>
            Anf. 111 MAGDALENA SCHRÖDER (M):
          </note>
          <note>
            Fru talman! Jag tackar statsrådet för svaret, även om jag faktiskt
            inte tycker att jag riktigt fick svar på frågan.
          </note>
          <note>
            Bakgrunden till den här interpellationen är den debatt som ägde
            rum i riksdagen med anledning av regeringens skrivelse som kommenterar
            Riksrevisionens granskningsrapport där Sidas och regeringens arbete
            med garantier granskas.
          </note>
          <note>
            Fru talman! Statsrådet beskriver garantier som ett bra verktyg
            inom biståndet, och det är en bild jag helt delar. Låt mig bara
            säga några ord om vad Sidas garantiinstrument är. Garantier är
            ett instrument där Sida delar risk med en bank eller investerare.
            Genom att de står för risken kan andra och betydligt större kapitalflöden
            mobiliseras till projekt som annars inte hade fått lån eller investering.
          </note>
          <note>
            Enligt Sida mobiliserar 1 betalad krona i subventioner 70 kronor
            i externt kapital. Garantier är ett fantastiskt instrument som
            verkligen fungerar som en hävstång för att skapa nya och större
            kapitalflöden, och om garantier ges till rätt typ av projekt måste
            det verkligen ses som effektivt bistånd. Pengarna mångdubblas,
            projekt som annars inte hade fått finansiering får det och det
            inkluderar privata investerare. Vad är då problemet, fru talman?
          </note>
          <note>
            Bakgrunden till den här interpellationen är som sagt den debatt
            som ägde rum här i kammaren med anledning av Riksrevisionens granskning
            av garantiinstrumentet. I granskningsrapporten lyfte Riksrevisionen
            en rad utmaningar kring användandet av garantier, och en av de
            utmaningar som lyftes fram är att garantiinstrumentet är kostnadseffektivt.
            Jag upprepar: Det lyftes alltså fram som en utmaning att garantiinstrumentet
            är kostnadseffektivt.
          </note>
          <note>
            Detta verkar statsrådet inte speciellt oroad över, och i den
            debatt om ärendet som ägde rum här i april anklagade statsrådet
            till och med min kollega Helena Antoni för att ha hittat på utmaningar
            kopplade till ett effektivt användande av garantier.
          </note>
          <note>
            Fru talman! Att statsrådet Per Olsson Fridh i debatten anklagade
            min kollega för att ha hittat på utmaningar i användandet av garantiinstrumentet
            är bakgrunden till den här interpellationen. Jag förstår att detta
            är något som statsrådet inte är speciellt stolt över och något
            som statsrådet gärna vill tona ned. Det måste ju beskrivas som
            närmast skandalöst att kostnadseffektivitet ses som en utmaning.
            Men det är heller inte speciellt förvånande med tanke på rådande
            fokus på utbetalningsmål snarare än resultatmål inom biståndet.
          </note>
          <note>
            Fru talman! Att kostnadseffektivitet och det faktum att garantiinstrumentet
            inte genererar stora utbetalningar av biståndsmedel ses som en
            utmaning är en effekt av enprocentsmålet. Vi tycker olika om enprocentsmålet,
            jag och statsrådet. Bland annat gör Moderaterna en annan budgetprioritering
            än regeringen, men vi ser också de negativa effekter enprocentsmålet
            leder till – och vi vill göra något åt det. Riksrevisionens granskningsrapport
            om garantiinstrumentet är ytterligare ett exempel på enprocentsmålets
            negativa effekter.
          </note>
          <note>
            Fru talman! Ser inte statsrådet att det faktum att garantiinstrumentets
            kostnadseffektivitet ses som en utmaning är en effekt av enprocentsmålet?
            Jag upprepar även min fråga: Vilka åtgärder kommer statsrådet
            att vidta med anledning av att garantiinstrumentets kostnadseffektivitet
            ses som en utmaning på Sida? Avslutningsvis undrar jag: Anser
            statsrådet att detta är problematiskt?
          </note>
          <note>
            Anf. 112 HELENA ANTONI (M):
          </note>
          <note>
            Fru talman! Precis som statsrådet anförde i sitt svar på Magdalena
            Schröders interpellation debatterade vi nyligen Riksrevisionens
            granskning av Sidas garantiverksamhet. Jag tycker att det blev
            en bra debatt där partiernas olika åsikter framkom på ett tydligt
            sätt. I mitt anförande manade jag till respekt för skattebetalarnas
            pengar, och andra partier manade till ökat bistånd i spåren av
            pandemin.
          </note>
          <note>
            Jag lyfte då exakt det Magdalena Schröder tar upp i interpellationen,
            nämligen att det faktum att garantiinstrumentet är kostnadseffektivt
            alltså ses som en utmaning av medarbetarna på Sida. Användningen
            bortprioriteras på grund av att det genererar små eller inga utbetalningar.
            Är man lite insatt på biståndsområdet är det relativt lätt att
            se att det är enprocentsmålet som ligger och spökar här.
          </note>
          <note>
            Att Sverige har som mål att betala ut en viss summa pengar i
            bistånd kan man tycka vad man vill om, men när effekten blir att
            kostnadseffektiva instrument bortprioriteras tror jag att det
            är dags att tänka om. Jag anser att det är ett ohållbart och respektlöst
            sätt att hantera skattebetalarnas pengar på. Någonting kostnadseffektivt
            som kan göra stor nytta i världen bör nyttjas i hög grad, inte
            undvikas.
          </note>
          <note>
            När jag under debatten lyfte denna problematik i ett replikskifte
            med statsrådet fick jag till svar: Det ”har Helena Antoni själv
            hittat på”. Jag må vara relativt ny i riksdagen, fru talman, och
            jag och statsrådet må vara oense om den politiska inriktningen
            och styrningen av det svenska biståndet. Men att bemöta en ledamot
            som tar upp verkliga problem med den attityden tycker jag är uppseendeväckande.
            Jag står alltså inte och ljuger i talarstolen, fru talman.
          </note>
          <note>
            För att förenkla det hela och försäkra alla som lyssnar på denna
            debatt om att jag varken hittar på eller försöker luras tänkte
            jag dock läsa direkt ur Riksrevisionens rapport om Sidas garantiinstrument.
          </note>
          <note>
            På sidan 6 kan man läsa: ”Medarbetare upplever också att Sidas
            ledning prioriterar utbetalningar av biståndsmedel framför mobilisering
            av kapital.”
          </note>
          <note>
            På sidan 34 står det: ”Det finns samtidigt faktorer som försvårar
            för medarbetare att använda garantier. Flera medarbetare upplever
            att det finns starkare incitament för att använda andra instrument
            för att genomföra biståndet. Medarbetarna upplever exempelvis
            att den interna uppföljningen prioriterar utbetalningar av biståndsmedel
            framför mobiliseringen av kapital genom garantier.”
          </note>
          <note>
            Man hänvisar därefter till att garantier genererar små eller
            inga utbetalningar, fru talman.
          </note>
          <note>
            Jag undrar nu om statsrådet också noterade denna problembeskrivning
            i rapporten och om han är redo att revidera sitt svar till mig.
          </note>
          <note>
            Anf. 113 Statsrådet PER OLSSON FRIDH (MP):
          </note>
          <note>
            Fru talman! Jag tycker att det är alldeles utmärkt att Helena
            Antoni läste direkt ur Riksrevisionens rapport.
          </note>
          <note>
            Det är riktigt att det är så de beskriver detta, men det är också
            så att de inte kan bedöma om det faktiskt har lett till att Sidas
            personal har valt bort garantier framför andra instrument. Inte
            heller skriver Riksrevisionen någonstans i det utdrag vi fick
            höra här någonting om enprocentsmålet, och det var det jag refererade
            till i vår tidigare diskussion i ärendedebatten: Att enprocentsmålet
            skulle vara ett hinder eller stå i vägen för garantiinstrumentet
            är ingenting som Riksrevisionen beskriver alls, utan just det
            har Moderaterna faktiskt hittat på själva.
          </note>
          <note>
            Detta är dock en interpellation som handlar om Sidas garantiinstrument,
            och det tror jag på. Jag instämmer verkligen i det interpellanten
            sa i sin inledning om betydelsen av garantiinstrumentet. Det är
            ett fantastiskt instrument, fick vi höra, och jag kan bara hålla
            med. Det är också därför regeringen har dels ökat garantiinstrumentets
            volymer, dels stärkt Sidas kapacitet att fortsätta jobba med och
            utveckla garantiinstrumentet. Detta borde Moderaterna tycka är
            oerhört bra, men riktigt så låter det ändå inte här i debatten.
          </note>
          <note>
            Jag är nyss hemkommen från Kenya, där jag träffade partner till
            Sida som tar del av garantiinstrumentet. Jag mötte där en kvinna
            som heter Vic ­ toria Sabula och är chef för en afrikansk investeringsfond
            för nystartade företag med fokus på omställning och förnybar energi.
            Allting är väldigt småskaligt. I mötet med mig delade hon med
            sig av sitt engagemang för att få finansiering för bland annat
            solceller på den kenyanska landsbygden. Hon har själv växt upp
            utan elektricitet men också varit med om förändringen att få tillgång
            till elektricitet. Detta gav henne övertygelsen att en förändrad
            framtid för många av världens fattiga behöver gå genom tillgång
            till en hållbar och grön el, och den övertygelsen delar jag.
          </note>
          <note>
            ”Som liten skickade min mamma mig till skogen med noggranna instruktioner
            om vilken ved och hur mycket jag skulle komma tillbaka med. Ju
            äldre jag blev, desto mer ökade förväntningarna på hur mycket
            jag kunde bära. Men så måste det inte bli för kommande generationer.”
            Så uttryckte hon sig vid sitt möte med mig.
          </note>
          <note>
            Med hjälp av garantiinstrumentet har småskaliga jordbrukare och
            lantbrukare i Kenya fått möjligheter som kommer med el och elektrifiering.
            De kan förpacka bättre och smartare, kyla ned, öka skördens hållbarhet,
            förädla och få tillgång till fler och större marknader. Detta
            sker ofta tillsammans med traditionellt gåvobistånd och kapacitetsutveckling.
          </note>
          <note>
            Våra olika verktyg i biståndslådan kompletterar varandra; de
            står inte i motsättning till varandra. De utvecklas inte trots
            varandra utan tack vare varandra.
          </note>
          <note>
            Människor som Victoria bär på förändring. Hon skapar och möjliggör
            förändring, och det är bara att ödmjukt låta sig inspireras. Jag
            är glad att svenskt bistånd får både människor och marknader att
            växa och att vi möjliggör för skogen att stå kvar.
          </note>
          <note>
            Anf. 114 MAGDALENA SCHRÖDER (M):
          </note>
          <note>
            Fru talman! Statsrådet ser inte någon koppling mellan enprocentsmålet
            och att det faktum att ett instrument är kostnadseffektivt ses
            som en utma ­ ning av Sida. Om man inte ser problemen är det svårt
            att göra någonting åt dem. Jag tror att de flesta anser att det
            är en stor skandal att kostnads ­ effektivitet ses som en utmaning.
          </note>
          <note>
            För dem som inte känner till Riksrevisionens granskningsrapport
            tänkte även jag läsa några rader ur den, fru talman. Rapporten
            illustrerar verkligen vilka konsekvenser enprocentsmålet leder
            till.
          </note>
          <note>
            Jag läser från sidan 40 och kapitel 4.4, Utmaningar i användningen
            av garantier. Där kan vi läsa följande: ” Större delen av Sidas
            verksamhet handlar om att genomföra strategierna genom att betala
            ut medel till lämpliga aktörer som genomför biståndsinsatser.
            Att ställa ut garantier genererar dock inga, eller relativt små,
            utbetalningar av bistånd. Detta skapar en spänning mellan att
            nå utbetalningsmål och mobilisera kapital via garantier, enligt
            flera medarbetare på Sida. ”
          </note>
          <note>
            Några rader längre ned står följande: ” Flera medarbetare på
            såväl strategiansvariga enheter som på garantienheten menar dock
            att det finns en större press att betala ut biståndsmedel än att
            mobilisera kapital. Detta innebär till exempel att utbetalningar
            följs upp mer noggrant, enligt medarbetarna. Därför upplever medarbetarna
            att incitamenten är starkare att använda andra instrument än garantier
            i strategigenomförandet. ”
          </note>
          <note>
            Jag upprepar: Detta skapar en spänning mellan att nå utbetalningsmål
            och att mobilisera kapital, fru talman, och flera medarbetare
            upplever att det finns en press att betala ut biståndsmedel.
          </note>
          <note>
            Ser inte statsrådet att enprocentsmålet leder till att kostnadseffektivitet
            ses som en utmaning och att det leder till att det finns en press
            att betala ut pengar framför att mobilisera kapital? Ser inte
            statsrådet att enprocentsmålet i detta fall leder till att en
            kostnadseffektiv metod som inte genererar stora utbetalningar
            av skattemedel samtidigt som den säkerställer stora kapitalflöden
            till utvecklingsprojekt riskerar att bortprioriteras?
          </note>
          <note>
            Och, fru talman, står statsrådet fast vid sitt uttalande om att
            detta med att enprocentsmålet leder till att Sida prioriterar
            utbetalningar framför garantier är någonting som Moderaterna har
            hittat på?
          </note>
          <note>
            Anf. 115 HELENA ANTONI (M):
          </note>
          <note>
            Fru talman! Jag vill börja med att tacka statsrådet för svaret
            på min senaste fråga.
          </note>
          <note>
            Jag tycker att det är väldigt viktigt att regering och opposition
            har en ömsesidig respekt för varandra. Vi tycker inte lika i alla
            frågor, och det måste ändå vara okej – det är så demokrati fungerar.
          </note>
          <note>
            Statsrådet är ansvarig för biståndet för regeringen, och jag
            är ansvarig för biståndet för Moderaterna. Trots våra olikheter
            kan vi nog konstatera att intentionen är densamma. Vi vill nog
            båda se en värld fri från fattigdom och förtryck, och vi kommer
            nog båda att göra allt vi kan för att bidra till den utvecklingen.
          </note>
          <note>
            Men som både jag och min kollega konstaterat – jag ber om ursäkt
            för att det blir mycket upprepning här – framgår det tydligt i
            rapporten att kostnadseffektivitet ses som en utmaning av medarbetarna
            på Sida. Detta kan inte vara ett ansvarsfullt sätt att hantera
            skattebetalarnas pengar på.
          </note>
          <note>
            Jag tror att det är enprocentsmålet som ligger bakom detta synsätt.
            När det övergripande målet är att komma upp i en specifik summa
            pengar är det lätt hänt att kostnadseffektivitet ses som ett problem
            snarare än en möjlighet. Just därför tycker inte Moderaterna att
            detta är en rimlig princip att följa, fru talman. Fokus måste
            ligga på resultat – inte på hur mycket pengar vi betalar ut.
          </note>
          <note>
            Men om statsrådet nu inte tror att detta beror på enprocentsmålet
            vill jag ställa en helt ärlig och öppen fråga: Vad tror då statsrådet
            att det beror på? Varför prioriterar Sida utbetalningar framför
            garantier, och varför finns pressen, som min kollega beskrev,
            att generera så stora utbetalningar som möjligt?
          </note>
          <note>
            Fru talman! Varifrån kommer detta förhållningssätt om inte från
            enprocentsmålet?
          </note>
          <note>
            Anf. 116 Statsrådet PER OLSSON FRIDH (MP):
          </note>
          <note>
            Fru talman! Det var väldigt bra att vi än en gång fick höra direkt
            från Riksrevisionens rapport. Inte heller denna gång fick vi höra
            någon direkt koppling från Riksrevisionen till enprocentsmålet.
            Man har inte kunnat bedöma om denna utmaning – som såklart finns,
            annars hade den inte kommit upp i rapporten – faktiskt har lett
            till att Sidas personal valt bort garantier till förmån för andra
            instrument.
          </note>
          <note>
            Vi fick också höra av Helena Antoni att det faktiskt är hon själv
            som tror att det här är kopplat till enprocentsmålet, och det
            var bra att vi fick reda ut detta.
          </note>
          <note>
            Moderaterna har nu upprepade gånger här i kammaren försökt att
            använda Riksrevisionens rapport om garantiinstrumentet som argument
            för sina egna förslag om att skära ned i biståndet, trots att
            det alltså inte finns ett direkt samband mellan enprocentsmålet
            och de utmaningar som Riksrevisionen pekar på. Det är synd, tycker
            jag, men det är inte särskilt förvånande.
          </note>
          <note>
            Tidigare har Moderaterna försökt att argumentera för sänkt bistånd
            genom att hänvisa till att biståndet behöver bli mer effektivt.
            Men när internationella undersökningar visat att Sverige ligger
            i topp vad gäller bistånd såväl när det gäller resultat och effektivitet
            som när det gäller uppföljning har den argumentationen minskat
            något.
          </note>
          <note>
            Moderaterna har också försökt att argumentera för sänkt bistånd
            med hänvisning till att det finns en utbredd korruption i världen,
            kanske särskilt i svaga stater, där utmaningarna är stora och
            fattigdomen utbredd. När regeringen har visat vilken vikt vi lägger
            vid antikorruptionsarbetet, både som tematisk ingång i utvecklingssamarbetet
            och när det gäller hur vi förstärkt Sidas möjlighet att följa
            upp biståndet på plats, har även dessa argument sinat.
          </note>
          <note>
            Nu försöker Moderaterna än en gång att hitta argument för sina
            neddragningar av biståndet genom att tolka – nästan vantolka –
            en annars väldigt bra och välkommen rapport från Riksrevisionen.
          </note>
          <note>
            Jag upprepar det gärna igen: Det finns inget samband mellan garantiinstrumentets
            utmaningar och utvecklingsmöjligheter och enprocentsmålet som
            finansieringsmetod för svenskt utvecklingssamarbete. Jag rekommenderar
            Moderaterna att boka ett studiebesök på Sida, där man tillsam
            ­ mans med personalen kan fördjupa sig i dessa utmaningar och
            hur man kan komma åt dem.
          </note>
          <note>
            Svenskt utvecklingssamarbete syftar till att förbättra förutsättningarna
            för människor som lever i fattigdom och under förtryck. Vi bidrar
            till en global hållbar utveckling.
          </note>
          <note>
            Vår verktygslåda är bred. Den innehåller kapacitetsutveckling,
            policyutveckling, stöd till innovation, långsiktiga utvecklingsprojekt
            och humanitärt stöd. Vi tar ned riskerna för investerare, bidrar
            till insatser för fred och mycket mer.
          </note>
          <note>
            Än en gång: Våra olika verktyg kompletterar varandra; de står
            inte i motsättning till varandra. De utvecklas inte trots varandra
            utan tack vare varandra.
          </note>
          <note>
            Anf. 117 MAGDALENA SCHRÖDER (M):
          </note>
          <note>
            Fru talman! Det är en central fråga som inte har besvarats i
            den här interpellationsdebatten, och det är om statsrådet tycker
            att de utmaningar som beskrivs i rapporten är problematiska.
          </note>
          <note>
            Statsrådet ser uppenbarligen inte de negativa effekter som enprocentsmålet
            medför. Det gör Moderaterna. Därför har vi föreslagit en annan
            budgeteringsprincip för biståndet, där målet inte är att göra
            av med en viss andel av bni varje år.
          </note>
          <note>
            Jag har full respekt för att man gör olika budgetprioriteringar,
            men jag tycker att det är anmärkningsvärt att statsrådet inte
            kan se nackdelarna med enprocentsmålet och konstatera att Moderaternas
            modell med en flerårig budgetram för biståndet är bättre. En ram
            skulle ju i teorin kunna förses med hur mycket pengar som helst.
            Vill man fortsätta att anslå dubbelt så mycket pengar till bistånd
            som till polisen kan man göra det även med en ram.
          </note>
          <note>
            Jag tycker att det är en felaktig budgetprioritering, och jag
            och statsrådet kan vara överens om att vi inte är överens när
            det gäller vilken summa vi ska lägga på bistånd. Även statsrådet
            borde dock kunna se de negativa effekter dagens budgeteringsmodell
            i form av enprocentsmålet leder till. Men ser man inte problemet
            är det svårt att göra någonting åt det.
          </note>
          <note>
            Garantier är ett fantastiskt instrument som rätt hanterat kan
            göra stor skillnad, och det är helt oacceptabelt att detta effektiva
            instrument bortprioriteras för att det inte gör av med tillräckligt
            med pengar. Biståndet är i stort behov av reformer, och kostnadseffektivitet
            borde ses som en ledstjärna, inte en utmaning.
          </note>
          <note>
            Fru talman! Moderaterna har flera reformer för ett mer effektivt
            bistånd, men det krävs som sagt att man också ser problemen för
            att kunna göra något åt dem.
          </note>
          <note>
            Anf. 118 Statsrådet PER OLSSON FRIDH (MP):
          </note>
          <note>
            Fru talman! Regeringen har ju inkommit med en skrivelse som visar
            och svarar på hur vi ser på Riksrevisionens rapport – en rapport
            som alltså inte någonstans, trots försök att hävda det i debatten
            här i kammaren, säger att enprocentsmålet skulle vara en del av
            de utmaningar eller möjligheter som finns med garantiinstrumentet.
            Denna koppling har alltså Moderaterna själva hittat på.
          </note>
          <note>
            Jag tror att Moderaterna skulle behöva hitta lite nya och andra
            argument för att minska biståndet. Mitt förslag eller min rekommendation
            är att ni letar i den hög där era verkliga argument ligger. Inte
            är det för att ni tror på det svenska biståndet eller vill mer
            med det svenska biståndet.
          </note>
          <note>
            Jag tror att ni egentligen inte tror på att utvecklingsfrågorna
            är en grund i våra internationella relationer och i det globala
            samarbetet. Ni tycker att Sverige är ett för litet land för att
            ta ledarskap i vår tids ödesfråga. Ändå är det i biståndet som
            vi gör det, vare sig Moderaterna vill det eller inte.
          </note>
          <note>
            Ni tror inte att vi behöver vara med och tackla grundorsakerna
            till klimatförändringarna och till att människor flyr. För det
            är ju detta som vi behöver dra undan med den moderata sänkningen
            av biståndet.
          </note>
          <note>
            Någonstans finns det en moderat politisk reflex som säger att
            klyftorna måste öka. Det är detta som driver förslaget om att
            sänka det svenska biståndet. Biståndet ska sänkas för att Moderaterna
            vill ha utrymme i budgeten för att sänka skatten här i Sverige.
            Tala om en politik för ökade klyftor i världen och här hemma!
          </note>
          <note>
            Där någonstans tror jag att de verkliga moderata argumenten för
            denna politik ligger. Jag tror att det också vore bra om ni sa
            det i stället.
          </note>
          <note>
            Interpellationsdebatten var härmed avslutad.
          </note>
          <note>
            § 22 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2020/21:206 Kompletterande bestämmelser till EU:s förordning
            om gräsrotsfinansiering
          </note>
          <note>
            2020/21:207 Skattereduktion för investeringar i inventarier anskaffade
            år 2021
          </note>
          <note>
            § 23 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 4 juni
          </note>
          <note>
            2020/21:807 Återöppningen av kulturen och idrotten
          </note>
          <note>
            av Viktor Wärnick (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            § 24 Kammaren åtskildes kl. 17 . 24 .
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 10 anf.
            37 (delvis) ,
          </note>
          <note>
            av tredje vice talmannen därefter till och med § 15 anf. 75 (delvis)
            ,
          </note>
          <note>
            av andre vice talmannen därefter till och med § 21 anf. 111 (delvis)
            och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Meddelande om frågestund
          </note>
          <note>
            § 2 Anmälan om fördröjt svar på interpellation
          </note>
          <note>
            § 3 Anmälan om faktapromemorior
          </note>
          <note>
            § 4 Ärenden för hänvisning till utskott
          </note>
          <note>
            § 5 Ärenden för bordläggning
          </note>
          <note>
            § 6 Svar på interpellation 2020/21:686 om regelförenklingarna
          </note>
          <note>
            Anf. 1 Näringsminister IBRAHIM BAYLAN (S)
          </note>
          <note>
            Anf. 2 LARS HJÄLMERED (M)
          </note>
          <note>
            Anf. 3 Näringsminister IBRAHIM BAYLAN (S)
          </note>
          <note>
            Anf. 4 LARS HJÄLMERED (M)
          </note>
          <note>
            Anf. 5 Näringsminister IBRAHIM BAYLAN (S)
          </note>
          <note>
            Anf. 6 LARS HJÄLMERED (M)
          </note>
          <note>
            Anf. 7 Näringsminister IBRAHIM BAYLAN (S)
          </note>
          <note>
            § 7 Svar på interpellation 2020/21:720 om besöksnäringens förutsättningar
          </note>
          <note>
            Anf. 8 Näringsminister IBRAHIM BAYLAN (S)
          </note>
          <note>
            Anf. 9 TOBIAS ANDERSSON (SD)
          </note>
          <note>
            Anf. 10 LARS HJÄLMERED (M)
          </note>
          <note>
            Anf. 11 Näringsminister IBRAHIM BAYLAN (S)
          </note>
          <note>
            Anf. 12 TOBIAS ANDERSSON (SD)
          </note>
          <note>
            Anf. 13 LARS HJÄLMERED (M)
          </note>
          <note>
            Anf. 14 Näringsminister IBRAHIM BAYLAN (S)
          </note>
          <note>
            Anf. 15 TOBIAS ANDERSSON (SD)
          </note>
          <note>
            Anf. 16 Näringsminister IBRAHIM BAYLAN (S)
          </note>
          <note>
            § 8 Svar på interpellation 2020/21:780 om åtgärder för en starkare
            materielförsörjning
          </note>
          <note>
            Anf. 17 Försvarsminister PETER HULTQVIST (S)
          </note>
          <note>
            Anf. 18 PÅL JONSON (M)
          </note>
          <note>
            Anf. 19 Försvarsminister PETER HULTQVIST (S)
          </note>
          <note>
            Anf. 20 PÅL JONSON (M)
          </note>
          <note>
            Anf. 21 Försvarsminister PETER HULTQVIST (S)
          </note>
          <note>
            Anf. 22 PÅL JONSON (M)
          </note>
          <note>
            Anf. 23 Försvarsminister PETER HULTQVIST (S)
          </note>
          <note>
            § 9 Svar på interpellation 2020/21:781 om marinens framtida materielförsörjning
          </note>
          <note>
            Anf. 24 Försvarsminister PETER HULTQVIST (S)
          </note>
          <note>
            Anf. 25 PÅL JONSON (M)
          </note>
          <note>
            Anf. 26 Försvarsminister PETER HULTQVIST (S)
          </note>
          <note>
            Anf. 27 PÅL JONSON (M)
          </note>
          <note>
            Anf. 28 Försvarsminister PETER HULTQVIST (S)
          </note>
          <note>
            Anf. 29 PÅL JONSON (M)
          </note>
          <note>
            Anf. 30 Försvarsminister PETER HULTQVIST (S)
          </note>
          <note>
            § 10 Svar på interpellation 2020/21:707 om det statliga våldet
            i Paraguay och Brasilien
          </note>
          <note>
            Anf. 31 Utrikesminister ANN LINDE (S)
          </note>
          <note>
            Anf. 32 LORENA DELGADO VARAS (V)
          </note>
          <note>
            Anf. 33 Utrikesminister ANN LINDE (S)
          </note>
          <note>
            Anf. 34 LORENA DELGADO VARAS (V)
          </note>
          <note>
            Anf. 35 Utrikesminister ANN LINDE (S)
          </note>
          <note>
            Anf. 36 LORENA DELGADO VARAS (V)
          </note>
          <note>
            Anf. 37 Utrikesminister ANN LINDE (S)
          </note>
          <note>
            § 11 Svar på interpellation 2020/21:708 om massprotester i Colombia
          </note>
          <note>
            Anf. 38 Utrikesminister ANN LINDE (S)
          </note>
          <note>
            Anf. 39 HÅKAN SVENNELING (V)
          </note>
          <note>
            Anf. 40 LORENA DELGADO VARAS (V)
          </note>
          <note>
            Anf. 41 Utrikesminister ANN LINDE (S)
          </note>
          <note>
            Anf. 42 HÅKAN SVENNELING (V)
          </note>
          <note>
            Anf. 43 LORENA DELGADO VARAS (V)
          </note>
          <note>
            Anf. 44 Utrikesminister ANN LINDE (S)
          </note>
          <note>
            Anf. 45 HÅKAN SVENNELING (V)
          </note>
          <note>
            Anf. 46 Utrikesminister ANN LINDE (S)
          </note>
          <note>
            § 12 Svar på interpellation 2020/21:730 om Israels ockupation
            av Palestina
          </note>
          <note>
            Anf. 47 Utrikesminister ANN LINDE (S)
          </note>
          <note>
            Anf. 48 HÅKAN SVENNELING (V)
          </note>
          <note>
            Anf. 49 FREDRIK MALM (L)
          </note>
          <note>
            Anf. 50 Utrikesminister ANN LINDE (S)
          </note>
          <note>
            Anf. 51 HÅKAN SVENNELING (V)
          </note>
          <note>
            Anf. 52 FREDRIK MALM (L)
          </note>
          <note>
            Anf. 53 Utrikesminister ANN LINDE (S)
          </note>
          <note>
            Anf. 54 HÅKAN SVENNELING (V)
          </note>
          <note>
            Anf. 55 Utrikesminister ANN LINDE (S)
          </note>
          <note>
            § 13 Svar på interpellation 2020/21:700 om regeringens ekonomiska
            politik
          </note>
          <note>
            Anf. 56 Finansminister MAGDALENA ANDERSSON (S)
          </note>
          <note>
            Anf. 57 DENNIS DIOUKAREV (SD)
          </note>
          <note>
            Anf. 58 Finansminister MAGDALENA ANDERSSON (S)
          </note>
          <note>
            Anf. 59 DENNIS DIOUKAREV (SD)
          </note>
          <note>
            Anf. 60 TREDJE VICE TALMANNEN
          </note>
          <note>
            Anf. 61 Finansminister MAGDALENA ANDERSSON (S)
          </note>
          <note>
            Anf. 62 DENNIS DIOUKAREV (SD)
          </note>
          <note>
            Anf. 63 Finansminister MAGDALENA ANDERSSON (S)
          </note>
          <note>
            § 14 Svar på interpellation 2020/21:758 om språkförskola
          </note>
          <note>
            Anf. 64 Utbildningsminister ANNA EKSTRÖM (S)
          </note>
          <note>
            Anf. 65 ARIN KARAPET (M)
          </note>
          <note>
            Anf. 66 Utbildningsminister ANNA EKSTRÖM (S)
          </note>
          <note>
            Anf. 67 ARIN KARAPET (M)
          </note>
          <note>
            Anf. 68 Utbildningsminister ANNA EKSTRÖM (S)
          </note>
          <note>
            Anf. 69 ARIN KARAPET (M)
          </note>
          <note>
            Anf. 70 Utbildningsminister ANNA EKSTRÖM (S)
          </note>
          <note>
            § 15 Svar på interpellation 2020/21:775 om den svenska folkbildningen
          </note>
          <note>
            Anf. 71 Utbildningsminister ANNA EKSTRÖM (S)
          </note>
          <note>
            Anf. 72 AMINEH KAKABAVEH (-)
          </note>
          <note>
            Anf. 73 Utbildningsminister ANNA EKSTRÖM (S)
          </note>
          <note>
            Anf. 74 AMINEH KAKABAVEH (-)
          </note>
          <note>
            Anf. 75 Utbildningsminister ANNA EKSTRÖM (S)
          </note>
          <note>
            Anf. 76 AMINEH KAKABAVEH (-)
          </note>
          <note>
            Anf. 77 Utbildningsminister ANNA EKSTRÖM (S)
          </note>
          <note>
            § 16 Svar på interpellation 2020/21:688
          </note>
          <note>
            § 17 Svar på interpellation 2020/21:763 om åtgärder för att skydda
            barn från hederskultur
          </note>
          <note>
            Anf. 78 Statsrådet MÄRTA STENEVI (MP)
          </note>
          <note>
            Anf. 79 ANN-SOFIE ALM (M)
          </note>
          <note>
            Anf. 80 ALEXANDRA ANSTRELL (M)
          </note>
          <note>
            Anf. 81 Statsrådet MÄRTA STENEVI (MP)
          </note>
          <note>
            Anf. 82 ANN-SOFIE ALM (M)
          </note>
          <note>
            Anf. 83 ALEXANDRA ANSTRELL (M)
          </note>
          <note>
            Anf. 84 Statsrådet MÄRTA STENEVI (MP)
          </note>
          <note>
            Anf. 85 ANN-SOFIE ALM (M)
          </note>
          <note>
            Anf. 86 Statsrådet MÄRTA STENEVI (MP)
          </note>
          <note>
            § 18 Svar på interpellation 2020/21:740 om långtidsarbetslösheten
          </note>
          <note>
            Anf. 87 Arbetsmarknadsminister EVA NORDMARK (S)
          </note>
          <note>
            Anf. 88 MICHAEL ANEFUR (KD)
          </note>
          <note>
            Anf. 89 JAN ERICSON (M)
          </note>
          <note>
            Anf. 90 Arbetsmarknadsminister EVA NORDMARK (S)
          </note>
          <note>
            Anf. 91 MICHAEL ANEFUR (KD)
          </note>
          <note>
            Anf. 92 JAN ERICSON (M)
          </note>
          <note>
            Anf. 93 Arbetsmarknadsminister EVA NORDMARK (S)
          </note>
          <note>
            Anf. 94 MICHAEL ANEFUR (KD)
          </note>
          <note>
            Anf. 95 Arbetsmarknadsminister EVA NORDMARK (S)
          </note>
          <note>
            § 19 Svar på interpellation 2020/21:753 om arbetslösheten i Sverige
          </note>
          <note>
            Anf. 96 Arbetsmarknadsminister EVA NORDMARK (S)
          </note>
          <note>
            Anf. 97 JAN ERICSON (M)
          </note>
          <note>
            Anf. 98 Arbetsmarknadsminister EVA NORDMARK (S)
          </note>
          <note>
            Anf. 99 JAN ERICSON (M)
          </note>
          <note>
            Anf. 100 Arbetsmarknadsminister EVA NORDMARK (S)
          </note>
          <note>
            Anf. 101 JAN ERICSON (M)
          </note>
          <note>
            Anf. 102 Arbetsmarknadsminister EVA NORDMARK (S)
          </note>
          <note>
            § 20 Svar på interpellation 2020/21:692 om Sveriges insatser
            i Mali
          </note>
          <note>
            Anf. 103 Statsrådet PER OLSSON FRIDH (MP)
          </note>
          <note>
            Anf. 104 ALEXANDRA ANSTRELL (M)
          </note>
          <note>
            Anf. 105 Statsrådet PER OLSSON FRIDH (MP)
          </note>
          <note>
            Anf. 106 ALEXANDRA ANSTRELL (M)
          </note>
          <note>
            Anf. 107 Statsrådet PER OLSSON FRIDH (MP)
          </note>
          <note>
            Anf. 108 ALEXANDRA ANSTRELL (M)
          </note>
          <note>
            Anf. 109 Statsrådet PER OLSSON FRIDH (MP)
          </note>
          <note>
            § 21 Svar på interpellation 2020/21:769 om garantier som en del
            av svenskt bistånd
          </note>
          <note>
            Anf. 110 Statsrådet PER OLSSON FRIDH (MP)
          </note>
          <note>
            Anf. 111 MAGDALENA SCHRÖDER (M)
          </note>
          <note>
            Anf. 112 HELENA ANTONI (M)
          </note>
          <note>
            Anf. 113 Statsrådet PER OLSSON FRIDH (MP)
          </note>
          <note>
            Anf. 114 MAGDALENA SCHRÖDER (M)
          </note>
          <note>
            Anf. 115 HELENA ANTONI (M)
          </note>
          <note>
            Anf. 116 Statsrådet PER OLSSON FRIDH (MP)
          </note>
          <note>
            Anf. 117 MAGDALENA SCHRÖDER (M)
          </note>
          <note>
            Anf. 118 Statsrådet PER OLSSON FRIDH (MP)
          </note>
          <note>
            § 22 Bordläggning
          </note>
          <note>
            § 23 Anmälan om interpellation
          </note>
          <note>
            § 24 Kammaren åtskildes kl. 17.24.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
