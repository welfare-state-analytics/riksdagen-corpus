<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202021</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202021</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--134</head>
          <docDate when="2021-06-04 00:00:00">2021-06-04 00:00:00</docDate>
        </div>
      </front>
      <body>
        <div>
          <note>
            § 1 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2020/21: 779
          </note>
          <note>
            Till riksdagen
          </note>
          <note>
            Interpellation 2020/21:779 Bilstöd
          </note>
          <note>
            av Lars Beckman (M)
          </note>
          <note>
            Interpellationen kommer att besvaras torsdagen den 9 september
            2021.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 3 juni 2021
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            Interpellation 2020/21:783
          </note>
          <note>
            Till riksdagen
          </note>
          <note>
            Interpellation 2020/21:783 Den nya bankskatten
          </note>
          <note>
            av Niklas Wykman (M)
          </note>
          <note>
            Interpellationen kommer att besvaras torsdagen den 9 september
            2021.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 3 juni 2021
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            § 2 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till finansutskottet
            :
          </note>
          <note>
            RiR 2021:18 AP-fondernas hållbarhetsarbete – investeringar och
            ägarstyrning
          </note>
          <note>
            § 3 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2020/21:205 till socialutskottet
          </note>
          <note>
            § 4 Svar på interpellation 2020/21:648 om implementering av EU:s
            engångsplastdirektiv
          </note>
          <note>
            Anf. 1 Miljö- och klimatminister PER BOLUND (MP):
          </note>
          <note>
            Fru talman! Tobias Andersson har frågat finansministern om regering
            ­ ens arbete med implementering av EU:s engångsplastdirektiv.
            Arbetet inom regeringen är så fördelat att det är jag som ska
            svara på interpella ­ tionen.
          </note>
          <note>
            Tobias Andersson undrar om regeringen kommer att vidta åtgärder
            för att gå vidare med promemorian om genomförande av EU:s engångsplast
            ­ direktiv och andra åtgärder för en hållbar plastanvändning ,
            eller om reger ­ ingen kommer att vidta åtgärder för att stoppa
            denna plastskatt, som fråge ­ ställaren kallar den föreslagna
            nedskräpningsavgiften.
          </note>
          <note>
            Tobias Andersson har också frågat om regeringen kommer att vidta
            åtgärder för att få bukt med de problem som remissinstanserna
            lyft.
          </note>
          <note>
            Vidare har Tobias Andersson frågat vad regeringen kommer att
            vidta för åtgärder för att den föreslagna avgiften bättre ska
            korrelera med den faktiska kostnaden för kommunernas skräphantering
            , så att den lever upp till direktivets krav på kostnadseffektivitet,
            transparens och proportio ­ na ­ litet.
          </note>
          <note>
            Promemorian om hur engångsplastdirektivet kan genomföras har
            varit på remiss, och nu bereds arbetet med att bland annat beakta
            de synpunkter som har inkommit under denna remittering. Förslaget
            om en nedskräpningsavgift syftar inte till att utgöra en skatt
            utan utgår från engångsplastdirektivets krav om att producenterna
            ska bekosta hanteringen av skräp som uppkommer från deras produkter.
          </note>
          <note>
            Syftet med remissförfarandet är att få belyst vilka konsekvenser
            ett förslag kan få om det genomförs. Efter remittering övervägs
            samtliga synpunkter, och därefter bereds ärendet inom Regeringskansliet
            så att synpunkterna beaktas. Hur och vilka ändringar som kan bli
            aktuella är för tidigt att säga eftersom ärendet är under beredning.
          </note>
          <note>
            EU-direktivet kräver att producenterna ska stå för full kostnadstäckning
            för den nedskräpning som uppstår när deras produkter skräpar ned.
            Sverige har tillsammans med alla övriga medlemsländer ställt sig
            bakom detta direktiv i dess helhet.
          </note>
          <note>
            Om remissynpunkterna kommer att resultera i justeringar av den
            avgift som föreslogs i promemorian är ännu för tidigt att säga,
            eftersom remis s ­ synpunkterna fortfarande analyseras och ärendet
            ännu bereds inom Reger ­ ingskansliet. Det saknas dessutom i nuläget
            exakta uppgifter på vilka kost ­ nader kommuner har för nedskräpningen.
            Enligt det remitterade förslaget kommer avgiften att ses över
            så snart som möjligt efter genomförandet och således justeras
            efter att kommunerna har rapporterat in vilka kostnader de har
            och en ny skräpmätning har genomförts.
          </note>
          <note>
            Genomförandet av engångsplastdirektivet och andra åtgärder för
            en hållbar användning av engångsplast är en del av det arbete
            som regeringen och samarbetspartierna Centerpartiet och Liberalerna
            enades om i januariavtalet. Plastskräp är den största källan till
            mikroplast i haven, och regeringen tar därför frågan på största
            allvar.
          </note>
          <note>
            Anf. 2 TOBIAS ANDERSSON (SD):
          </note>
          <note>
            Fru talman! Tack, statsrådet, för svaret!
          </note>
          <note>
            Sverigedemokraterna är det parti i denna kammare som kraftigast
            har motverkat den fortsatta maktförflyttningen från enskilda medlemsstater
            till EU. Vi har gång efter annan motsatt oss hur EU sväller och
            hur överstatligheten och kostnaderna tilltar.
          </note>
          <note>
            Fru talman! Detta är ingenting nytt, men med det sagt vill jag
            konstatera att det finns frågor som vi anser bör ligga på EU:s
            bord. Det handlar om gränsöverskridande frågor där samarbete möjliggör
            ett effektivare arbete och bättre resultat. Handeln är sannolikt
            den tydligaste frågan, men därefter kommer nog klimat- och miljöarbetet.
          </note>
          <note>
            Mot denna bakgrund, fru talman, behöver inte EU:s engångsplastdirek
            ­ tiv vara någonting dåligt. Tvärtom kan det vara någonting bra;
            detta kan vara just en sådan fråga som förtjänar att dryftas på
            EU-nivå.
          </note>
          <note>
            Dessvärre ser vi dock återkommande hur regeringen lyckas implementera
            de direktiv som hade kunnat vara bra på ett sätt som gör dem dåliga.
            Jag är inte ensam om min uppfattning om detta – tvärtom har en
            majoritet i Sveriges riksdag riktat tillkännagivanden till regeringen
            om att sluta överimplementera EU-direktiv.
          </note>
          <note>
            Helt enkelt: Sluta ta vad som hade kunnat vara bra och krångla
            till det genom att addera ytterligare bördor för svenska näringsidkare
            eller medborgare! Försök att utgå från vad direktivet faktiskt
            kräver utan att göra mer än så!
          </note>
          <note>
            Tyvärr har regeringen inte lyssnat på riksdagen. Därför, fru
            talman, är jag och många med mig oroliga för vad regeringen kan
            komma att göra med engångsplastdirektivet vid implementeringen
            av detsamma. Detta belyses inte minst av att ett flertal remissinstanser
            riktar skarp kritik mot regeringens promemoria Genomförande av
            EU:s engångsplastdirektiv och andra åtgärder för en hållbar plastanvändning
            . Primärt kritiserar de den svaga kopplingen mellan den föreslagna
            producentansvarsavgift som åläggs näringslivet och den tjänst
            som företagen får i utbyte.
          </note>
          <note>
            Regeringen föreslår att de eller den myndighet de föreslår ska
            tilldelas ett mandat att meddela föreskrifter om skyldighet för
            producenter att betala avgifter för att täcka det allmännas kostnader
            för hanteringen av avfall som skräpat ned och information om nedskräpning
            eller på annat sätt ansvara ekonomiskt för avfallshanteringen
            och information om hanteringen.
          </note>
          <note>
            Svenskt Näringsliv, Företagarna och Stockholms Handelskammare
            är några remissinstanser som menar att kopplingen mellan avgift
            och tjänst är så svag att avgiften i själva verket utgör en skatt.
            Skatter antas i Sverige genom lagar som antas av riksdagen, medan
            avgifter kan tas ut genom förordningar. I regeringens promemoria
            föreslås att avgiften – eller skatten, som jag skulle beskriva
            det – ska tas ut genom en förordning. Detta har föranlett stora
            delar av kritiken mot förslaget.
          </note>
          <note>
            Jag tolkar Per Bolunds något intetsägande svar som att regeringen
            avser att gå vidare med förslaget från promemorian. Det skulle
            betyda att regeringen helt frångår etablerad praxis och ordning
            genom att införa skatter genom förordning utan riksdagens godkännande.
          </note>
          <note>
            Mot denna bakgrund skulle jag gärna vilja be statsrådet att tala
            om varför det i promemorian förespråkas ett så generellt bemyndigande
            och ifall han kan lova att regeringen tar hänsyn till den mycket
            allvarliga kritik som riktats mot den nya nedskräpningsavgiften.
          </note>
          <note>
            Anf. 3 Miljö- och klimatminister PER BOLUND (MP):
          </note>
          <note>
            Fru talman! Jag kan dela Tobias Anderssons uppfattning att Sverigedemokraterna
            sticker ut i Sveriges riksdag när det gäller motståndet mot EU.
            Tyvärr kan jag också konstatera att Sverigedemokraterna sticker
            ut när det gäller att kraftigast motverka åtgärder för en ren
            miljö, vilket är någonting som jag verkligen beklagar.
          </note>
          <note>
            Jag har tappat räkningen på hur många debatter jag har fört här
            med sverigedemokrater som hela tiden vill försvaga miljöarbetet
            och göra mindre för att skydda vår miljö. Detta är någonting som
            oroar mig och som jag har lite svårt att få ihop med det som Sverigedemokraterna
            säger är deras ideologi, det vill säga att till exempel skydda
            vårt land mot negativ påverkan. Vi vet ju att miljö- och klimatpåverkan
            är ett av de största hot som vårt land står inför, men Sverigedemokraterna
            saknas i det arbetet. Det verkar inte finnas någon ända på hur
            många skäl det finns att motverka och säga nej till olika former
            av miljöregler och miljölagstiftning.
          </note>
          <note>
            I det här fallet gäller det, som Tobias Andersson antagligen
            känner till, ett direktiv som är beslutat på EU-nivå. Direktiv
            som är beslutade på EU-nivå ska genomföras i Sverige, så svaret
            på den frågan är att vi kommer att genomföra engångsplastdirektivet.
          </note>
          <note>
            Det är dock lika självklart att vi inte gör remissutskick för
            skojs skull eller för syns skull, utan vi gör remissutskick just
            för att få in synpunkter från remissinstanserna och kunna beakta
            dem i implementeringen. Det är detta vi nu håller på med.
          </note>
          <note>
            Vi har fått in remissvar från över 100 remissinstanser. Svaren
            är mestadels positiva, till skillnad från den bild som Tobias
            Andersson ger. Sedan finns det ju synpunkter, som det gör i alla
            remissomgångar , även i detta fall. De tas med i det fortsatta
            arbetet.
          </note>
          <note>
            Däremot tycker jag att det helt enkelt är felaktigt att beskriva
            det här som en skatt. Det är ju en avgift, som också är beslutad
            på EU-nivå. Det ligger i linje med den grundläggande principen
            som styr miljöarbetet, det vill säga att förorenaren ska betala
            : polluter pays - princip en .
          </note>
          <note>
            På samma sätt som vi betalar renhållningsavgift för att kommunen
            ska ta hand om det avfall som vi producerar hemma är det i det
            här fallet den som av olika orsaker ser till att det kommer ut
            produkter på marknaden som bidrar till nedskräpning som får stå
            för finansieringen. Det är den grundläggande principen, som är
            väldigt tydlig i direktivet, så även den principen kommer att
            genomföras. Däremot, som sagt, håller vi fortfaran ­ de på och
            bereder detaljerna i Regeringskansliet.
          </note>
          <note>
            Jag vill verkligen understryka hur viktigt det är att inte minska
            på arbe ­ tet när det gäller plastnedskräpning, som ju är ett
            av de stora hot som Sve ­ rige och vår planet står inför. Det
            är viktigt att komma ihåg att 150 miljoner ton plast redan har
            ansamlats i haven och att det varje år tillförs ungefär 8 miljoner
            ton plast till världshaven på grund av bristfällig hantering av
            inte minst plast som hamnar på våra gator.
          </note>
          <note>
            Det här är inte ett problem som är någon annans någon annanstans,
            som en del brukar hävda, utan det är ett problem för Sverige liksom
            för alla andra länder.
          </note>
          <note>
            Förra året gjordes en nationell skräpmätning under en vecka.
            Vid mätningen hittades totalt 35 miljoner skräpföremål på gator
            och torg och i naturen. Det är inte en acceptabel utveckling.
            Vi måste helt enkelt vidta åtgärder. Då skulle det vara fantastiskt
            om vi hade Sverigedemokraterna som påhejare och att de kom med
            förslag på hur vi kan göra mer för att minska plastskräpet. I
            stället får vi ägna väldigt mycket debattid åt att Sverigedemokraterna
            ifrågasätter och vill försena och förhala arbetet för en ren planet.
            Det är någonting som jag verkligen måste säga att jag beklagar.
          </note>
          <note>
            Anf. 4 TOBIAS ANDERSSON (SD):
          </note>
          <note>
            Fru talman! Man kan naturligtvis stå bakom ett effektivt klimat-
            och miljöarbete utan att för den skull förespråka Miljöpartiets
            olika symbolskatter på området.
          </note>
          <note>
            Per Bolund konstaterar att en rad remissinstanser har varit positiva,
            vilket inte är så konstigt med tanke på hur selektiv regeringen
            varit i urvalet av remissinstanser. Exempelvis ombads inte ens
            Svenskt Näringsliv att yttra sig, trots att detta onekligen berör
            deras bransch och deras medlemsföretag. Då är det ju inte konstigt
            att man får positiva remissinstanssvar.
          </note>
          <note>
            Ärligt talat, fru talman, är det inte seriöst att företräda regeringen
            och sedan ducka för alla frågor om regeringens egna promemorior
            genom att hänvisa till en pågående analys av remissinstansernas
            svar.
          </note>
          <note>
            Per Bolund måste åtminstone kunna argumentera för utformningen
            av promemorian. Hur resonerade regeringen? Hur tänkte regeringen?
            Eller resonerade och tänkte regeringen inte alls, med tanke på
            hur promemorian utformades?
          </note>
          <note>
            Den beräkningsmodell som föreslås av regeringen kritiseras kraftigt
            av remissinstanserna och lever inte upp till de krav som ställs
            i engångsplastdirektivet. Per Bolund refererar återkommande till
            att engångsplastdirektivet är det som är orsaken till promemorian.
            Ändå bryter man mot engångsdirektivets ändamål flera gånger i
            den promemoria som regeringen har tagit fram.
          </note>
          <note>
            Avgiften ska vara kostnadseffektiv, transparent och proportionell.
            Så är dock inte fallet enligt remissinstanserna. Man misslyckas
            på alla dessa punkter. Till och med regeringens egen favorit,
            Naturvårdsverket, avstyrker systemet med nedskräpningsavgifter
            och menar att det ”enda förslaget gör är att flytta kostnaden
            för städning från kommun till producent”. Vidare skriver Naturvårdsverket
            att ”det finns en risk i att nedskräpningsavgiften kan ge skeva
            incitament i kommunernas renhållningsarbete efter ­ som infrastruktur
            (soptunnor) och tömning finansieras via kommunala me ­ del medan
            uppstädning delvis kommer att finansieras via nedskräpningsavgiften.
            Nuvarande förslag skulle kunna leda till att kommuner väljer att
            ha färre antal soptunnor och mindre frekvent tömning och istället
            utökar städningen då den till viss del kommer att finansieras
            genom nedskräpningsavgiften.”
          </note>
          <note>
            Med andra ord har inte regeringen i sin promemoria några kloka
            incitament för att faktiskt uppnå syftet med engångsplastdirektivet.
          </note>
          <note>
            Kortfattat tycks förslaget i stället utgöra en förklädd skatt
            och sällar sig därför till en rad av fiskala symbolskatter som
            regeringen implementerat med miljö och klimat som täckmantel.
          </note>
          <note>
            Promemorian frångår engångsplastdirektivet på fler punkter. Exempelvis
            föreslås att avgiften, skatten, ska betalas per styck produkter
            som släpps ut på den svenska marknaden och inte baserat på det
            skräp som faktiskt samlats in, vilket är vad som stipuleras i
            engångsplastdirektivet. Detta gör att producenter får betala en
            nedskräpningsavgift oavsett vad som händer med produkterna. Om
            de samlas in i egentillverkade insamlingskärl – betala avgiften
            eller skatten! Om de sprids i våra grannländer – betala avgiften
            eller skatten! Om de slängs i platsinsamlingen och ges till förpackningsinsamlingen
            – betala avgiften eller skatten! Kommunerna får inte heller några
            incitament att verka för en effektiv uppstädning.
          </note>
          <note>
            Är allt detta rimligt enligt Per Bolund? Jag har svårt att se
            hur man från regeringens sida kan motivera sin promemoria genom
            att hänvisa till en ­ gångsplastdirektivet, när man återkommande
            i sin promemoria väljer att frångå syftet med och tanken och förslagen
            på åtgärder i engångsplast ­ direktivet.
          </note>
          <note>
            Jag vill att det implementeras. Men jag vill att det görs på
            ett klokt och effektivt sätt, och då måste vi lyssna på remissinstanserna.
          </note>
          <note>
            Anf. 5 Miljö- och klimatminister PER BOLUND (MP):
          </note>
          <note>
            Fru talman! Det sista var ju att slå in en öppen dörr. Självklart
            ska vi genomföra direktivet på ett effektivt och klokt sätt, och
            självklart ska vi lyssna på remissinstanserna. Det är precis det
            som vi håller på med.
          </note>
          <note>
            Jag vänder mig starkt emot Tobias Anderssons tankar om att det
            inte är seriöst att vi inte ska stå bakom en promemoria eller
            en utredning och säga att det är exakt den som ska genomföras.
            Då har Tobias Andersson kanske inte förstått hur regeringsarbete
            går till. Det kan ju vara en förklaring, eftersom Sverigedemokraterna
            aldrig har suttit i en regering.
          </note>
          <note>
            Det är när regeringen lägger ett förslag på riksdagens bord som
            man har ett färdigt förslag att ta ställning till. Innan det finns
            ett sådant färdigt förslag är det ett förslag som är under beredning.
            Då kan och ska jag inte föregå det med att säga bu eller bä, ja
            eller nej eller exakt hur utformningen ska vara. Det är ett arbete
            där vi måste förlita oss på de mycket kunniga tjänstemän på Regeringskansliet
            som hjälper oss.
          </note>
          <note>
            Jag vill också verkligen understryka respekten för att vi har
            ett remis s system, där vi tar in synpunkter från breda intressentgrupper
            och olika aktörer i samhället. Tvärtemot vad Tobias Andersson
            säger vore det inte seriöst av mig att nu stå här och slå fast
            exakt hur den färdiga produkten kommer att se ut när den inte
            är färdig.
          </note>
          <note>
            Självklart har Naturvårdsverket, precis som alla andra remissinstanser,
            möjlighet att komma med synpunkter, och det är något som vi välkomnar.
            Naturvårdsverkets synpunkter, precis som alla andra remissynpunkter,
            kommer att tas in i den fortsatta behandlingen. Men det är väldigt
            tydligt i engångsplastdirektivet att det är producenterna som
            ska bekosta det avfall som uppkommer i utemiljöer genom deras
            hantering. Här vill jag vända frågan tillbaka: Är det detta som
            Tobias Andersson vänder sig emot, det vill säga att han tycker
            att principen är fel? Då är det en diskussion som man absolut
            kan föra men som i så fall ska föras på EU-nivå, för den principen
            är fastslagen i direktivet. Någonstans får jag känslan av att
            det egentligen är detta som är Tobias Anderssons fråga här i dag.
          </note>
          <note>
            Jag var tydlig i mitt interpellationssvar med att vi kommer att
            behöva göra en stegvis implementering av direktivet, det vill
            säga att först få ett system på plats, något som också föreslås
            i promemorian. Om det sedan visar sig att man har tagit i för
            mycket eller för lite när det gäller nedskräp ­ ningsavgiften
            kan man justera den i efterhand, så att den verkligen mot ­ svarar
            de faktiska kostnaderna för att hantera nedskräpning. Självklart
            ska vi inte ta ut mer pengar än vad som behövs men inte heller
            ta ut mindre pengar än vad som behövs, eftersom nedskräpning är
            ett stort problem som vi behöver åtgärda.
          </note>
          <note>
            Sedan tycker jag att det är för tidigt att diskvalificera kommunerna
            och säga att de kommer att ta bort alla papperskorgar och bara
            ha människor som är ute och städar på gator och torg. Jag tror
            att det skulle möta ganska mycket protester från kommunmedborgare
            som jag och, hoppas jag, Tobias Andersson som inte känner sig
            bekväma med att slänga skräpet på marken utan vill att det ska
            vara lätt att göra rätt. Det tror jag också att kommunerna verkligen
            förstår.
          </note>
          <note>
            Jag vill också poängtera att engångsplastdirektivet är en viktig
            åtgärd för att minska nedskräpningen. Jag skulle önska att vi
            kunde diskutera hur vi kan göra mer för att minska nedskräpningen
            snarare än att hela tiden diskutera hur vi kan göra mindre, vilket
            tyvärr verkar vara Sverigedemokraternas ingång i alla miljödebatter.
          </note>
          <note>
            Från regeringens sida ser vi att det här är en del men långt
            ifrån den enda delen. Vi har till exempel infört en skatt på plastbärkassar,
            vilket kraftigt har minskat användningen av plastbärkassar i Sverige.
            Och det är klart att om man minskar inflödet av plast i samhället
            minskar man också risken att det kommer ut i form av skräp på
            gator och torg. Vi har strandstädningsbidrag. Vi ger medel till
            Håll Sverige Rent för att motverka nedskräpning. Vi har också
            skjutit till extra medel i vårändringsbudgeten till följd av att
            nedskräpningen har ökat under coronapandemin, något som vi såklart
            måste möta. Vi har också förslag på att införa en bot även för
            ringa nedskräpning.
          </note>
          <note>
            Anf. 6 TOBIAS ANDERSSON (SD):
          </note>
          <note>
            Fru talman! Jag kan endast beklaga att Per Bolund väljer att
            lägga ord i min mun och uttrycka hur han känner att jag kanske
            tycker i stället för att svara på de frågor som jag har ställt
            om den allvarliga kritik som finns gentemot den promemoria regeringen
            har tagit fram.
          </note>
          <note>
            Med det sagt har jag full förståelse för att ärendet bereds,
            och det har jag också sagt under debattens gång. Men Per Bolund
            måste samtidigt kunna kommentera den promemoria regeringen har
            tagit fram. Per Bolund behöver inte föregå processen och konstatera
            hur det slutgiltiga förslaget som landar på riksdagens bord ska
            se ut. Men Per Bolund borde kunna kommentera förslaget och utformningen
            i den promemoria som regeringen valt att ta fram.
          </note>
          <note>
            Mot denna promemoria finns det gott om kritik, men den har Per
            Bolund hittills valt att inte svara på. I stället har han resonerat
            kring hur jag kanske resonerar.
          </note>
          <note>
            Den avgift regeringen vill införa är förvillande lik en skatt,
            även om Per Bolund vägrar att acceptera det. Den ska baseras på
            antal produkter på marknaden och den saknar korrelation till faktiska
            kostnader och samband med någon riktad motprestation för de företag
            som ska betala avgiften.
          </note>
          <note>
            I utredningen får de enskilda producenterna inte någon individuell
            motprestation, utan pengarna som producenterna enligt förslaget
            ska betala ska användas för att ta hand om nedskräpning i allmänhet
            och inte till att specifikt städa upp de produkter som producenterna
            har ansvar för.
          </note>
          <note>
            Mina avslutande frågor till statsrådet Per Bolund blir därför:
          </note>
          <note>
            Avser Per Bolund att säkerställa att kommunerna bara får täckning
            för sina nödvändiga kostnader för att hantera nedskräpningen och
            inte alla sina kostnader på området?
          </note>
          <note>
            Hur säkerställs att de mest effektiva metoderna och åtgärderna
            för att samla in mest skräp används?
          </note>
          <note>
            Anf. 7 Miljö- och klimatminister PER BOLUND (MP):
          </note>
          <note>
            Fru talman! Jag tycker att det är tråkigt när man ägnar debatten
            åt att förvanska varandras budskap. Jag har tvärtom gett de svar
            som går att ge i det här stadiet. Tobias Andersson får nog vänta
            och ställa en ny interpellation när förslaget är färdigt om han
            vill ha färdiga svar på alla frågor.
          </note>
          <note>
            Jag har varit tydlig med att det givetvis ska finnas en korrelation
            mellan avgiften och det arbete som utförs och de kostnader som
            kommunerna har för skräphantering.
          </note>
          <note>
            Tobias Andersson har fortfarande inte kommenterat om det är rimligt
            att den som har produkter på marknaden som bidrar till nedskräpning
            också får betala kostnaderna för det. Detta är grundprincipen
            i engångsplastdirektivet, och regeringen står bakom den. Tobias
            Andersson och Sverigedemokraterna verkar inte göra det. Det oroar
            mig, för då ifrågasätter de själva grunden för hela miljöarbetet,
            det vill säga att det är förorenaren, alltså den som orsakar miljöproblemet,
            som också ska stå för kostnaden. Tobias Andersson och Sverigedemokraterna
            kanske tycker att det är skattebetalarna eller någon annan som
            ska stå för denna kostnad. Den bedömningen delar jag inte.
          </note>
          <note>
            Plastnedskräpning är ett stort miljöproblem som förtjänar att
            tas på allvar utan att man förvirrar debatten eller väcker sidofrågor.
          </note>
          <note>
            Vi behöver ägna oss åt den stora problematiken. Vi har 150 miljoner
            ton plast i haven som bryts ned till mikroplast som hamnar i fisken
            vi äter och vattnet vi dricker och påverkar vår hälsa. Att inte
            ta denna fråga på allvar är ett svek både mot människor i vår
            egen tid och kommande generationer.
          </note>
          <note>
            Jag bekymras återigen av att Sverigedemokraterna ägnar all sin
            kraft och tid åt att försena, hindra, stoppa och försvåra införandet
            av åtgärder som faktiskt kan minska miljöproblemen här och nu.
            Här skiljer sig Miljöpartiet och Sverigedemokraterna åt i grunden.
            Vi ägnar vår kraft åt att göra mer för att rädda miljön och klimatet.
            Sverigedemokraterna ägnar sig åt att göra mindre, och det beklagar
            jag.
          </note>
          <note>
            Interpellationsdebatten var härmed avslutad.
          </note>
          <note>
            § 5 Svar på interpellationerna 2020/21:693 och 694 om Naturvårdsverkets
            implementering av vapendirektivet
          </note>
          <note>
            Anf. 8 Miljö- och klimatminister PER BOLUND (MP):
          </note>
          <note>
            Fru talman! Marléne Lund Kopparklint har för det första frågat
            mig vilka åtgärder jag ämnar vidta så att Naturvårdsverket i sitt
            arbete med att arbeta fram föreskrifter och beslut som rör vapenfrågor
            utgår från de lagar och regler som i dag är stadgade och för det
            andra om Naturvårdsverket fått i uppdrag att utgå från vapendirektivet
            trots att riksdagen inte fattat beslut om detsamma.
          </note>
          <note>
            Sten Bergheden har för det första frågat mig om Naturvårdsverket
            har regeringens stöd när det gäller att gå vidare med vapendirektivet
            trots att Sveriges riksdag ännu inte har tagit något beslut i
            frågan och för det andra om jag avser att ta några initiativ angående
            att Naturvårdsverket tydligen redan nu, innan det finns något
            riksdagsbeslut i vapendirektivfrågan, arbetar med att ta fram
            föreskrifter och beslut som rör vapenfrågorna.
          </note>
          <note>
            Jag besvarar interpellationerna gemensamt.
          </note>
          <note>
            I Sverige har vi en sedan länge etablerad modell där uppgiften
            att ta fram detaljerade föreskrifter i många fall är delegerad
            till expertmyndigheter. Ett exempel på detta är att Naturvårdsverket
            får meddela föreskri fter om vilka krav som jaktvapen och andra
            jaktmedel måste uppfylla.
          </note>
          <note>
            I sitt arbete med att ta fram sådana föreskrifter ska Naturvårdsverket
            i sin roll som expertmyndighet beakta alla relevanta aspekter.
            Vad som kan vara relevant att beakta skiljer sig såklart från
            fall till fall och kan förändras över tid. En viktig utgångspunkt
            i Naturvårdsverkets arbete med de aktuella föreskrifterna har
            varit jaktlagens bestämmelser om att jakten ska bedrivas så att
            viltet inte utsätts för onödigt lidande. EU-rätten kan givetvis
            också vara en relevant aspekt.
          </note>
          <note>
            Att riksdagen inte godkänt en proposition med förslag till förändringar
            av andra delar av vapenlagstiftningen innebär inte några inskränkningar
            i Naturvårdsverkets rätt att meddela föreskrifter om vilka krav
            som jaktvapen ska uppfylla. Det påverkar inte heller Naturvårdsverkets
            möjlighet att inom sitt ansvarsområde beakta EU-rätt.
          </note>
          <note>
            Slutligen vill jag uppmärksamma att något beslut ännu inte fattats
            i denna fråga. Naturvårdsverket har tagit fram ett förslag som
            remitterats. Berörda aktörer har fått möjlighet att inkomma med
            sina synpunkter , som sedan finns med i underlaget för de beslut
            som följer efter remissen.
          </note>
          <note>
            Anf. 9 MARLÉNE LUND KOPPARKLINT (M):
          </note>
          <note>
            Fru talman! Jag tackar ministern för svaret. Vi står nu här ännu
            en gång för att diskutera jakten på laglydiga jägare och sportskyttar.
            Ända sedan jag kom in i riksdagen har jag tvingats följa det ena
            förslaget efter det andra från regeringen som resulterat i ett
            försvårande för svensk jakt och sportskytte. Jag har fått följa
            minister efter minister som har haft fel i sak och varit dåligt
            pålästa och där polletten inte riktigt har velat trilla ned.
          </note>
          <note>
            Jakt- och sportskyttesverige är frustrerat. Man har tappat tron
            på politiken och undrar precis som jag vad det är frågan om. Varför
            lägger regeringen inte krutet på det som är mer akut och som satt
            Sverige i brand? Jag pratar givetvis om gängkriminaliteten.
          </note>
          <note>
            Att sätta begränsningar och överimplementera lagar och förordningar
            för att försvåra för laglydiga vapenägare är inte rätt väg att
            gå för att stoppa de illegala vapen som finns i händerna på kriminella.
            Detta kommer jag att upprepa varje gång jag står här i talarstolen
            och pratar i detta ämne.
          </note>
          <note>
            Regeringens envetna kamp för att försvåra för jakt och sportskytte
            gör att myndigheterna går i samma spår. Regeringen har satt ribban,
            och myndigheterna följer efter trots att det är riksdagen som
            är Sveriges högsta beslutande organ.
          </note>
          <note>
            Det är just ett sådan ett exempel som vi diskuterar i dag. I
            en skrivelse från Naturvårdsverket som har publicerats offentligt
            på sociala medier uppges att de måste förhålla sig till ändringsdirektivet
            till EU:s vapendirektiv trots att Sverige ännu inte har fattat
            beslut om det.
          </note>
          <note>
            Jag citerar: ”Vår bedömning är att vi i detta läge måste förhålla
            oss till ändringsdirektivet, trots att Sverige ännu inte beslutat
            om hur alla aspekter av direktivet ska hanteras nationellt. De
            ändringar vi nu föreslår som har kopplingar till direktivet (vi
            föreslår ju även andra ändringar som inte påverkas av direktivet)
            har enligt vår bedömning en begränsad betydelse för de flesta
            jägare.”
          </note>
          <note>
            Jag fortsätter att citera: ”Vidare så ser vi inga övertygande
            skäl för att tillåta jakt med de vapen som direktivet uttryckligen
            anger ska vara förbjudna.”
          </note>
          <note>
            Detta hanterande förefaller mycket märkligt då implementering
            av EU:s ändringsdirektiv inte har stöd i Sveriges riksdag. Riksdagen
            har flera gånger med all tydlighet visat att regeringens förslag
            för att implementera EU:s vapendirektiv inte är acceptabelt och
            att det påverkar jägare och sportskyttar i Sverige negativt. Det
            finns flera exempel på det, vilket bland andra Moderaterna har
            tagit upp.
          </note>
          <note>
            Föreskrifter ska baseras på befintliga lagar och föreskrifter,
            inte på något som man tror ska implementeras. Att Naturvårdsverket
            trots riksdagens tydliga viljeinriktning arbetar som om direktivet
            redan har implementerats måste jag ifrågasätta kraftigt, och det
            är just därför vi står här i dag.
          </note>
          <note>
            När man arbetar fram föreskrifter och beslut som rör vapenfrågor
            borde man rimligtvis utgå från de lagar och regler som finns i
            dag och som är stadgade. Den stora frågan är varför man inte agerar
            efter detta och varför man inte har gjort en tydlig konsekvensanalys.
            Då skulle man se att detta kommer att påverka Jakt- och sportskyttesverige
            negativt. Man kanske borde lyssna på Jakt- och sportskyttesverige
            innan man tar fram ett sådant här förslag som går ut på remiss.
            Man borde ta fram rätt saker i stället för att remissinstanserna
            ska rätta till det i efterhand.
          </note>
          <note>
            Anf. 10 STEN BERGHEDEN (M):
          </note>
          <note>
            Fru talman! Tack för svaret, ministern, även om jag hör redan
            där att ministern backar lite grann och försöker skydda sig med
            att inga beslut är tagna ännu. Nej, men vi kan faktiskt förvänta
            oss att våra verk och myndigheter har fakta och uppgifter som
            stämmer med svensk lag innan saker och ting skickas ut på remiss.
          </note>
          <note>
            Sverige är en demokrati, och makten utgår från folket. Här i
            riksdagen tar vi beslut, och här i riksdagen stiftar vi lagar
            – lagar och regler som gäller för både regering, myndigheter,
            statliga verk och landets invånare. Det är faktiskt Sveriges riksdag
            som är det högsta beslutande organet i Sverige, inte Naturvårdsverket.
            Jag utgår ifrån att svensk lag gäller, både inom regeringen och
            inom Naturvårdsverkets väggar.
          </note>
          <note>
            När det skickas ut uppgifter och handlingar från våra myndigheter
            och verk måste vi självfallet vara säkra på att dessa handlingar
            är korrekta, följer svensk lag, inte spekulerar i vad som kan
            hända i EU nästa år och följer den debatt och de beslut som tas
            här i Sveriges riksdag. Hur ska jägare och skyttar kunna lita
            på statliga verk när uppgifter inte stämmer och myndigheter och
            verk sätter sig över landets lagar och fattade beslut? Då är vi
            verkligen illa ute och på ett sluttande plan.
          </note>
          <note>
            Fru talman! Visst kan det bli fel. Uppgifter kan gå ut som är
            felaktiga, men då brukar man korrigera och rätta till dem så att
            det minimerar skadeverkan och återupprättar förtroendet för myndigheten
            eller verket.
          </note>
          <note>
            Fru talman! Vi moderater vill införa ett tydligt tjänstemannaansvar
            som innebär att enskilda tjänstemän inte får agera hur som helst
            utan att riskera påföljder för detta. Men uppenbarligen försöker
            S-MP-regeringen förhala och fördröja även den lagändringen. Att
            regeringen inte tycker att det är allvarligt om någon tjänsteperson
            går utanför regelverket eller uppenbart gör fel i sin handläggning
            är anmärkningsvärt i sig.
          </note>
          <note>
            Jag utgår ifrån att Sveriges befolkning och företag vill vara
            säkra på att information, förslag eller åtgärder som kommer från
            en myndighet faktiskt stämmer och följer svensk lagstiftning och
            ingenting annat.
          </note>
          <note>
            Fru talman! När Naturvårdsverket skickar ut föreskrifter om vapen
            och vapentillbehör väljer man att tolka EU-direktivet som det
            var i det första läget, vilket riksdagen har sagt nej till tre
            eller fyra gånger och sagt att det är en överimplementering. EU
            har korrigerat direktivet, och Sveriges riksdag har sagt att vi
            ska implementera vapendirektivet på en miniminivå. Detta har inte
            varit förslaget från regeringen, vilket har avvisats tydligt av
            riksdagen vid tre till fyra tillfällen. Ändå skickar Naturvårdsverket
            ut uppgifter som hänför sig till det gamla.
          </note>
          <note>
            Min a frågor till ministern är: Vilka åtgärder kommer ministern
            att vidta så att detta inte upprepas? Kommer ministern att ta
            några initiativ till att Naturvårdsverket ska gå ut och korrigera
            sina felaktiga uppgifter? Och hur har ministern tänkt återskapa
            förtroendet för Naturvårdsverket hos landets jägare och skyttar?
          </note>
          <note>
            Anf. 11 Miljö- och klimatminister PER BOLUND (MP):
          </note>
          <note>
            Fru talman! Självfallet utgår våra myndigheter precis som alla
            andra, hoppas jag, från de lagar och regler som gäller. Jag tycker
            att det är ganska anmärkningsvärt att stå och påstå att det är
            något annat som gäller och att ifrågasätta en hel myndighet och
            säga att man agerar mot lagen. Det är självfallet inte sant.
          </note>
          <note>
            Jag blir också lite förvånad när jag hör att man inte lyssnar
            på aktörer. Det är precis därför vi har ett remissförfarande –
            för att skicka ut förslag och få synpunkter tillbaka på dessa
            förslag och, om det är relevant, också göra förändringar i förslagen.
            Där vill jag återigen poängtera att förslaget är ute på remiss
            och att alla som har synpunkter på förslaget har alla möjligheter
            att komma in med synpunkter och därmed också påverka ett eventuellt
            framtida beslut som Naturvårdsverket tar.
          </note>
          <note>
            Jag vill också poängtera att Naturvårdsverket självfallet agerar
            inom lagen. De agerar på samma sätt som de har gjort under många
            årtionden, det vill säga: Naturvårdsverket har ansvar för att
            föreslå regleringar och ändringar när det gäller vilka vapen som
            får användas vid jakt. Det är en princip som har gällt under moderatledda
            regeringar precis som under den nuvarande rödgröna regeringen.
          </note>
          <note>
            Frågan måste gå tillbaka till Sten Bergheden och Marléne Lund
            Kopparklint: Anser ni att man ska ändra principen att Naturvårdsverket
            inte ska reglera vilka vapen som får användas vid jakt? Innebär
            detta att det ska vara helt fritt att använda vilka vapen som
            helst vid jakt, eller hur ska man tolka detta ganska höga tonläge
            i frågan?
          </note>
          <note>
            Naturvårdsverket har att agera under jaktlagen. Det är en lagstiftning
            som påverkas av EU:s direktiv, men den proposition som ledamöterna
            hänvisade till berör andra delar av svensk lagstiftning. Det handlar
            om va ­ penlagen, lagen om krigsmateriel och lagen om brandfarliga
            och explosiva varor. Där har riksdagen inte ställt sig bakom vapendirektivet,
            vilket är bekymmersamt och gör att Sverige nu är hårt granskat
            av EU-kommis ­ sionen. Vi får se hur den processen går vidare.
          </note>
          <note>
            Jag måste säga att jag blir lite förvånad över tonläget. Det
            låter som att det här skulle vara en väldigt stor inskränkning
            i möjligheten att bedriva jakt i Sverige. Låt oss påminna oss
            om att det handlar om två olika typer av vapen som enligt analyser
            och bedömningar av Naturvårdsverket, som alltså har jobbat med
            jaktfrågor under många årtionden, i princip inte används över
            huvud taget och är obefintliga i jaktsammanhang.
          </note>
          <note>
            Det handlar om halvautomatiska enhandsvapen med centraltändning
            och om hagelgevär och halvautomatiska kulgevär där kolven kan
            avlägsnas utan verktyg och utan att man minskar användbarheten.
            Det är inte vapen som är förknippade med jakt utan snarare med
            andra former av verksamhet, i värsta fall illegal. Det är värt
            att påminna sig om grunden till vapendirektivet, som är de tragiska
            händelserna med terrorattacker i Paris 2015. Man försöker på olika
            sätt att minska risken för att den typ av vapen som används vid
            terrorhandlingar ska komma i illegala aktörers händer.
          </note>
          <note>
            Det är som sagt inte konstigt att Naturvårdsverket agerar. Man
            gör på samma sätt som man alltid har gjort och reglerar vilka
            vapen som kan användas vid jakt. Det är de i sin fulla rätt att
            göra, och så har det varit även under tidigare regeringar.
          </note>
          <note>
            Anf. 12 MARLÉNE LUND KOPPARKLINT (M):
          </note>
          <note>
            Fru talman! Jag tycker att det är lite magstarkt att anklaga
            mig och kollegan riksdagsledamoten Sten Bergheden för att i princip
            fara med osanning när vi har svart på vitt, i en skrivelse från
            Naturvårdsverket, att man måste förhålla sig till ändringsdirektivet
            trots att Sverige ännu inte har beslutat hur alla aspekter av
            direktivet ska hanteras nationellt. Det är detta vi diskuterar
            här i dag – att Naturvårdsverket går efter något som man inte
            har fattat beslut om. Det är ett faktum att man har skrivit detta
            och utgår ifrån just det.
          </note>
          <note>
            Sedan blir jag lite orolig när jag hör ministern prata om de
            illegala vapnen. Det är en oerhört liten del som hamnar i händerna
            på kriminella, som jag var inne på i början av mitt anförande.
            De illegala vapen som finns i händerna på de kriminella smugglas
            in illegalt i Sverige. Det är inte vapen som kommer från laglydiga
            jägare och sportskyttar. Jag tycker att det är viktigt att regeringen
            skiljer på dessa två saker.
          </note>
          <note>
            Fru talman! I svaret som ministern har gett pekar han på att
            Sverige sedan länge har en etablerad modell där uppgiften att
            ta fram detaljerade föreskrifter i många fall är delegerad till
            expertmyndigheter. Ett exempel på detta är Naturvårdsverket som
            får meddela föreskrifter om vilka krav som jaktvapen och andra
            jaktmedel måste uppfylla. Då är det extra viktigt att man utgår
            från i dag befintliga lagar och regler.
          </note>
          <note>
            Här, fru talman, är ministern inne på en viktig del. Expertmyndigheter
            ska utgå från relevanta aspekter såsom befintliga lagar och regler,
            inte något som man tror att regeringen vill införa.
          </note>
          <note>
            Naturvårdsverket har tagit fram ett förslag som har remitterats,
            och berörda aktörer ska få möjlighet att inkomma med synpunkter.
            Men det är tråkigt att det är de som måste inkomma med synpunkter
            och rätta felaktigheter som finns i remissen.
          </note>
          <note>
            Det finns en hel del att säga om Naturvårdsverkets remiss av
            nya föreskrifter om vapen, vapentillbehör och ammunition för jakt.
            Och visst skriver Naturvårdsverket att om det skulle visa sig
            att det framförs övertygan ­ de argument mot ändringarna får man
            göra en helt annan bedömning vad gäller ändringsdirektivet. Men
            det är här som det blir så fel, att man utgår från någonting som
            det inte har fattats beslut om.
          </note>
          <note>
            Sedan tycker jag att man ska diskutera varför man gör detta över
            huvud taget. Under den här mandatperioden har man försökt införa
            flera saker som skrämmer upp laglydiga och viktiga jägare och
            sportskyttar, så att de blir oroliga för hur de ska kunna utöva
            sina aktiviteter. För visst påverkar dessa nya förslag på förordningar
            Jakt- och sportskyttesverige.
          </note>
          <note>
            Fru talman! Som jag tolkar det anser Naturvårdsverket att de
            har rätt att tolka hur vapendirektivet ska implementeras i svensk
            lag, trots att riksdagen har sagt att regeringens förslag är överimplementeringar.
          </note>
          <note>
            Naturvårdsverket baserar sina föreskrifter på en utredning –
            Ds 2018:1. Specifikt vad gäller kategori A är det en kombination
            av halvautomatiska vapen och magasin av en viss storlek som vapendirektivet
            reglerar och inte, som Naturvårdsverket hävdar, halvautomatiska
            vapen med stor magasinskapacitet som blir kategori A och därmed
            förbjudna.
          </note>
          <note>
            Naturvårdsverket förbjuder vissa vapen ändå, eftersom man inte
            ser några skäl att tillåta dem. Och det är här som det blir så
            fel.
          </note>
          <note>
            Anf. 13 STEN BERGHEDEN (M):
          </note>
          <note>
            Fru talman! Det är uppenbart att ministern inte är så insatt
            i själva sakfrågan, med tanke på hans anförande här tidigare.
            Jag kan försöka reda ut en del saker för ministern, så att det
            kanske blir lättare att förstå vad som har hänt.
          </note>
          <note>
            Vi har faktiskt en bra vapenlagstiftning i Sverige som fungerar
            och som jägare och skyttar följer. Det är den lagstiftning som
            vi har tagit beslut om här i Sveriges riksdag. Sedan gör Naturvårdsverket
            och polisen korriger ­ ingar vid bedömning av vilka vapen som
            finns där ute. Vi har inte tagit beslut om någon annan lagstiftning.
          </note>
          <note>
            Men Naturvårdsverket skickar ut en remiss på ett EU-direktiv
            som är felaktigt tolkat, och som Sveriges riksdag har sagt nej
            till tre fyra gånger och sagt att man inte kommer att implementera
            på den nivån utan göra en minimiimplementering här i Sverige.
            Naturvårdsverket trotsar ändå detta och skickar ut detta på remiss
            och utgår från att denna regel ska gälla. När det gäller den sista
            delen korrigerade EU själv vissa saker för att göra det möjligt
            för medlemsländerna att justera sin vapenlagstiftning.
          </note>
          <note>
            Återkom med en minimiimplementering så att vi kan få igenom detta
            i Sveriges riksdag! Det har denna regering inte gjort, utan man
            har lagt på ytterligare saker.
          </note>
          <note>
            Jag kan gå in på alla dessa detaljer och förklara för ministern,
            men jag tror inte att vi har tid med det. Vi får ha en interpellationsdebatt
            om den delen.
          </note>
          <note>
            Det som ministern påstår är lite anmärkningsvärt. Nu är detta
            ute på remiss, och sedan ska det korrigeras. Men är det verkligen
            så, fru talman, att det är remissinstanserna som ska korrigera
            Naturvårdsverkets dåliga sakkunskaper i denna fråga? Man utgår
            väl från att verk och myndigheter har sakkunskapen och faktiskt
            följer den lagstiftning som gäller och inte spekulerar och funderar
            på vad som kan hända i framtiden när det gäller både vapendirektivet
            och ett eventuellt blyförbud. Vi har inget blyförbud i EU. Vi
            har inget blyförbud i Sverige. Ändå sitter Naturvårdsverket och
            spekulerar i vad som kan hända i framtiden. Det är väl knappast
            en myndighets uppgift? En myndighet ska faktiskt utgå från de
            lagar och regler som gäller och följa dem fullt ut.
          </note>
          <note>
            Det står tydligt i myndighetsförordningen 2007:515 § 3: ”Myndighetens
            ledning ansvarar inför regeringen för verksamheten och skall se
            till att den bedrivs effektivt och enligt gällande rätt…” Det
            står inte att myndigheten bör göra det eller göra det om myndigheten
            känner för det, utan det står faktiskt att den skall se till att
            verksamheten bedrivs effektivt och enligt gällande rätt. Det har
            inte skett.
          </note>
          <note>
            Jag fick inte svar på mina frågor som jag tidigare ställde till
            ministern. Vilka åtgärder kommer ministern att vidta så att detta
            inte återupprepas? Det är fullt rimligt för att vi ska kunna behålla
            vår tillit till våra myndigheter och verk. Kommer ministern att
            ta några initiativ till att Naturvårdsverket faktiskt går ut och
            korrigerar uppgifterna? Det gör normalt sett myndigheter och verk
            på ett bra sätt när de gör fel. Hur har ministern tänkt att återskapa
            förtroendet för Naturvårdsverket hos landets jägare och skyttar,
            när man på punkt efter punkt misstolkar svenska lagar och går
            sin egen väg? Inte minst har vi haft en interpellationsdebatt
            nyligen om vargarna. Det har fattats beslut om att det ska vara
            170–270 vargar. Men ändå har Naturvårdsverket och regeringen godkänt
            att vi har över 400 vargar i Sverige.
          </note>
          <note>
            Anf. 14 Miljö- och klimatminister PER BOLUND (MP):
          </note>
          <note>
            Fru talman! Jag blir ganska förvånad när jag hör tonläget från
            de moderata ledamöterna. Självklart har Naturvårdsverket, precis
            som alla andra myndigheter, en generell skyldighet att följa gällande
            regler och lagar. Det gör också Naturvårdsverket. Att påstå någonting
            annat tycker jag är ganska anmärkningsvärt. Deras verksamhet granskas
            också, precis som alla andra myndigheters verksamhet, av Riksrevisionen.
            Skulle det vara så att man går emot lagstiftningen kommer det
            självklart att märkas väldigt tydligt. Men jag vill verkligen
            understryka att så inte är fallet.
          </note>
          <note>
            Att riksdagen inte godkände regeringens förslag till implementering
            av det ändrade vapendirektivet ändrar inte gällande svensk lagstiftning.
            Det borde vi väl ändå kunna vara överens om? Vi har en svensk
            lagstiftning i dag. Enligt den är det Naturvårdsverkets uppgift
            att ta fram föreskrifter för jaktvapen. Så har det, återigen,
            varit under lång tid. Och det är inte heller några förändringar
            i detta avseende. Om ledamöterna vill ändra det får de i så fall
            driva på för ändringar av den lagstiftning som gäller.
          </note>
          <note>
            Det skulle också vara konstigt om Naturvårdsverket ignorerade
            gällande EU-bestämmelser. Detta gäller generellt men självklart
            också vid myndighetens arbete när det gäller föreskrifter för
            jaktvapen.
          </note>
          <note>
            Att riksdagen inte har godkänt en proposition med lagförslag
            som avser implementeringen av ett direktiv är en sak. Att en myndighet
            beaktar delar av detta direktiv vid sitt arbete med föreskrifter
            inom ramen för gällande mandat är någonting helt annat. Jag tycker
            att ledamöterna blandar ihop två olika frågor, och jag hoppas
            att det beror på ett missförstånd. Det första handlar om behovet
            av ny lagstiftning. Det andra handlar om uppdaterade föreskrifter
            inom ramen för befintlig lagstiftning. Och det ena hindrar faktiskt
            inte det andra.
          </note>
          <note>
            De vapen det handlar om är, återigen, i praktiken ytterst ovanliga.
            Uppfattningen att detta skulle innebära en stor inskränkning av
            möjligheten till jakt i Sverige ställer jag mig därför verkligen
            inte bakom. Enligt de uppgifter vi får från Naturvårdsverket skulle
            jag säga att dessa vapen är i princip obefintliga bland jägarna.
            Att det rör sig om halvautomatiska enhandsvapen med centralantändning
            innebär också att det handlar om en grövre kaliber än de tillåtna
            vapnen, som har kanttändning. Det är definitivt inte ett vanligt
            jaktvapen, och enligt vad Naturvårdsverket säger sig känna till
            används det inte alls vid jakt.
          </note>
          <note>
            Detta är alltså lite förvånande. Ledamöterna kanske kan understryka
            varför det är så viktigt att just dessa vapen måste kunna användas
            vid jakt. Om det skulle framkomma under remissförfarandet att
            detta är viktiga jaktvapen har Naturvårdsverket som sagt också
            möjlighet att ändra sina förslag, men den information som finns
            tillgänglig nu visar inte att så är fallet.
          </note>
          <note>
            Återigen: Bakgrunden till ändringsdirektivet, som alltså inte
            har genomförts i Sverige då propositionen röstades ned, var de
            terrorattacker som skedde i bland annat Paris 2015 och där automatvapen
            användes. Syftet med direktivet är att ha en enhetlig och samordnad
            strategi inom hela EU för att motverka att de farligaste skjutvapnen
            kommer till brottslig användning.
          </note>
          <note>
            Det är viktigt att komma ihåg att Naturvårdsverkets bestämmelser
            re ­ dan i dagsläget innehåller sådant som inte bara motiveras
            av jaktskäl. Bland annat ställs det krav på att halvautomatiska
            kulgevär ska vara av civil typ som till konstruktion och utseende
            avser att efterlikna konventio ­ nella jaktvapen. De ska alltså
            inte vara av militär typ. Det är en bestäm ­ melse som inte motiveras
            av jaktskäl. Det finns även begränsningar gällan ­ de kalibern
            på enhandsvapen, magasinets storlek i vissa avseenden och att
            skjutvapnen inte får ha lasersikte.
          </note>
          <note>
            Den här principen och det här sättet att arbeta har alltså funnits
            länge. Även därför är det lite svårt att förstå den upprördhet
            som de moderata ledamöterna visar i den här debatten.
          </note>
          <note>
            Anf. 15 MARLÉNE LUND KOPPARKLINT (M):
          </note>
          <note>
            Fru talman! Jag skulle vilja fråga ministern varför ministern
            tror att Jakt- och sportskyttesverige reagerar så hårt på det
            som har kommit fram nu och som är ute på remiss. Om det inte finns
            någon anledning, hur kan då flera tusen människor ha reagerat
            så här? Har alla dessa människor missuppfattat saker och ting?
            Eller är det faktiskt så att Naturvårdsverket inte har gått ut
            och ställt frågan och gjort en grundlig undersökning?
          </note>
          <note>
            Detta kommer ju att påverka Jakt- och sportskyttesverige. Gång
            på gång går ministern in på och pratar om illegala vapen som hamnar
            i händerna på kriminella människor. Men då handlar det om vapen
            som smugg ­ las in i Sverige – illegala vapen – och inte om de
            vapen som finns hos laglydiga jägare och sportskyttar.
          </note>
          <note>
            Det vi debatterar här i dag är att Naturvårdsverket har haft
            med någonting som inte har implementerats i Sverige. Det är det
            man reagerar på. Efter detta skulle jag vilja diskutera hur svensk
            normgivningsmakt egentligen är utformad, fru talman. Det kan inte
            vara rätt att basera föreskrifter på förslag som riksdagen har
            röstat nej till, för vad ska då riksdagens roll vara?
          </note>
          <note>
            Jag kan också konstatera utifrån ministerns svar till mig att
            regeringen uppenbarligen inte har något att invända mot att en
            myndighet på detta sätt kortsluter den normala demokratiska ordningen.
            Om inte ett nej i riksdagen räcker, vad behöver man då göra för
            att förhindra att Naturvårdsverket förbjuder en massa jaktvapen
            och inför begränsningar för Sveriges jakt- och sportskytte? Detta
            görs trots att riksdagen har sagt det rakt motsatta genom flera
            tillkännagivanden.
          </note>
          <note>
            Anf. 16 STEN BERGHEDEN (M):
          </note>
          <note>
            Fru talman! Först och främst är det lite anmärkningsvärt att
            företrädare för den här regeringen, nu senast ministern här, blandar
            ihop lagliga jägare och sportskyttar med terrorverksamhet med
            olagliga vapen runt om i Europa.
          </note>
          <note>
            Våra jägare och sportskyttar kontrolleras varje dygn gällande
            om de ska få behålla sina vapen eller inte. Det regeringen inte
            klarar av är att kontrollera våra terrorister och de grovt kriminella
            här i landet, så de kan härja fritt på våra gator och torg. Blanda
            inte ihop dem med Sveriges jägare och skyttar, som är laglydiga
            människor! Hade de inte varit laglydiga hade de nämligen inte
            fått ha några vapen. Blanda inte ihop dem med terrorverksamhet
            som utförs med olagliga vapen och som den här regeringen har hanterat
            mycket bristfälligt under sina sju år vid makten!
          </note>
          <note>
            Det är anmärkningsvärt, fru talman, att en myndighet kan skicka
            ut föreskrifter baserat på ett EU-direktiv som inte är implementerat
            – och dessutom feltolkat. Jag tycker att det är anmärkningsvärt
            att man skickar ut detta och ber remissinstanserna att korrigera
            det åt en statlig myndighet. Man borde kunna utgå från att den
            information och den sakkunskap som kommer från en svensk myndighet
            är sakligt korrekt samt följer svensk lag, som har fattats i Sveriges
            riksdag – och precis som jag sa ska det vara enligt gällande rätt,
            inte spekulerande rätt eller eventuell framtida rätt. Det ska
            vara gällande rätt.
          </note>
          <note>
            Jag rekommenderar ministern att läsa igenom remissinstansernas
            svar, fru talman, och faktiskt se vad de har sagt. Det kanske
            kan hjälpa både ministern och Naturvårdsverket i det fortsatta
            arbetet.
          </note>
          <note>
            Anf. 17 Miljö- och klimatminister PER BOLUND (MP):
          </note>
          <note>
            Fru talman! Återigen: Det som har skett är att Naturvårdsverket
            har tagit fram ett förslag inom nuvarande lagstiftning och inom
            sitt mandat, vilket har varit detsamma under ganska många regeringar
            – regeringar som har varit rödgröna och även regeringar som har
            letts av Moderaterna och bestått av andra partier. Det är inte
            en lagstiftning som har ändrats, utan det är samma principer som
            gäller och samma regler som Naturvårdsverket arbetar efter.
          </note>
          <note>
            Självklart utgår jag ifrån att Naturvårdsverket läser alla remisser
            och beaktar det som framförs i sitt slutgiltiga beslut. Jag tycker
            att det är bra att vi har ett remissförfarande och att vi får
            möjlighet att ta in information och kunskap från alla parter.
          </note>
          <note>
            Jag tycker också att Sveriges jägare gör ett fantastiskt bra
            jobb. Självklart vet vi att jägarna är laglydiga och försöker
            följa alla regler som gäller. Men jag tycker också att det är
            viktigt att poängtera att vi har regelverk på EU-nivå som på olika
            sätt försöker förhindra att farliga skjutvapen kommer till brottslig
            användning. Det är en princip som jag hoppas att även de moderata
            ledamöterna i grunden står bakom.
          </note>
          <note>
            Det är ändå viktigt att poängtera att Naturvårdsverket har ett
            mandat att sätta upp regler för vilka vapen som får användas vid
            jakt, inte bara för att skydda djur från onödigt lidande utan
            även av andra skäl. Det finns som sagt redan vapen som är förbjudna,
            till exempel vapen av militär typ. Det är viktigt att poängtera
            att Naturvårdsverket självklart arbetar inom gällan ­ de svensk
            lagstiftning. Det är Naturvårdsverkets uppgift att ta fram föreskrifter
            för jaktvapen. Det har varit så under lång tid, och det har inte
            skett några förändringar i det avseendet.
          </note>
          <note>
            Interpellationsdebatten var härmed avslutad.
          </note>
          <note>
            § 6 Svar på interpellation 2020/21:727 om information från utrikesministern
            och UD med anledning av svenskars död i Dominikanska republiken
          </note>
          <note>
            Anf. 18 Utrikesminister ANN LINDE (S):
          </note>
          <note>
            Fru talman! Mats Green har frågat mig om jag kan utveckla mitt
            yttrande som jag gjorde i kammaren den 30 april i år rörande dödsfallsärendena
            i Dominikanska republiken . Mats Green har även frågat mig om
            jag är beredd att inom ramen för min tjänsteutövning, bland annat
            mot bakgrund av vad som framkommer i de handlingar som UD har
            offentliggjort, ta några initiativ för att bringa klarhet i detta
            fall.
          </note>
          <note>
            Låt mig inledningsvis återigen betona att dödsfall utomlands
            är bland de känsligaste fall som u trikes förvaltningen har att
            hantera inom ramen för det konsulära uppdraget. Dessa ärenden
            ges alltid högsta prioritet, och så har också skett i dessa båda
            dödsfallsärenden. Jag kan försäkra att vi alltid försöker att
            ge så bra hjälp och stöd som möjligt i varje enskil t fall utifrån
            det konsulära uppdraget .
          </note>
          <note>
            Vad gäller Mats Greens första fråga utvecklar jag gärna resonemangen
            något, men jag vill samtidigt understryka att vi i vår förra interpellations
            ­ debatt i stort sett gick igenom den information som finns att
            tillgå om fallet. Utrikesdepartementet gör tillsammans med utlandsmyndigheterna
            noggranna bedömningar av vilka möjligheter vi har att på bästa
            sätt bistå i ett ärende, vare sig det handlar om praktisk hantering
            i samband med ett dödsfall eller om det handlar om kontakten med
            utländska företrädare och myndigheter. Jag vill också understryka
            att vi alltid verkar för en konse ­ kvent och rättssäker hantering
            o ch att vi alltid tar våra kontakter med såväl anhöriga som utländska
            staters företrädare på största allvar.
          </note>
          <note>
            Vid den förra interpellationsdebatten den 30 april i år informerade
            jag Mats Green om att vi i detta fall vid ett flertal tillfällen
            påtalat för företrädare för Dominikanska republiken vikten av
            att dessa fall hanteras skyndsamt och att omständigheterna utreds.
            Detta har vi tagit upp både på plats i Dominikanska republiken
            och med landets ambassadör här i Sverige .
          </note>
          <note>
            Angående Mats Greens andra fråga, om nya initiativ, kan jag säga
            att jag själv s å sent som den 11 maj i år hade ett möte med den
            nytillträdd a ambassadören för Dominikanska republiken i Sverige.
            Jag kunde då personligen understryka vikten av att omständigheterna
            kring dödsfallen utreds grundligt . Ambassadören försäkrade mig
            om att hon skulle fortsätta att ta upp frågan i sin a kontakt
            er med det dominikanska utrikesdepartementet. Vi kommer därför
            att få anledning att återkomma till företrädare för Dominikanska
            republiken i detta ärende. All information som vi får i detta
            ärende kommer naturligtvis att ges även till anhöriga.
          </note>
          <note>
            Att bistå svenska resenärer som hamnar i en nödsituation eller
            avlider utomlands och att ha kontakt med deras anhöriga är en
            av utrikesförvaltningens kärnuppgifter. Det är dock viktigt att
            klargöra att det finns uppgifter som faller utanför det konsulära
            uppdraget. Utrikesdepartementet eller utlandsmyndigheterna kan
            exempelvis inte granska obduktionsprotokoll och polisrapporter.
            Detta är en fråga för rättsvårdande myndigheter och medicinsk
            expertis. Vi kan inte heller agera juridisk rådgivare eller ombud
            åt enskilda eller ingripa i ett rättsligt förfarande utomlands.
          </note>
          <note>
            Att man som anhörig vill veta så mycket som möjligt om omständigheterna
            kring ett dödsfall är naturligtvis helt förståeligt , s ärskilt
            om det skett under oklara omständigheter. Här kan u trikesförvaltningen
            bistå de anhöriga med att efterfråga dokumentation från lokala
            myndigheter och sjukhus. Det är dock inte Utrikesdepartementets
            eller utlandsmyndigheternas uppgift att kontrollera riktigheten
            i obduktionsprotokoll eller uttala sig om innehållet i polisrapporter.
            För polisiära frågor måste de anhöriga vända sig direkt till de
            lokala myndigheterna. De ansvarar för en eventuell utredning och
            för om dokumenten kan bli tillgängliga för de anhöriga. I många
            länder kan det ta lång tid innan några besked lämnas. Jag har
            största förståelse för att det för anhöriga kan vara väldigt tungt
            och frustrerande att inte alltid få full klarhet i vad som hänt.
          </note>
          <note>
            Anf. 19 MATS GREEN (M):
          </note>
          <note>
            Fru talman! Jag får tacka ministern för det upplästa interpellationssvaret.
            Jag hoppas att hon i dag, till skillnad från i den förra interpellations
            ­ debatten om det svenska paret Silvas oförklarade död i Dominikanska
            republiken , besvarar de frågor som ställs och diskuterar sakfrågan
            i stället för att läsa innantill från samma på förhand skrivna
            svar oavsett vilka frågor som ställs. Respekten, fru talman, för
            sakfrågan och för de anhöriga kräver det.
          </note>
          <note>
            Utifrån det svar som ministern nyss läste upp har jag ett antal
            uppenbara frågor. På min ena interpellationsfråga svarar ministern
            nu att vi i vår förra interpellationsdebatt i stort sett gick
            igenom all den information som finns att tillgå i fallet och att
            hon inte vill ha en ny diskussion om det. Det är ärligt talat
            ett hyfsat missvisande påstående, fru talman. Jag hade då ett
            antal frågor om det material i fallet Silva, över 200 sidor, som
            UD dagen innan hade tvingats lämna ut till Jönköpings-Posten.
            UD vägrade först att lämna ut någonting över huvud taget men tvingades
            till detta efter att en överklagandeprocess inletts. I det materialet
            bekräftas alla de uppgifter som JP påtalat under mer än ett års
            tid.
          </note>
          <note>
            Ministern säger nu alltså att vi har gått igenom alla uppgifter
            som finns i fallet. Jag ställde då ett antal frågor kring dessa,
            fru talman, men inte en enda av dessa frågor kommenterades, än
            mindre besvarades, av Ann Lin ­ de. Jag noterar att ministern
            varken i dag eller vid förra debatten med ett enda ord berört
            UD:s utlämnade handlingar och det som där framkommer, bland annat
            att flera UD-tjänstemän, dock ej ministern, konstaterar att det
            finns stora frågetecken och oklarheter vad gäller dominikanska
            myndigheters uppgifter om paret Silvas död. Jag vill att ministern
            här i dag kommenterar det som framkom i de handlingarna från Utrikesdepartementet.
          </note>
          <note>
            Fru talman! Ministern svarar att hon haft ett möte med den dominikanska
            ambassadören och krävt att dödsfallen ” utreds grundligt”. Det
            är bra och förhoppningsvis ett halvt steg framåt, även om det
            sker mer än ett år efter paret Silvas oförklarade död. Flera veckor
            efter deras död länsades deras bankkonton, för att bara nämna
            något inom dominikanska myndigheters egna väggar.
          </note>
          <note>
            Fru talman! Om man nu från officiellt dominikanskt håll med mindre
            justeringar egentligen bara återupprepar de undvikande, ofullständiga
            och ibland direkt felaktiga icke-svar man hittills givit förutsätter
            jag att utrikesminister Ann Linde inte passivt kommer att nöja
            sig med detta. Gör man det blir ju det bara ett diplomatiskt spel
            för gallerierna.
          </note>
          <note>
            Anf. 20 Utrikesminister ANN LINDE (S):
          </note>
          <note>
            Fru talman! Låt mig vara mycket tydlig, så att det inte råder
            några som helst missuppfattningar om mina svar på Mats Greens
            frågor i den här interpellationen. Svaret på Mats Greens första
            fråga, om jag kan utveckla mitt yttrande som jag lämnade i kammaren
            den 30 april rörande dödsfallsärendena i Dominikanska republiken,
            då jag informerade om att Utrikesdepartementet vid ett flertal
            tillfällen haft kontakt med företrädare för Dominikanska republiken,
            är följande: Varje enskilt konsulärt ärende hanteras i enlighet
            med gällande regelverk och föreskrifter. Ett dödsfallsärende har
            alltid högsta prioritet. Vid komplicerade ärenden tas de kontakter
            som vi bedömer är påkallade. Det kan till exempel vara kontakter
            med lokala myndigheter eller företrädare för en främmande stat.
          </note>
          <note>
            I de aktuella fallen hade vi från allra första början etablerat
            en kontakt med den lokala polisen via vår honorärkonsul i Dominikanska
            republiken. Efter att vi informerat oss om händelserna mer i detalj
            togs även kontakt med den dåvarande dominikanska ambassadören
            i Stockholm. Syftet med detta möte var att tydliggöra hur allvarligt
            vi såg på det inträffade och att vi var angelägna om att dessa
            fall hanterades grundligt och skyndsamt. Efter det första mötet
            med ambassadören hölls sedan ett flertal andra möten med företrädare
            för Dominikanska republiken.
          </note>
          <note>
            Jag hade som sagt själv ett personligt möte med den nytillträdda
            dominikanska ambassadören så sent som i maj. Jag återupprepade
            då dessa krav och kravet på en utredning som UD har fört fram
            hela tiden. Det är alltså inte ett krav som är ett år efter .
          </note>
          <note>
            Ambassadören försäkrade mig om att hon återigen skulle ta upp
            frågan med det dominikanska utrikesdepartementet. Vi kommer därför
            att få anledning att återkomma till företrädare för Dominikanska
            republiken i detta fall.
          </note>
          <note>
            Svaret på Mats Greens andra fråga om jag är beredd att inom ramen
            för min tjänsteutövning ta några initiativ för att bringa klarhet
            i detta fall är att jag redan har besvarat den frågan.
          </note>
          <note>
            Mitt budskap var väldigt tydligt hela tiden. Vi vill att omständigheterna
            kring dödsfallen utreds grundligt så långt det är möjligt så att
            vi kan förmedla den informationen till de anhöriga. Med det sagt
            har vi naturligtvis inga möjligheter att ingripa i ett rättsligt
            förfarande i ett annat land.
          </note>
          <note>
            Jag förstår mer än väl den sorg och den frustration som de anhöriga
            känner över att inte få full klarhet. Det är därför som vi kommer
            att fortsätta att följa det här fallet i våra framtida kontakter
            med Dominikanska republiken.
          </note>
          <note>
            Anf. 21 MATS GREEN (M):
          </note>
          <note>
            Fru talman! Att säga att man har besvarat en fråga och att sedan
            också göra det är helt olika saker. Jag får återupprepa min sista
            fråga som jag inte fick besvarad. Det är dessutom den viktigaste
            frågan.
          </note>
          <note>
            Om man nu från officiellt dominikanskt håll med mindre justeringar
            egentligen bara återupprepar de undvikande, ofullständiga och
            direkt felaktiga icke-svar man har givit hittills förutsätter
            jag att Ann Linde inte passivt kommer att nöja sig med det svaret.
            Det var min fråga. Jag skulle fortfarande önska att utrikesministern
            besvarar den.
          </note>
          <note>
            Fru talman! Vi har hittills diskuterat UD:s hantering i förhållande
            till Dominikanska republiken i fallet Silva. Relevant i fallet
            är också UD:s, där ministern är departementschef, egen hantering
            av frågan i Sverige.
          </note>
          <note>
            Det gäller i synnerhet agerandet gentemot medierna i allmänhet
            och mot Jönköpings-Posten i synnerhet. Det agerandet står i tvär
            kontrast till bristen på agerande gentemot Dominikanska republiken
            i detta fall.
          </note>
          <note>
            Det är alltså inte bara så att när hennes eget departement blir
            granskat har det mest kommit irritation varvat med tystnad från
            utrikesministern. Det har även varit så att man från officiellt
            UD-håll skriftligen har kontaktat Jönköpings-Postens chefredaktör
            Herman Nikolic för att ge sin syn på pressfrihet. Nikolic redogör
            för detta i Jönköpings-Posten den 15 maj detta år.
          </note>
          <note>
            Utrikesdepartementet framförde bland annat att tidningens publiceringar
            inte var korrekta, trots att de framtvingade handlingarna från
            UD sedan visade att de definitivt var det. Man framförde att tidningen
            inte valt ”rätt” från UD. Att tidningens reporter skulle ha sammanfattat
            sina intryck annorlunda.
          </note>
          <note>
            Framför allt och mest anmärkningsvärt, fru talman, meddelade
            UD att man i fortsättningen ville ”granska” intervjun på förhand
            innan den publicerades. Det ironiska är att detta framfördes från
            UD bara några dagar innan världsdagen för pressfrihet den 3 maj.
          </note>
          <note>
            Fru talman! För dem av oss som varit chefer för myndigheter hade
            ett sådant agerande och ett sådant synsätt gentemot medier varit
            otänkbart, ohållbart och oacceptabelt.
          </note>
          <note>
            För att inte tala om hur smidigt det hade varit för politiker
            om man kunde sätta krav på att granska och godkänna delar av reportage
            där man förekommer. Det är egentligen värt sin egen mässa, sin
            egen interpellation.
          </note>
          <note>
            Jag skulle vilja att utrikesministern här redogör för om hon
            som departementschef och högst ansvarig står bakom det agerandet
            och de skriftliga uttalandena från hennes departement.
          </note>
          <note>
            Den frågan tillsammans med min tidigare fråga om svaret från
            dominikanskt håll skulle jag vädja till utrikesministern att ta
            tillfället i akt och besvara.
          </note>
          <note>
            Anf. 22 Utrikesminister ANN LINDE (S):
          </note>
          <note>
            Fru talman! Som svar på Mats Greens fråga om vi passivt accepterar
            de svar som vi får från Dominikanska republiken är svaret nej.
            UD har aldrig passivt accepterat de svar vi får, utan vi fortsätter
            att fråga och begära klarhet i detta.
          </note>
          <note>
            Jag har vid flera tillfällen redogjort för Mats Green vad det
            konsulära uppdraget innebär, vilken hjälp vi kan bistå svenskar
            med utomlands och vilka begränsningar som finns givet det konsulära
            ramverket.
          </note>
          <note>
            Jag vill ändå ta tillfället i akt att betona att när det inträffar
            ett dödsfall i utlandet ger utrikesförvaltningen det högsta prioritet.
            Det är, som jag nämnt tidigare, bland de känsligaste fallen som
            vi har att hantera.
          </note>
          <note>
            Både Utrikesdepartementet och utlandsmyndigheterna gör allt de
            kan för att underlätta för de anhöriga med den nödvändiga praktiska
            hanteringen som omfattas av det konsulära uppdraget.
          </note>
          <note>
            Jag har i mediesammanhang fått synpunkter på att jag, precis
            som interpellanten Mats Green, läser innantill i svaret på de
            konsulära ärendena och att det skulle vara ett tecken på bristande
            respekt.
          </note>
          <note>
            Låt mig vara mycket tydlig. Det är precis tvärtom. Av respekt
            för de anhöriga och den känsliga situationen vill jag på intet
            sätt riskera att säga någonting som kan förvärra situationen i
            det här läget.
          </note>
          <note>
            När det gäller UD:s kontakter med Jönköpings-Posten kan jag försäkra
            att det har skett korrekt och att det är helt motiverat att få
            se sina egna citat, detta för att undvika missförstånd.
          </note>
          <note>
            Svaret på Mats Greens fråga är: Jag står bakom det sätt som vår
            kommunikationsmyndighet, vår kommunikationsavdelning och vår konsulära
            avdelning har hanterat relationerna till pressen.
          </note>
          <note>
            Utrikesdepartementets och utlandsmyndigheternas uppdrag när en
            svensk person avlider i utlandet är främst att säkerställa identiteten
            på den avlidne och se till att de närmast anhöriga underrättas
            via svensk polis.
          </note>
          <note>
            Utlandsmyndigheterna kan också hjälpa anhöriga att få fram nödvändig
            dokumentation för till exempel hemtransport av den avlidne och
            med ­ dela Skatteverket om dödsfallet så att de kan registrera
            personen som avliden i folkbokföringen. Finns det en giltig reseförsäkring
            kan anhöriga få hjälp av försäkringsbolaget.
          </note>
          <note>
            När man vänder sig till Utrikesdepartementet ska man bemötas
            av respekt och ett korrekt agerande. Vår konsulära service ges
            på ett likvärdigt och rättssäkert sätt oavsett var i världen du
            befinner dig.
          </note>
          <note>
            Förhållandena och regelverken i olika länder skiljer sig åt.
            Ibland kan det påverka förutsättningarna för det konsulära uppdraget.
            Men jag kan försäkra Mats Green om att utrikesförvaltningen alltid
            gör sitt bästa för att bistå svenskar utomlands som är i behov
            av konsulärt stöd.
          </note>
          <note>
            Anf. 23 MATS GREEN (M):
          </note>
          <note>
            Fru talman! Vi har fått ett svar här i dag. Det är att utrikesministern
            står bakom det minst sagt anmärkningsvärda synsätt som uppenbarligen
            hela Utrikesdepartementet har vad gäller synen på en fri press
            och mediers möjligheter att utifrån fakta rapportera från de omständigheter
            som finns. Detta är som sagt värt sin egen mässa. Det kommer också
            att bli en egen mässa i form av en interpellation om det.
          </note>
          <note>
            Fru talman! Man får ursäkta mig, men jag kan inte annat än att
            tycka att det är ganska anmärkningsvärt att utrikesministern i
            alla delar fullt ut verkar se det här fallet som ett rent praktiskt
            och administrativt ärende då två svenska medborgare dog.
          </note>
          <note>
            Man nämner ingenting om själva knäckfrågan här om hur de dödsfallen
            gick till och de helt ofullständiga svar som hittills har presenterats
            av dominikanska myndigheten.
          </note>
          <note>
            Fru talman! Avslutningsvis: Utrikesministern gör rent allmänt
            intryck ­ et av att vara irriterad av att behöva lägga en del
            av sin dyrbara tid på att diskutera detta. Det kanske är ett helt
            felaktigt intryck. Men det är nog det intryck de flesta får efter
            att ha följt detta i mer än ett års tid.
          </note>
          <note>
            Jag hoppas att vi kan gå vidare i nya debatter och nya diskussioner,
            framför allt när det gäller utrikesministerns hantering av sakfrågorna
            och kommunikationen med de anhöriga. Jag hoppas också att vi kommer
            att få se bättring och att vi kommer att få se en annan, konstruktiv,
            dialog från Utrikesdepartementet och dess chef.
          </note>
          <note>
            Anf. 24 Utrikesminister ANN LINDE (S):
          </note>
          <note>
            Fru talman! Utrikesdepartementet hanterar tusentals konsulära
            ärenden årligen. Vår huvuduppgift är att bistå svenskar utomlands
            som har hamnat i olika nödsituationer med råd och stöd. Detta
            inkluderar naturligtvis också anhöriga som har drabbats av det
            värsta tänkbara – att förlora en familjemedlem eller en nära anhörig.
          </note>
          <note>
            Tack vare goda relationer med andra stater, inklusive Dominikanska
            republiken, kan vi ta upp känsliga ärenden som är viktiga för
            oss, till exempel detta akuta fall, utan att det påverkar den
            mellanstatliga relationen. Tragiska dödsfall i utlandet är ingenting
            som riskerar relationen mellan länder, även om vi ställer mycket
            tydliga krav på svar.
          </note>
          <note>
            De diplomatiska relationerna är en förutsättning för att vi ska
            kunna hjälpa och stötta varandra när det sker olyckor och dödsfall
            som drabbar medborgare i våra respektive länder. Självklart måste
            det finnas en respekt för de lagar och regler som gäller i landet
            i fråga. Utrikesdepartementet kan inte ingripa i ett annat lands
            rättskipning eller myndighetsutövning. På samma sätt förutsätter
            vi att andra stater respekterar vår självständighet.
          </note>
          <note>
            Med det sagt finns det inte något som hindrar oss från att säkerställa
            att hanteringen av de konsulära ärendena går rätt till och att
            svenskars rättigheter blir tillvaratagna.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2020/21:744 om krigsbrott mot kvinnor
            och dess följder
          </note>
          <note>
            Anf. 25 Utrikesminister ANN LINDE (S):
          </note>
          <note>
            Fru talman! Amineh Kakabaveh har frågat mig vilka initiativ Sverige
            som enskilt land och som medlem av EU och FN avser att ta för
            att de ansvariga i Etiopien och Eritrea ska ställas inför rätta
            anklagade för krigsbrott.
          </note>
          <note>
            Hon har frågat mig om jag och regeringen avser att verka för
            att internationella rättsvårdande instanser utkräver ansvar för
            de systematiska våldtäkter som tigreanska kvinnor och barn utsatts
            för.
          </note>
          <note>
            Amineh Kakabaveh har frågat mig om jag och regeringen avser att
            genomföra humanitära insatser för de kvinnor och barn i Tigray
            som utsätts för våldtäkt eller andra krigsbrott och vari dessa
            i så fall kommer att bestå.
          </note>
          <note>
            Hon har också frågat mig om jag och regeringen avser att i FN
            lyfta frågan om de yazidiska barn och kvinnor som varit offer
            för IS/Daish och som lever under ständigt terroristiskt hot från
            såväl anhängare till IS/Daish som från den egna hederskulturen.
          </note>
          <note>
            Jag delar fullt ut Amineh Kakabavehs oro över uppgifterna om
            sexuellt våld i Tigray och har flera gånger tidigare uttalat mig
            om den allvarliga utvecklingen i Etiopien i riksdagen, bland annat
            i ett antal riksdagsfrågor (2020/21: 2513; 2530; 2432; 2458; 1493)
            och i en interpellation (2020/21:146). Konfliktrelaterat s exuellt
            våld är ett allvarligt brott och utgör en kränkning av den internationella
            humanitära rätten.
          </note>
          <note>
            Konflikten i Tigray har nu pågått i ett halvår. Den har lett
            till ett stort antal döda, förstörd infrastruktur och ett mycket
            stort antal flyktingar och internflyktingar. Den humanitära situationen
            är akut och har enligt FN förvärrats den senaste månaden. FN beräknar
            att 4,5 miljoner människor är i behov av humanitär hjälp bara
            i Tigrayregionen. FN:s säkerhetsråd framhöll den 22 april hur
            säkerhetsläget i Tigray fortsatt utgör ett hinder för de pågående
            humanitära insatserna. Vi uppmanar alla parter att garantera säker
            het , snabbt och obehindrat humanitärt stöd och tillträde till
            alla drabbade områden så att snabb och adekvat hjälp kan nå människor
            i nöd.
          </note>
          <note>
            Jag förfäras av de omfattande uppgifter som finns om fruktansvärda
            och grova övergrepp och kränkningar av de mänskliga rättigheterna
            i Tigray, inklusive systematiskt användande av sexuellt och könsbaserat
            våld i konflikten. Detta tog jag också upp i mötet med EU:s utrikesminis
            ­ trar den 19 april. Övergrepp och kränkningar av de mänskliga
            rättighet ­ erna uppges ha begåtts av samtliga parter i konflikten,
            inklusive eritreansk militär. FN:s högkommissionär för de mänskliga
            rättigheterna Michelle Bachelet sa den 4 mars att de rapporterade
            gärningarna möjligen utgör krigsförbrytelser och brott mot mänskligheten.
          </note>
          <note>
            Sverige och EU har genomgående ställt krav på att oberoende utredningar
            av uppgifterna görs och att de ansvariga ställs till svars. Statsminis
            ­ tern och jag har framfört detta i samtal med våra etiopiska
            motparter premiärminister Abiy Ahmed och vice premiärminister
            och utrikesminister Demeke Mekonnen.
          </note>
          <note>
            Jag välkomnar den gemensamma utredning som nu inleds i Tigray,
            som är ett samarbete mellan den etiopiska kommissionen för mänskliga
            rättigheter och kontoret för FN:s högkommissarie för mänskliga
            rättigheter. Våld mot kvinnor och flickor är en av de frågor som
            ska utredas – detta har Sverige särskilt betonat. Sverige stöder
            detta arbete och kommer att följa det nära. Vi har beredskap att
            ytterligare agera för att ansvariga ska ställas till svars.
          </note>
          <note>
            Sverige har med anledning av de stora behoven i Tigray utökat
            det humanitära stödet med 65 miljoner kronor och stöttat med resurser
            genom Sida och MSB. Sidas humanitära stöd till Etiopien uppgår
            2021 till 175 miljoner kronor, inklusive stöd till FN:s flyktingorgan
            och Unicef. Mot bakgrund av uppgifterna om sexuellt och könsbaserat
            våld stärker Sverige nu FN:s befolkningsfond med en sekondering
            från MSB – detta för att bidra med kapacitet och expertis kopplat
            till sexuellt och könsbaserat våld. Parallellt har Sverige omlokaliserat
            resurser och på så sätt ökat biståndet till skydd och stöd för
            kvinnor och barn som utsatts för våld, bland annat i Tigray.
          </note>
          <note>
            Vi har tillsammans med övriga EU konsekvent manat till stopp
            på våldet och skydd av civila samt krävt oberoende utredningar
            och ansvarsutkrävande för rapporterade övergrepp och kränkningar
            av de mänskliga rättigheterna i Etiopien. Tillsammans med FN,
            AU, USA och andra aktörer fortsätter vi att aktivt verka för en
            lösning på konflikten samt full respekt för folkrätten, inklusive
            mänskliga rättigheter och internationell humanitär rätt.
          </note>
          <note>
            S verige följer nära situationen för yazidier och andra personer
            som tillhör etniska och religiösa minoritetsgrupper i Irak. Sverige
            lyfter aktivt situationen för mänskliga rättigheter för personer
            som tillhör dessa minoriteter i bilaterala kontakter med Irak
            och inom FN och EU, inklusive situa ­ tionen för de yazidiska
            kvinnor och barn som utsatts för Daish s omfattande och systematiska
            övergrepp.
          </note>
          <note>
            Anf. 26 AMINEH KAKABAVEH (-):
          </note>
          <note>
            Fru talman! Tack så mycket, utrikesministern, för ett omfattande
            svar och en redogörelse för Sveriges arbete och vad vi bidrar
            med i sådana här krig och konflikter!
          </note>
          <note>
            Jag är väldigt glad att höra att både utrikesministern och statsministern
            har lyft upp de här frågorna i både EU-sammanhang och möte med
            de ansvariga i Etiopien.
          </note>
          <note>
            Det är viktigt att vi driver de här frågorna. Anledningen till
            att jag skrev interpellationen är att det dessvärre inte bara
            är i Tigray som övergrepp och krigsbrott förekommer. Det sker
            även i Myanmar och i andra delar av världen. Vi får inte alltid
            reda på vad som sker när det gäller övergrepp på kvinnor och barn.
            Det skedde senast i Chile under protesterna, till exempel. Vi
            har lyft frågan här många gånger.
          </note>
          <note>
            Det finns många tigreaner, kvinnor, som bor i Sverige och som
            precis som vi är förfärade över den rådande situationen och det
            som sker med deras släktingar och bekanta. Det är viktigt att
            motverka våldtäkter i krig.
          </note>
          <note>
            Man har kommit överens både i FN och i stadgan för Internationella
            brottmålsdomstolen i Haag. Man anger att våldtäkt och sexuellt
            våld kan utgöra krigsförbrytelser under beväpnade konflikter och
            folkmord i fredstid. Säkerhetsrådet har antagit nio resolutioner
            om kvinnor, fred och säkerhet, och fem av dessa fokuserar särskilt
            på sexuella övergrepp i beväpnade konflikter. Resolution 1820
            är ett av de kanske viktigaste genombrotten.
          </note>
          <note>
            Men trots alla internationella överenskommelser och resolutioner
            förekommer brutala och fasansfulla krigsbrott och våldtäkter mot
            kvinnor och unga flickor, men också mot pojkar. Under våldsamheterna
            i Tigray i norra Etiopien sägs tiotusentals kvinnor, flickor och
            barn ha blivit utsatta för våldtäkter och övergrepp.
          </note>
          <note>
            I november förra året beordrade landets president, fredspristagaren
            Abiy Ahmed, militär mot Tigray för att kontrollera provinsen och
            bekämpa TPLF, Tigrayanska befrielsefronten, som har stort inflytande
            över den nästan självständiga provinsen. Även den eritreanska
            armén anslöt sig.
          </note>
          <note>
            Det är väldigt bra att vi har tagit initiativ till och infört
            olika sanktioner mot enskilda, både i Eritrea och i Etiopien.
            Det måste ske. Sverige måste också kräva att Etiopien går ur området.
            De är en ockupationsmakt, vilket är väldigt viktigt att markera.
          </note>
          <note>
            Många är glada för vad Sverige och EU gör. Också USA har gjort
            en del. Men kanske räcker det inte, och då måste man vara väldigt
            tydlig mot båda länderna. De ansvariga måste ställas inför rätta
            på riktigt. Vi hoppas att den här utredningen kommer att utmynna
            i någon form av ansvarsutkrävande snart.
          </note>
          <note>
            Anf. 27 Utrikesminister ANN LINDE (S):
          </note>
          <note>
            Fru talman! Amineh Kakabaveh tar upp frågan om ansvarsutkrävande.
            För regeringen är ansvarsutkrävande för övergrepp och kränkning
            av mänskliga rättigheter väsentligt. De övergrepp och kränkningar
            som har rapporterats riskerar att skapa djupa sår hos befolkningen
            under lång tid framöver. Detta har vi lyft vid upprepade tillfällen
            med olika företrädare för den etiopiska regeringen, som då sagt
            att dessa frågor prioriteras högt och att de ska avsätta resurser
            i rättssystemet för dem.
          </note>
          <note>
            Vi kommer att fortsätta att verka för att de ansvariga ställs
            till svars. Vår inriktning är att internationella utredningsmekanismer
            bör användas för att utreda övergrepp och kränkningar av mänskliga
            rättigheter i Tigray. Vid behov bör detta ske även inom ramen
            för FN:s råd för mänskliga rättigheter. EU och andra länder lyfte
            situationen för mänskliga rättigheter i Etiopien under den senaste
            sessionen för FN:s råd för mänskliga rättigheter, och vi driver
            att rådet ska fortsätta att vara engagerat.
          </note>
          <note>
            Vi för en tät dialog med kontoret för FN:s högkommissarie för
            de mänskliga rättigheterna liksom med den etiopiska kommissionen
            för mänskliga rättigheter genom särskilt den svenska representationen
            i Ge ­ nève och ambassaden i Addis Abeba. Tillsammans med mina
            EU-kollegor träffade jag i mars FN:s högkommissarie för de mänskliga
            rättigheterna Michelle Bachelet, och då talade vi bland annat
            om situationen i Etiopien, inklusive rapporterna om könsbaserat
            våld.
          </note>
          <note>
            Situationen i Etiopien är en prioriterad fråga för EU. Den 11
            mars antog EU rådsslutsatser om ett förhållningssätt till utvecklingen
            i Etiopien. Finlands utrikesminister Pekka Haavisto har rest till
            Etiopien i flera omgångar och fortsatt att upprepa EU:s krav på
            oberoende utredningar och ansvarsutkrävande för begångna övergrepp
            och kränkningar av de mänskliga rättigheterna i Tigray. Haavisto
            rapporterade om dessa besök vid EU:s utrikesministermöte i april.
            Sverige inskärpte vid mötet vikten av att EU fortsätter att insistera
            på att de ansvariga måste hållas ansvariga, inklusive dem som
            är skyldiga till att ha utövat sexuellt och könsbaserat våld.
          </note>
          <note>
            Anf. 28 AMINEH KAKABAVEH (-):
          </note>
          <note>
            Fru talman! Tack, utrikesministern, för redogörelsen och för
            alla viktiga initiativ! Jag hoppas att också utrikesministern
            åker ned, för det är av stor vikt att själv vara på plats och
            konstatera hur det är. Särskilt eftersom vi i Sverige hävdar att
            vi har en feministisk regering och en feministisk utrikespolitik
            är det viktigt.
          </note>
          <note>
            Det är som sagt inte första gången detta sker. Sedan andra världskriget
            har övergrepp skett. FN har rapporterat att det i minst 19 länder
            har begåtts krigsbrott mot kvinnor och våldtäkter i krig, och
            det kan vara ännu fler. Frågan är varför man ska vänta tills detta
            sker och sedan utreda. Varför har inte EU och FN beredskap? Detta
            förekommer i den historiska Afrika ­ zonen i länder som Kongo,
            Nigeria och många andra. Det förekom under folkmordet i Rwanda,
            under Vietnamkriget, under andra världskriget, un ­ der det jugoslaviska
            inbördeskriget och under Irakkriget. Det sker i Syrien. Inte bara
            Daish utan också turkisk milis begår övergrepp mot kvinnor i den
            kurdiska delen av Syrien. Det sker i dag i Tigray och i Myanmar.
            Vi vet inte heller alltid hur kvinnornas situation är.
          </note>
          <note>
            Därför menar jag att EU och FN borde ha beredskap. Vi borde se
            till att sådan beredskap finns innan. När en konflikt är på gång
            i ett område där man vet att detta sker borde man genast markera
            att det inte är okej. Vi har en massa resolutioner och internationella
            överenskommelser som många länder har skrivit under, men de respekteras
            inte. Det är uppenbart att de inte respekteras i något av de här
            inbördeskrigen.
          </note>
          <note>
            Övergrepp har förekommit mot yazidikvinnor, som Nadia Murad berättade
            om när hon träffade dåvarande utrikesministern. Vi har flera gånger
            i Sveriges riksdag diskuterat de 5 000 unga flickor och barn som
            blev offer för Daishs sexhandel. Nemam Ghafouri, stafettläkaren
            som tyvärr miste livet i kampen för de yazidiska flickornas rättigheter,
            berättade för oss vid ett tvärpolitiskt seminarium i riksdagen
            den 8 mars att återuppbyggnad är väldigt viktigt men att detta
            för de våldsutsatta oftast är väldigt tabubelagt kulturellt. De
            kvinnor som varit utsatta för våld och förtryck från Daish eller
            andra i Tigray – det säger också mina vänner – berättar inte öppet
            om det.
          </note>
          <note>
            Detta är fruktansvärt. Det finns inte ens medicinsk eller humanitär
            hjälp att få. Man lever med trauma och sjukdomar resten av sitt
            liv.
          </note>
          <note>
            Det är bra att man bygger upp samhället, men det hjälper inte
            till exempel de yazidiska kvinnor och flickor som är hedersförtryckta
            både av det egna samhället och av Daish. Därför hoppas jag att
            Sverige driver deras sak och att de som fått barn med män från
            Daish kan få möjlighet att komma till Sverige och andra länder
            för att kunna överleva och få hjälp och stöd.
          </note>
          <note>
            Anf. 29 Utrikesminister ANN LINDE (S):
          </note>
          <note>
            Fru talman! Sverige arbetar nära EU, FN, USA och andra internationella
            aktörer för att vi ska få ett koordinerat internationellt tryck
            på utred ­ ningar och ansvarsutkrävande. FN:s säkerhetsråd har
            också uttryckt stark oro över uppgifterna om sexuellt våld mot
            kvinnor och barn i Tigray och uppmanat utredningar att identifiera
            gärningsmännen och ställa dem till svars. Vi fortsätter att ha
            nära kontakt med FN i New York.
          </note>
          <note>
            Vi har också en långvarig relation till Etiopien och starka mellanfolk
            ­ liga band. Det finns ett stort intresse i Sverige för Etiopien,
            såväl här i riksdagen som genom de täta kontakter som jag och
            UD har med den etio ­ piska diasporan. Jag har löpande fört en
            dialog med flera av riksdagens ledamöter om utvecklingen och utmaningarna
            i Etiopien.
          </note>
          <note>
            Amineh Kakabaveh tycker att jag ska resa till området. En resa
            var faktiskt inplanerad, men den fick skjutas fram på grund av
            pandemin. Jag har fortfarande en plan på att resa dit.
          </note>
          <note>
            Amineh Kakabaveh tar också upp frågan om ansvarsutkrävande för
            allvarliga brott som har begåtts av Daish. Det är naturligtvis
            av stor vikt. Vi har stöttat etablerandet av FN:s utredningsgrupp
            för brott begångna av Daish i Irak och Levanten.
          </note>
          <note>
            Jag skulle också vilja säga, när det gäller de yazidiska kvinnorna,
            att regeringen delar Amineh Kakabavehs oro över situationen för
            yazidier i Irak. Den yazidiska folkgruppen har länge varit utsatt
            och marginaliserad bland de religiösa minoriteter som finns. Det
            här aktualiserades återigen under Daishs offensiv 2014 i Sinjar.
            Det ledde till storskalig fördrivning av den yazidiska befolkningen.
            Hundratusentals yazidier flydde. Över 6 000 kvinnor och barn fördes
            bort, och över 3 000 yazidier dödades. I dag, sju år senare, saknas
            fortfarande många.
          </note>
          <note>
            Sverige har sedan vår tid i FN:s säkerhetsråd aktivt verkat för
            ett ansvarsutkrävande för de här allvarliga brotten som Daish
            utförde mot de yazidiska kvinnorna, mot barnen och också mot männen.
            Här är vårt stöd till inrättandet av Unitad, som är FN:s bevisinsamlingsmekanism
            för brott begångna av Daish, ett exempel men också att vi har
            personalbidrag till Unitad.
          </note>
          <note>
            Anf. 30 AMINEH KAKABAVEH (-):
          </note>
          <note>
            Fru talman! Tack, utrikesministern!
          </note>
          <note>
            Dessvärre finns det anledning att komma tillbaka till de här
            frågorna. Jag hoppas verkligen att det här är sista gången som
            våldtäkter och sexuella övergrepp begås mot kvinnor i krig där
            kvinnors kroppar används som slagträ. Den värsta och mest fasansfulla
            förnedringen är att våldta fiendens kvinnor. Det har vi sett och
            det har skett i många länder.
          </note>
          <note>
            Vi har många resolutioner, och vi har väldigt många sändebud.
            I slutet av januari uttryckte FN:s särskilda sändebud mot sexuellt
            våld en stark oro över situationen i Tigray. Hon sa att det här
            kommer att pågå och tyvärr upprepas om vi inte gör något nu. Det
            här är akut, och FN måste tillsätta grupper och annat i förväg.
            Man ska ha de här åtgärderna i förväg och inte efteråt. Efteråt
            är det bra att utreda vilka som har begått brotten, men det säger
            inte så mycket om Eritreas roll i det här.
          </note>
          <note>
            Vi i Sverige uttrycker oss väldigt sällan kritiskt och inför
            sanktioner för att markera mot de enskilda i till exempel Etiopien
            och även Eritrea som har begått de här brotten. Jag undrar om
            Sverige kommer att göra det. Flera länder, som Tyskland och Danmark,
            har tagit sådana initiativ, och jag hoppas att vi ansluter oss
            till dem.
          </note>
          <note>
            Anf. 31 Utrikesminister ANN LINDE (S):
          </note>
          <note>
            Fru talman! Utöver utredning och ansvarsutkrävande behöver vi
            också verka för att de som har utsatts för övergrepp får det stöd
            som de behöver. EU har nyligen utökat sitt humanitära stöd med
            53 miljoner euro till de mest utsatta i Etiopien. Sverige har
            också utökat sitt humanitära stöd för att möta behoven i Tigray.
          </note>
          <note>
            Genom Sveriges utvecklingssamarbete och humanitära stöd bidrar
            vi till insatser för jämställdhet och sexuell och reproduktiv
            hälsa och rättigheter inklusive insatser mot könsbaserat våld.
            Vi har utökat insatserna mot könsbaserat våld och till stöd för
            överlevare. Genom att sekondera en resurs via MSB till FN:s befolkningsfond
            stärker Sverige nu ytterligare kapaciteten för att stödja dem
            som har utsatts för sexuellt och könsbaserat våld.
          </note>
          <note>
            Sverige har sedan tidigare sekonderat en person som arbetar med
            detta på Unicef. Vi har inom utvecklingssamarbetet en rad insatser
            för demokratisk utveckling, respekt för mänskliga rättigheter,
            jämställdhet och rättsstatens principer. Vi ger bland annat stöd
            till Etiopiens kommission för mänskliga rättigheter och till domstolsväsendet.
          </note>
          <note>
            Sida har kunnat allokera om medel inom utvecklingssamarbetet
            för att prioritera och direkt stötta utredningar som nu genomförs
            av FN och Etiopiens kommission för mänskliga rättigheter.
          </note>
          <note>
            Sverige kommer alltid att arbeta för att ansvariga för övergrepp
            och kränkningar ställs till svars liksom för en fredlig utveckling
            och respekt för mänskliga rättigheter och internationell humanitär
            rätt. Vi kommer att fortsätta ställa krav på utredning och ansvarsutkrävande
            och verka för ett stopp på konflikten och människors lidande i
            Tigray.
          </note>
          <note>
            Jag vill tacka Amineh Kakabaveh för att hon återigen tar upp
            de här mycket viktiga frågorna som behöver diskuteras i riksdagens
            kammare.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellationerna 2020/21:709 och 710 om Samhall
          </note>
          <note>
            Anf. 32 Arbetsmarknadsminister EVA NORDMARK (S):
          </note>
          <note>
            Fru talman! Ali Esbati har frågat mig om jag avser att vidta
            några åtgärder med anledning av uppgifterna om att personer med
            svår funktionsnedsättning väljs bort av Samhall till förmån för
            personer med mild eller ingen funktionsnedsättning, om jag avser
            att ta något initiativ för att initiera en översyn eller utredning
            för att med lämplig metodik kartlägga arbetsmiljö och arbetsvillkor
            för anställda vid Samhall samt om jag avser att ta något initiativ
            för en bredare översyn av politiken för personer som av olika
            skäl inte kan vara på arbetsmarknaden utan särskilt stöd, där
            Samhall ingår som en del av en helhet.
          </note>
          <note>
            Därtill har Saila Quicklund frågat mig vilka konkreta åtgärder
            jag avser att vidta för att förbättra den mycket svåra arbetsmiljösituationen
            för de anställda inom Samhall och om jag kommer att verka för
            att Samhall ska återgå till sitt ursprungsuppdrag.
          </note>
          <note>
            Regeringen har fattat en rad beslut i arbetet med att se över
            Samhalls uppdrag. Det är angeläget att Samhalls verksamhet fungerar
            väl och att de skyddade arbetstillfällena används för dem som
            de är avsedda för. Reger ­ ingen har vidtagit flera åtgärder för
            att säkerställa att rätt målgrupp hänvisas till Samhall. Regeringen
            har förtydligat regelverket för anvisningarna till bland annat
            skyddat arbete hos Samhall.
          </note>
          <note>
            För att anvisas till skyddat arbete har regeringen förtydligat
            att en persons arbetsförmåga ska vara så nedsatt till följd av
            en funktionsnedsättning att personen inte kan få något annat arbete,
            och personens behov ska inte kunna tillgodoses genom andra insatser.
          </note>
          <note>
            För att säkerställa att anvisningar till Samhall sker på rätt
            sätt har regeringen gett ett antal uppdrag till Arbetsförmedlingen.
          </note>
          <note>
            För det första ska Arbetsförmedlingen se över definitionen och
            målnivån för prioriterade grupper så att de som har störst behov
            prioriteras mest. För det andra ska Arbetsförmedlingen se över
            kodningen av funktionsnedsättning som medför nedsatt arbetsförmåga.
            För det tredje ska Arbetsförmedlingen följa upp anvisningarna
            till Samhall för att se till att det är den avsedda målgruppen
            som anvisas. Slutligen har myndigheten även fått ett uppdrag som
            avser situationer då personer har både bristande kunskaper i svenska
            och en funktionsnedsättning som medför nedsatt arbetsförmåga.
          </note>
          <note>
            Regeringen har även reviderat Samhalls ägaranvisning på flera
            punkter. Exempelvis anges nu att bolaget, i syfte att möjliggöra
            en bred tillgång på arbetsuppgifter anpassade för olika medarbetares
            behov över tid, bör söka affärsmöjligheter inom ett flertal branscher.
            Det förtydligas också att en ökad omsättning syftar till att skapa
            tillräckligt många arbetstillfällen. Samhalls ekonomiska mål har
            också reviderats så att avkastningen på eget kapital långsiktigt
            ska uppgå till 5 procent i stället för tidigare 7 procent.
          </note>
          <note>
            Flera åtgärder har alltså vidtagits avseende styrningen och uppföljning
            ­ en av såväl Arbetsförmedlingens anvisningar till bolagets arbetsplatser
            som bolagets verksamhet. Samtidigt återstår att se vad Arbetsförmed
            ­ ling ­ en kommer fram till utifrån de uppdrag som lämnats och
            om det finns skäl att vidta ytterligare åtgärder.
          </note>
          <note>
            Regeringen har höga förväntningar på de statligt ägda bolagen
            och vill att de ska agera föredömligt inom arbetet med hållbart
            företagande. Det inkluderar självfallet en sund och säker arbetsmiljö
            samt goda och anständiga arbetsvillkor.
          </note>
          <note>
            Som ägare följer vi bolagens arbete bland annat genom hållbarhets
            ­ analyser samt regelbundna och strukturerade ägardialoger. Inom
            ramen för den pågående dialogen med Samhall diskuterar vi säkerhet
            och hälsa in ­ klusive bolagets arbete för att säkerställa att
            alla medarbetare ska ha en god arbetsmiljö. Den ägardialogen och
            uppföljningen kommer att fort ­ sätta. Samhalls ägaranvisning
            har även reviderats genom att uppdragsmål har inför t s avseende
            engagerade medarbetare samt sysselsättningsgraden inom bolaget.
            Genom dessa förändringar kommer regeringen att kunna följa frågan
            bättre .
          </note>
          <note>
            Anställningar hos Samhall är bara en av flera insatser inom arbetsmarknadspolitiken
            för att fler personer med funktionsnedsättning ska komma i arbete.
            Under 2020 hade i genomsnitt över 65 000 personer en anställning
            med lönebidrag eller skyddat arbete hos andra arbetsgivare. Regeringen
            beräknar i budgetpropositionen för 2021 att medlen för dessa insatser
            ska öka kommande år och att det ska ge utrymme för ett ökat antal
            personer med lönebidrag hos andra arbetsgivare. Regeringen har
            också i vårändringsbudgeten föreslagit medel för 1 000 fler personer
            i den upp ­ handlade arbetsförberedande tjänsten Introduktion
            till arbete, vilket till stor del förväntas gå till personer med
            funktionsnedsättning.
          </note>
          <note>
            Därutöver har regeringen genomfört flera förändringar av de subven
            ­ tionerade anställningarna, som utgör viktiga insatser för dem
            som har långa arbetslöshetstider och inte kan få arbete på annat
            sätt.
          </note>
          <note>
            I nuläget har jag inga ytterligare besked att ge om planerade
            insatser, men vi följer denna fråga mycket noga.
          </note>
          <note>
            Anf. 33 ALI ESBATI (V):
          </note>
          <note>
            Fru talman! Tack, ministern, för svaret! Det innehöll flera intressanta
            erkännanden – vissa explicita, vissa lite mer implicita – om problemen
            på Samhall. Det redogjordes också för en del uppdrag som regeringen
            har gett och vissa justeringar i riktlinjerna. Det är bra.
          </note>
          <note>
            Jag måste samtidigt säga att det inte går att komma ifrån en
            lite sorglig känsla när det gäller det här. På punkt efter punkt
            kan jag se att de små åtgärder och det skruvande som ministern
            redogjorde för rör sig om problem som har påtalats i ganska många
            år vid det här laget. Inte minst jag själv har varit en av dem
            som har pekat på problemen. Och det har jag inte gjort genom att
            mumla i skägget, utan jag har gjort det i denna kammare och för
            olika socialdemokratiska ministrar.
          </note>
          <note>
            Det har handlat om arbetsmiljön för vissa av de anställda på
            Samhall, vilken har väckt oro. Det har också handlat om det mycket
            ensidiga fokuset på närvaro inom vissa branscher, speciellt städbranschen,
            och de problem som det har medfört för den inte obetydliga grupp
            på Samhall som inte går väl ihop med de uppgifter och de villkor
            som städarbete innebär. Kopplat till det här sistnämnda problemet
            har det också handlat om vilka som är målgruppen för Samhalls
            verksamhet, om vem Samhall egentligen är till för. Är det rimligt
            att många personer med funktionsnedsättningar av olika slag inte
            har ansetts platsa på Samhall?
          </note>
          <note>
            Det har också handlat om hur personerna anvisas från Arbetsför
            ­ med ­ lingen. Och det har handlat om själva metoden för att
            följa utveck ­ lingen på Samhall. Det har påtalats att det finns
            problem med att rakt av lita på de interna medarbetarbarometrar
            och liknande som Samhalls led ­ ning har genomfört.
          </note>
          <note>
            När jag tittar tillbaka kan jag konstatera att svaren har varierat.
            Ibland har man från regeringens sida haft ingången att problemen
            är beklagliga men inte systematiska. Ibland har man sagt att något
            ska ändras, men sedan har inte särskilt mycket hänt.
          </note>
          <note>
            Det är anmärkningsvärt och ganska tragiskt att varken den kritik
            som har funnits här i kammaren, orosflaggning från fackliga företrädare
            eller reportage i flera fackliga tidningar genom åren verkar ha
            varit särskilt verksamma. Kanske har man nu rört på sig lite i
            och med programmet Uppdrag granskning .
          </note>
          <note>
            Vi får se hur det blir med effekten av de saker som ministern
            nu nämner. I min interpellation noterade jag lite andra saker
            som ministern sa i samband med programmet. Det lät där som att
            det inte fanns några problem. Det talades om att det inte fanns
            några belägg för att problemen skulle vara systematiska, om att
            det handlade om anekdoter och så vidare. Vi får alltså se. Men
            det är trist att så lite har hänt tidigare, trots att kritiken
            inte gäller några nya fenomen.
          </note>
          <note>
            Jag vill understryka att skälet till att jag inte blir lugnad
            är att det kommer att vara svårt att göra någonting åt problemen
            om regeringen inte har en klarare idé om vad det är som ska göras,
            ger de signalerna och fattar de nödvändiga besluten för det. Jag
            kommer att återkomma till det, men jag tror att vi måste se att
            vi närmar oss en punkt där hela idén om Samhall, hela konceptet,
            annars kommer att bli ifrågasatt och svår att försvara, trots
            att det är mycket goda och viktiga saker som görs.
          </note>
          <note>
            Det är en allvarlig situation, som jag menar att regeringen har
            stort ansvar för.
          </note>
          <note>
            Anf. 34 SAILA QUICKLUND (M):
          </note>
          <note>
            Fru talman! Tack, ministern, för svaret!
          </note>
          <note>
            Moderaterna bjöd in eller kallade ministern till utskottet för
            en vecka sedan för att ge ministern och regeringen möjlighet att
            förklara sig när det gäller den mycket svåra situation som Samhall
            just nu befinner sig i. Det är till stor del kopplat till det
            som kom fram i tv-programmet Uppdrag granskning .
          </note>
          <note>
            Jag ställde under utskottsmötet en del grundläggande frågor om
            verksamheten och om statistik som jag hade bett riksdagens utredningstjänst
            att ta fram. Ministern kunde inte svara på de frågorna då. Därför
            har jag begärt den här debatten i dag, för att tydliggöra det
            som inte kom fram då.
          </note>
          <note>
            Många ställer just nu frågor om Samhall. Det känns ytterst relevant
            att vi kan ha den här diskussionen om en mycket allvarlig fråga.
          </note>
          <note>
            Problematiken med missförhållandena och arbetsmiljöproblemen
            och att Samhall har lämnat sitt ursprungsuppdrag har varit känd
            sedan lång tid tillbaka. Därav lämnade också riksdagen, på förslag
            av arbetsmarknadsutskottet, ett tillkännagivande till regeringen
            om att den skulle återkomma med förslag på åtgärder för att Samhall
            ska kunna återgå till ursprungsuppdraget. Vi har inte fått något
            svar på det, trots att det var i december 2019. Regeringen uttrycker
            att man bereder det. Men vi fortsätter att vänta.
          </note>
          <note>
            För den oinvigde kan jag ge en kort historia om Samhall. Det
            bildades 1980 via regionala stiftelser. Den huvudsakliga verksamheten
            var tillverkning. På 90-talet blev det ett statligt aktiebolag
            med kriteriet att här skulle personer anställas som hade så omfattande
            funktionsnedsättningar att de inte kunde få något annat arbete
            – det är i dag ungefär 25 000 anställda. Det var ursprungstanken.
          </note>
          <note>
            Vad hände egentligen, med tanke på det vi nu har fått veta via
            SVT:s Uppdrag granskning ? Jag ska ge er några citat därifrån:
            De med verkliga behov kommer inte in på Samhall, inte en chans.
            Bästa personalen vill man ha. De ska kunna stå och gå , och de
            ska vara starka. Noll kvalitetsförsäkring. Staten bryr sig inte
            om Samhall – det faller också tillbaka på regeringen. Av de anställda
            kan man se en betydande ökning av utomeuropeiskt födda samtidigt
            som andelen personer födda inom Europa minskar. Språkproblem är
            skälet till anvisning till Samhall. Och Samhall har fått ett ökat
            inflytande över Arbetsförmedlingen.
          </note>
          <note>
            Samhall får 6,5 miljarder oavsett diagnos och behov av anpassning.
            Andra arbetsintegrerande sociala företag får ersättning utifrån
            diagnos. Det finns alltså en skillnad mellan dem. Avtal med företag
            är inte offentliga, och affärerna går före människorna. Det saknas
            arbetsplatsanpassningar. Man har gamla stolar och undermålig belysning
            för dem med syn ­ problem. Detta får man dock ersättning för,
            så det är verkligen anmärkningsvärt.
          </note>
          <note>
            Det har kommit oerhört starka och upprörande uttalanden från
            tidigare och nuvarande chefer inom Samhall. Det är beskrivningar
            från verkligheten.
          </note>
          <note>
            Utifrån alla dessa uttalanden skulle jag vilja fråga arbetsmarknadsministern
            hur det kunde gå så långt. Varför har man inte åtgärdat de missförhållanden
            som har varit kända i så många år?
          </note>
          <note>
            Anf. 35 Arbetsmarknadsminister EVA NORDMARK (S):
          </note>
          <note>
            Fru talman! Jag vill tacka interpellanterna som initierat denna
            viktiga debatt. Som arbetsmarknadsminister tycker jag att det
            känns väldigt bra att det finns ett stort engagemang för Samhall,
            för att Samhall ska utvecklas och för att rätt målgrupper ska
            få del av Samhalls arbetstillfällen. Det är helt centralt för
            Samhall men framför allt för alla de 26 000 personer som varje
            dag går till sitt arbete och känner stolthet över det de levererar
            och bidrar med.
          </note>
          <note>
            Under våren har Samhall uppmärksammats i flera kritiska granskning
            ­ ar och olika reportage. Jag välkomnar verkligen att problemen
            kommer upp på bordet, fru talman, eftersom det är så vi kan åtgärda
            problemen. Jag instämmer i att problemen ska tas på allvar. Som
            jag redogjorde för har vi bland annat gett ett antal uppdrag till
            Arbetsförmedlingen att se över anvisningarna och tillämpningen
            av reglerna. Om det finns brister i anvisningarna känner jag mig
            trygg med att de kommer att komma upp på bordet så att vi kan
            göra något åt dem.
          </note>
          <note>
            Nu återstår att se vad Arbetsförmedlingen kommer fram till utifrån
            de uppdrag som har lämnats och om det finns skäl att vidta ytterligare
            åtgärder. Skulle det vara så tvekar vi förstås inte inför det.
            I grunden handlar det om att Samhall ska vara till för dem som
            det är avsett för. Det ska inte råda några som helst tvivel på
            att rätt målgrupp hamnar i insatsen. Det är därför som vi har
            förtydligat regelverket för anvisningar till bland annat skyddat
            arbete.
          </note>
          <note>
            Jag vill passa på att säga några ord om det uppdrag som Arbetsförmed
            ­ lingen har fått vad gäller situationen med personer som har
            både bristande kunskaper i svenska och en funktionsnedsättning
            som medför nedsatt arbets ­ förmåga, som Saila Quicklund delvis
            touchade i sitt inlägg. Det är viktigt att säga att detta uppdrag
            inte omfattar anställningar hos Samhall, eftersom behovet av insatser
            för att förbättra språkkunskaperna ska om ­ händertas innan man
            anvisas till Samhall. Arbetsförmedlingen ska se över sina arbetssätt
            och processer för att lämpliga insatser ska ges till personer
            med funktionsnedsättning som har ett annat modersmål än svenska.
            Perso ­ ner som har både en funktionsnedsättning och svaga kunskaper
            i svenska ska få rätt stöd för att kunna få ett arbete och kunna
            verka på en arbetsplats. En utgångspunkt bör vara att bristande
            kunskaper i svenska språket ska motverkas tidigt, bland annat
            för att öka möjligheten till arbete utan andra statliga insatser
            även då personen har en funktionsnedsättning.
          </note>
          <note>
            Jag ser fram emot att tillsammans med bland annat arbetsmarknadsutskottet
            diskutera resultaten av de uppdrag som vi nu har gett till Arbetsförmedlingen
            när vi har fått dem på bordet. Då kan vi utifrån detta fortsätta
            diskussionen och säkerställa att Samhall verkligen finns för dem
            som det är till för.
          </note>
          <note>
            Jag vill passa på att bemöta det som Saila Quicklund sa vad gäller
            uppdraget och hur Samhall har utvecklats. Jag har under tidigare
            roller själv haft möjlighet att följa Samhalls verksamhet väldigt
            nära. Jag känner även människor som arbetar inom Samhall och som
            tack vare anvisningarna har fått ett eget arbete. Det är viktigt
            att Samhall utvecklas när arbetsmarkna ­ den utvecklas. Det är
            också viktigt att människor får meningsfulla jobb, sådana jobb
            som verkligen efterfrågas på svensk arbetsmarknad. Jag vill inte
            gå tillbaka till skyddade verkstäder utan tycker att det är viktigt
            att de som arbetar på Samhall kan göra det på arbetsmarknaden,
            också i konkurrens med andra företag. Det är det som ger riktiga
            jobb, och det är vad vi ska sträva efter.
          </note>
          <note>
            Anf. 36 ALI ESBATI (V):
          </note>
          <note>
            Fru talman! Först vill jag ta upp att ministern i svaret hänvisade
            till olika uppdrag som har getts till Arbetsförmedlingen. Jag
            kan inte låta bli att tänka på de många debatter jag har haft
            de senaste åren med företrädare för regeringen, inklusive ministern
            själv, och för regeringens samarbetspartier om Arbetsförmedlingen.
            Vi har en myndighet som nu är i kronisk kris och som inte har
            möjlighet att ta sig an en del av dess grundläggande vardagliga
            uppgifter. Det är lättare att det då uppstår situationer där fokus
            exempelvis blir på att få iväg folk ur den egna statistiken. Tillåt
            mig därför att behålla en viss skepsis om hur det kommer att funka
            i praktiken. Förhoppningen finns förstås, och det skulle glädja
            mig om det här innebär en förbättring för dem som har ett arbete
            genom Samhall eller i framtiden ska få det.
          </note>
          <note>
            I mitt förra inlägg var jag inne på något som är helt centralt.
            Vi behöver som samhälle en ambition med större helhet. Det handlar
            om en ambition om en strategi för ett rymligare arbetsliv, ett
            arbetsliv som tar höjd för vilka människor som lever i det verkliga
            Sverige och som även bygger på insikten om att människors arbetsförmåga
            kan och kommer att ändras över tid. Jag menar verkligen att Samhall
            kan och bör vara en del av paletten av åtgärder. Det kan finnas
            andra saker, såsom olika slags lönesubventioner, hjälpmedel av
            olika slag och handledning, för att använda dem. Det kan handla
            om insatser som görs i civilsamhället och i arbetsintegrerande
            sociala företag.
          </note>
          <note>
            För att detta ska funka bra måste det vara del av en sammanhållen
            politik för full sysselsättning och utveckling. Det måste vara
            en politik som utgår från det som kanske låter som en floskel
            men absolut inte är det, nämligen att alla ska kunna vara behövda
            utifrån sina förutsättningar och att alla ska kunna jobba till
            100 procent av sin förmåga.
          </note>
          <note>
            Det är synd att vi ligger långt ifrån denna politik nu. Det är
            beklagligt. Men utöver de närliggande problem som har funnits
            inom Samhall och som dessvärre finns kvar tror jag att det är
            någonstans där som skon verkligen klämmer, om man tar ett steg
            tillbaka och tittar på det här.
          </note>
          <note>
            Jag är medveten om att en del av den kritik som kommer från högerhåll
            och från regeringens samarbetspartier delvis har andra bevekelsegrunder
            än omtanke om dem som har behov av stöd från Samhall. Det handlar
            kanske mer om att företräda de kommersiella konkurrensintressen
            som finns inom en del av de branscher där Samhall verkar. Det
            blir dock svårt att hantera det här när det inte finns en tydligare
            bild av vilken roll Samhall ska ha i praktiken. Jag vill understryka
            detta.
          </note>
          <note>
            Det här är något som länge har påtalats. De uppgifter som kom
            fram i Uppdrag granskning är inte nya i sig. Det har från olika
            håll påpekats att det finns en systematik i den relation som finns
            mellan Arbetsförmedling ­ en och Samhall som inte stämmer med
            vad som står på papperet och så vidare. Verksamheter som riktar
            sig till personer med svåra funktionshind ­ er har pressats ut.
          </note>
          <note>
            Det var detta som föranledde min fråga, som jag gärna vill att
            ministern återkommer till. Finns det något initiativ för en bredare
            översyn av politiken för personer som av olika skäl inte kan vara
            på arbetsmarknaden utan särskilt stöd och där Samhall ingår som
            en del av en helhet? Detta tror jag verkligen är nödvändigt, och
            jag efterlyser svar från ministern om det.
          </note>
          <note>
            Anf. 37 SAILA QUICKLUND (M):
          </note>
          <note>
            Fru talman! Jag kommer tillbaka till de frågor som jag ställde
            i utskottet. Ministern har nu fått tid på sig att förbereda sig
            på dem. Vi fick ju inget svar där.
          </note>
          <note>
            Var tredje person inom Samhall har en kognitiv funktionsnedsättning.
            Denna grupp har, tillsammans med de personer som har nedsatt inlärningsförmåga,
            ökat dramatiskt.
          </note>
          <note>
            Min fråga är: Vilken klassificering används i detta sammanhang?
            Vad menas egentligen med en kognitiv funktionsnedsättning? Jag
            vet vad som menas, men jag efterlyser vad som avses i dessa sammanhang
            när det gäller Samhall.
          </note>
          <note>
            Man skulle kunna anse att detta är frågor på detaljnivå, men
            det är det inte. Det är ytterst relevant eftersom denna grupp
            har ökat så väsentligt. Man måste inför en eventuell justering
            ha en god kunskap om vilka diagnosgrupper som finns inom Samhall.
            Något har skett på kort tid, och det krävs en analys.
          </note>
          <note>
            Var femte person har nedsatt inlärningsförmåga. Jag skulle jag
            vilja ha ett förtydligande även av det begreppet. Samtidigt har
            antalet anställda med nedsatt eller begränsad rörelseförmåga halverats
            på fem år. År 2015 hade man 26 procent, och 2020 är det 12 procent.
            Det är en anmärkningsvärd minskning, och jag skulle vilja ha kommentarer
            kring det. Det är viktigt med dessa detaljer så att vi verkligen
            förstår orsak och verkan, som jag sa.
          </note>
          <note>
            Åldersspannet har också förändrats. År 2011 var 60 procent över
            45 år, och på nio år har den gruppen minskat till 20 procent.
            Vi kan också se på könsfördelningen. Det är 65 procent män och
            35 procent kvinnor, alltså en stor övervikt av män. Ministerns
            analys av detta vore intressant.
          </note>
          <note>
            Jag fyller på med röster kring Samhall utifrån samhället. Chefer
            har påtalat att det inte sker någon personlig introduktion av
            de anställda och ingen anpassning till vars och ens förmåga. Alla
            ska in på samma schema.
          </note>
          <note>
            Statskontoret slog för flera år sedan larm om en lägre andel
            personer med rörelsenedsättning och en ökad andel utrikesfödda
            med arbetsförmå ­ ga. Andelen människor med stora behov av stöd
            och anpassning har minskat eftersom kraven har skärpts. Detta
            påpekade Statskontoret redan 2017.
          </note>
          <note>
            Bolaget får dessutom en klumpsumma på flera miljarder, och det
            finns stora problem med att ersättningen betalas ut just i klump.
            Det är svårt att följa vad pengarna har använts till; det är också
            anmärkningsvärt.
          </note>
          <note>
            Riksrevisionen uttrycker att det inte från vare sig årsredovisning
            eller någon annan ekonomisk redovisning går att härleda hur ersättningen
            har använts. Det rör sig alltså om ett statligt bolag som inte
            har den transparensen. Det är högst anmärkningsvärt, måste jag
            säga.
          </note>
          <note>
            Min fråga till arbetsmarknadsministern utifrån detta blir: Hur
            kan regeringen eller arbetsmarknadsministern tolerera detta? Det
            handlar alltså om skattemedel, och varje krona borde utvärderas.
            Hamnar den rätt, för den enskilde arbetstagaren men också för
            samhället i stort? Bristen på transparens är anmärkningsvärd.
            Ministern får gärna kommentera detta.
          </note>
          <note>
            Anf. 38 Arbetsmarknadsminister EVA NORDMARK (S):
          </note>
          <note>
            Fru talman! Varje skattekrona ska användas till det den är avsedd
            för. Det är också centralt i det arbete som vi nu bedriver från
            regeringens sida och i de uppdrag vi har gett för att säkerställa
            bland annat att rätt målgrupp anvisas till Samhall. Att man ska
            ha goda arbetsvillkor är självklart också en väldigt viktig utgångspunkt.
          </note>
          <note>
            Jag delar verkligen Ali Esbatis bild. Vi ska skapa ett arbetsliv
            där alla får plats och behövs – ett arbetsliv som ger förutsättningar
            att bidra utifrån egen förmåga, som ger både trygghet, utveckling
            och arbetsglädje och där man har goda villkor. Detta ska gälla
            för alla i vårt avlånga land, så det är en viktig utgångspunkt.
          </note>
          <note>
            Vi ser i dag en tudelning på svensk arbetsmarknad. Det är därför
            regeringen vidtar en rad olika åtgärder för att både möta de behov
            som finns hos personer med en funktionsnedsättning som innebär
            nedsatt arbetsförmåga och ge möjlighet för alla som har till exempel
            en lägre utbildningsnivå att fylla på sina kunskaper för att kunna
            ta de jobb som växer fram i ekonomin.
          </note>
          <note>
            Det är ingen tvekan om att arbetsmarknaden har förändrats. Det
            är tuffare krav i dag, som Saila Quicklund beskriver. Detta har
            också påverkat Samhall och det arbetsliv som medarbetarna där
            möter.
          </note>
          <note>
            Utöver stora satsningar på till exempel utbildningsreformer och
            stöd till människor när det gäller att komma in i olika typer
            av utbildningar har vi också ett antal nya reformer på gång. En
            sådan är etableringsjobb, något som också är viktigt om man tittar
            på den stora grupp som står långt från arbetsmarknaden i dag,
            som långtidsarbetslösa.
          </note>
          <note>
            Regeringen vidtar alltså en rad olika åtgärder för att säkerställa
            just det arbetsliv vi talar om, där man har ett arbete och rätt
            till egen försörjning – ett arbetsliv där alla får plats och behövs,
            helt enkelt. Detta är en väldigt viktig utgångspunkt för mig och
            regeringen.
          </note>
          <note>
            Fru talman! Från vänsterhåll väcks ibland diskussionen om att
            affärsmässigheten är ett problem för Samhall. Från högerhåll låter
            det ibland precis tvärtom: Samhall har så goda ekonomiska förutsättningar
            att de dumpar priser; man tar upp konkurrensfrågan. Jag håller
            inte med interpellanterna om något av dessa perspektiv.
          </note>
          <note>
            Jag skulle vilja säga något kort om hur jag och regeringen ser
            på modellen med Samhall och varför den är utformad på just det
            sättet. Idén med Samhall är att människor ska få riktiga jobb.
            I många länder har man i stället skapat låtsasjobb, där människor
            med en funktionsnedsättning hamnar i passivitet. Vi tror inte
            på det. Människor som har en funktionsnedsättning ska få riktiga
            jobb där de verkligen kan bidra och behövs. Det är så man får
            utveckling, gemenskap och stolthet i sitt arbetsliv.
          </note>
          <note>
            För att detta ska vara möjligt via Samhall måste Samhall producera
            sådant som faktiskt behövs och efterfrågas på arbetsmarknaden.
            Detta be ­ tyder i praktiken att man också konkurrerar med andra
            aktörer om uppdrag på marknaden.
          </note>
          <note>
            Det är självklart för oss att arbetet ska anpassas efter förutsättningarna
            för dem som anvisas till Samhall och har en funktionsnedsättning
            som medför nedsatt arbetsförmåga. Det är därför Samhall får ersättning
            från staten: för att kunna kompensera och anpassa arbetet för
            dessa individer. Affärsmässigheten får alltså aldrig eftersträvas
            på bekostnad av medarbetarna. Det är för dem som Samhall existerar,
            och arbetet ska alltid anpassas efter medarbetarnas förutsättningar.
          </note>
          <note>
            Anf. 39 ALI ESBATI (V):
          </note>
          <note>
            Fru talman! Det är en återkommande talepunkt att vi inte ska
            tillbaka till skyddad verkstad. När det handlar om industriproduktion
            av enklare slag har behoven ändrats, liksom ekonomins sätt att
            fungera. Men jag menar att man då måste ha ett bättre svar på
            vad de personer som tidigare kanske passade väldigt väl för jobb
            inom den typen av produktion ska göra i stället, som kan vara
            tryggt och utvecklande för dem.
          </note>
          <note>
            Det behövs ett arbete från regeringens och Samhalls sida för
            att komma framåt i den frågan. Lösningen för alltför många har
            varit att man har sagt att det går jättebra att vi växer inom
            exempelvis städbranschen, och det funkar bra för en del personer
            på Samhall. Men det funkar väldigt dåligt för andra, och det är
            de som kommer i kläm.
          </note>
          <note>
            För att detta ska funka menar jag att det är jätteviktigt att
            man verkligen lyssnar på de anställda och deras fackliga företrädare.
            Jag tror verkligen att det är viktigt att understryka att det
            inte alltid kan göras på samma sätt som när man frågar mellanchefer
            hur de har det på jobbet. Det krävs ansträngning och arbete för
            att få fram de verkliga problemen och lyssna på folks olika erfarenheter
            av att vara på Samhall.
          </note>
          <note>
            Jag tycker som sagt att det finns flera saker som är bra i det
            som ministern sa, men jag är fortsatt mycket orolig för hur dessa
            stora strukturella problem ska lösas. Ministern återupprepar en
            del utgångspunkter, som vi är överens om, men det räcker inte
            att ha bra utgångspunkter om man råkar gå åt fel håll. Jag hoppas
            därför att vi kan fortsätta ha den här dialogen.
          </note>
          <note>
            Anf. 40 SAILA QUICKLUND (M):
          </note>
          <note>
            Fru talman! Jag måste ändå kommentera detta med affärsmässighet.
            Det handlar alltså om att man vinner anbud för att man kan ha
            låga kostnader, till exempel 150 kronor per timme för två personer
            som utför gräsklippning. Då håller man med både bränsle och själva
            maskinerna. Det finns ju ingen annan som kan konkurrera med sådant.
          </note>
          <note>
            Det kanske mest anmärkningsvärda är väl att man när Samhalls
            egen personal inte har tillräckliga kompetenser eller förmågor
            tar in underleverantörer, alltså helt friska personer. Det handlar
            om städning på Arlanda och på SF:s biografer i Stockholm, där
            fullt friska personer verkar i Sam ­ halls organisation. Det känns
            ytterst anmärkningsvärt, och det finns stora frågetecken kring
            det. Detta säger jag bara som en kommentar till detta om affärsmässighet.
          </note>
          <note>
            Jag hör vad ministern säger i redogörelsen för åtgärder. Bättre
            sent än aldrig, kan man kanske säga. Det är bra att ministern
            har höga förväntning ­ ar, och vi kommer att följa detta. Moderaterna
            har tagit många debatter om Samhall, och vi kommer att fortsätta
            göra det. Det är stora brister gällande arbetsmiljö, avsaknad
            av individuella anpassningar och osund konkurrenssituation. Det
            handlar om att Samhall väljer sina arbetstagare. Personer med
            fysiska funktionsnedsättningar får inte plats medan personer utan
            funktionsnedsättningar arbetar inom Samhall. Åldersstrukturen
            har förän ­ drats liksom könsfördelningen. Personer som är anställda
            i vanliga städföretag arbetar i Samhall, som jag sa. Listan kan
            göras lång.
          </note>
          <note>
            Moderaterna kommer att följa den här frågan. Den är ytterst relevant
            och viktig.
          </note>
          <note>
            Jag avslutar ändå med att tacka ministern för att vi fick tillfälle
            att diskutera ett oerhört viktigt ämne.
          </note>
          <note>
            Anf. 41 Arbetsmarknadsminister EVA NORDMARK (S):
          </note>
          <note>
            Fru talman! Tack till interpellanterna! Jag vill avsluta med
            att säga att jag känner en stor stolthet över Samhall. Jag välkomnar
            att brister och problem kommer upp, för det är på det sättet som
            vi också kan göra något åt dem. Det har jag också sagt tidigare
            i den här debatten.
          </note>
          <note>
            En viktig fråga som tas upp av båda interpellanterna handlar
            om detta med att erbjuda meningsfulla arbeten inom en bredd av
            olika arbetsinsatser som också motsvarar individernas behov. Såväl
            Saila Quicklund som Ali Esbati var inne på den frågan. Det är
            ett av skälen till att vi från regeringens sida har gett Samhall
            ett uppdrag att just se till att öka bredden av olika typer av
            jobb beroende på vad det är för typ av problem som individen behöver
            få stöd med och hitta en bra sysselsättning utifrån.
          </note>
          <note>
            Som sagt, vi vidtar nu många olika åtgärder från regeringens
            sida. Det handlar om arbetsmiljön, anvisningarna och de ekonomiska
            förutsättningarna för bolaget, och det handlar om att säkerställa
            att Samhall är verksamma inom en bredd av olika verksamheter.
            Allt detta är viktigt för att Samhall ska kunna erbjuda meningsfulla
            och utvecklande jobb där individen får arbete utifrån sina förutsättningar.
          </note>
          <note>
            Problem ska åtgärdas, punkt. Men jag vill inte låta detta komma
            i vägen för att se att Samhall är en oerhört viktig verksamhet
            som vi också ska vara stolta över. Min ambition är att fortsätt
            a att utveckla Samhall till att bli ännu bättre. Man ska fullt
            ut kunna erbjuda meningsfulla jobb med en god arbetsmiljö för
            alla som arbetar där.
          </note>
          <note>
            Interpellationsdebatten var härmed avslutad.
          </note>
          <note>
            § 9 Bordläggning
          </note>
          <note>
            Följande dokument anmäldes och bordlades:
          </note>
          <note>
            Redogörelse
          </note>
          <note>
            2020/21:RR5 Riksrevisorns årliga rapport 2021
          </note>
          <note>
            Motioner
          </note>
          <note>
            med anledning av prop. 2020/21:196 Pausad BNP-indexering av skatten
            på bensin och diesel för 2022
          </note>
          <note>
            2020/21:4082 av Eric Westroth m.fl. (SD)
          </note>
          <note>
            2020/21:4083 av Niklas Wykman m.fl. (M)
          </note>
          <note>
            2020/21:4084 av Hampus Hagman m.fl. (KD)
          </note>
          <note>
            § 10 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 3 juni
          </note>
          <note>
            2020/21:796 Universitets- och högskolerådets validering av utländska
            gymnasiebetyg
          </note>
          <note>
            av Markus Wiechel (SD)
          </note>
          <note>
            till statsrådet Matilda Ernkrans (S)
          </note>
          <note>
            2020/21:797 Sexualbrott mot barn
          </note>
          <note>
            av Marléne Lund Kopparklint (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:798 Vårjakt på råbock i hela landet
          </note>
          <note>
            av Erik Ottoson (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:799 En strategi för en återstart av kultursektorn
          </note>
          <note>
            av Magnus Stuart (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:800 Hanteringen av elbilsbränder
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2020/21:801 Åtgärder för att öka villabyggandet
          </note>
          <note>
            av Larry Söder (KD)
          </note>
          <note>
            till statsrådet Märta Stenevi (MP)
          </note>
          <note>
            2020/21:802 Det framtida ålfisket
          </note>
          <note>
            av Runar Filper (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:803 Upphörandet av det allmänna uppdraget
          </note>
          <note>
            av Runar Filper (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:804 Svenskt kustfiske
          </note>
          <note>
            av Runar Filper (SD)
          </note>
          <note>
            till statsrådet Jennie Nilsson (S)
          </note>
          <note>
            2020/21:805 Ett projekt för att rädda ask och alm
          </note>
          <note>
            av Staffan Eklöf (SD)
          </note>
          <note>
            till miljö- och klimatminister Per Bolund (MP)
          </note>
          <note>
            2020/21:806 Klankriget i Hjällbo
          </note>
          <note>
            av Dennis Dioukarev (SD)
          </note>
          <note>
            till statsrådet Mikael Damberg (S)
          </note>
          <note>
            § 11 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 3 juni
          </note>
          <note>
            2020/21:3092 Fler skadade kvinnor än män inom den psykiatriska
            vården
          </note>
          <note>
            av Anne Oskarsson (SD)
          </note>
          <note>
            till socialminister Lena Hallengren (S)
          </note>
          <note>
            2020/21:3093 Illegala transporter
          </note>
          <note>
            av Björn Söder (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3094 Bristande tillgänglighet till Trafikverket
          </note>
          <note>
            av Sten Bergheden (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3095 Bekämpning av granbarkborren i reservat
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3096 Lång väntan på uppkörningstid
          </note>
          <note>
            av Sten Bergheden (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3097 En höjning av jaktkortsavgiften
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3098 Ökade möjligheter för äldre att komma ut i friska
            luften
          </note>
          <note>
            av Sten Bergheden (M)
          </note>
          <note>
            till socialminister Lena Hallengren (S)
          </note>
          <note>
            2020/21:3099 Förändringar i jaktförordningens regler för jakt
            med lös hund och hundträning
          </note>
          <note>
            av Erik Ottoson (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3100 Presidentvalet i Iran
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3101 Stöd till folket i Belarus
          </note>
          <note>
            av Markus Wiechel (SD)
          </note>
          <note>
            till statsrådet Per Olsson Fridh (MP)
          </note>
          <note>
            2020/21:3102 Den ökande vargstammen
          </note>
          <note>
            av John Widegren (M)
          </note>
          <note>
            till statsrådet Jennie Nilsson (S)
          </note>
          <note>
            2020/21:3103 Möjligheten att spara till en kontantinsats
          </note>
          <note>
            av Carl-Oskar Bohlin (M)
          </note>
          <note>
            till statsrådet Märta Stenevi (MP)
          </note>
          <note>
            2020/21:3104 Ersättning vid markintrång
          </note>
          <note>
            av Sten Bergheden (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3105 Rättigheter för resande med kollektivtrafik
          </note>
          <note>
            av Lars Beckman (M)
          </note>
          <note>
            till statsrådet Lena Micko (S)
          </note>
          <note>
            2020/21:3106 Kompetensförsörjning av specialistsjuksköterskor
            inom intensivvården
          </note>
          <note>
            av Ulrika Jörgensen (M)
          </note>
          <note>
            till socialminister Lena Hallengren (S)
          </note>
          <note>
            2020/21:3107 En mer flexibel plan för återöppnandet av arenasporter
            och större evenemang
          </note>
          <note>
            av Annicka Engblom (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2020/21:3108 Trafiksäkerhet vid järnvägsövergångar
          </note>
          <note>
            av Lars Beckman (M)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3109 Vikten av verksamhetsförlagd utbildning
          </note>
          <note>
            av Ulrika Jörgensen (M)
          </note>
          <note>
            till statsrådet Matilda Ernkrans (S)
          </note>
          <note>
            2020/21:3110 Internationellt stöd för ökad sjukvårdskapacitet
          </note>
          <note>
            av Camilla Waltersson Grönvall (M)
          </note>
          <note>
            till socialminister Lena Hallengren (S)
          </note>
          <note>
            2020/21:3111 Fysisk aktivitet i skolan
          </note>
          <note>
            av Fredrik Christensson (C)
          </note>
          <note>
            till utbildningsminister Anna Ekström (S)
          </note>
          <note>
            2020/21:3112 Skolverkets bidrag till ideella läxhjälpsföreningar
          </note>
          <note>
            av Kristina Axén Olin (M)
          </note>
          <note>
            till utbildningsminister Anna Ekström (S)
          </note>
          <note>
            2020/21:3113 Rättssäkerheten för jägare
          </note>
          <note>
            av Lars Beckman (M)
          </note>
          <note>
            till statsrådet Mikael Damberg (S)
          </note>
          <note>
            § 12 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 2 juni
          </note>
          <note>
            2020/21:2958 Belarusaffären
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            § 13 Kammaren åtskildes kl. 11 . 24 .
          </note>
          <note>
            Sammanträdet leddes av tredje vice talmannen.
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om fördröjda svar på interpellationer
          </note>
          <note>
            § 2 Anmälan om granskningsrapport
          </note>
          <note>
            § 3 Ärende för hänvisning till utskott
          </note>
          <note>
            § 4 Svar på interpellation 2020/21:648 om implementering av EU:s
            engångsplastdirektiv
          </note>
          <note>
            Anf. 1 Miljö- och klimatminister PER BOLUND (MP)
          </note>
          <note>
            Anf. 2 TOBIAS ANDERSSON (SD)
          </note>
          <note>
            Anf. 3 Miljö- och klimatminister PER BOLUND (MP)
          </note>
          <note>
            Anf. 4 TOBIAS ANDERSSON (SD)
          </note>
          <note>
            Anf. 5 Miljö- och klimatminister PER BOLUND (MP)
          </note>
          <note>
            Anf. 6 TOBIAS ANDERSSON (SD)
          </note>
          <note>
            Anf. 7 Miljö- och klimatminister PER BOLUND (MP)
          </note>
          <note>
            § 5 Svar på interpellationerna 2020/21:693 och 694 om Naturvårdsverkets
            implementering av vapendirektivet
          </note>
          <note>
            Anf. 8 Miljö- och klimatminister PER BOLUND (MP)
          </note>
          <note>
            Anf. 9 MARLÉNE LUND KOPPARKLINT (M)
          </note>
          <note>
            Anf. 10 STEN BERGHEDEN (M)
          </note>
          <note>
            Anf. 11 Miljö- och klimatminister PER BOLUND (MP)
          </note>
          <note>
            Anf. 12 MARLÉNE LUND KOPPARKLINT (M)
          </note>
          <note>
            Anf. 13 STEN BERGHEDEN (M)
          </note>
          <note>
            Anf. 14 Miljö- och klimatminister PER BOLUND (MP)
          </note>
          <note>
            Anf. 15 MARLÉNE LUND KOPPARKLINT (M)
          </note>
          <note>
            Anf. 16 STEN BERGHEDEN (M)
          </note>
          <note>
            Anf. 17 Miljö- och klimatminister PER BOLUND (MP)
          </note>
          <note>
            § 6 Svar på interpellation 2020/21:727 om information från utrikesministern
            och UD med anledning av svenskars död i Dominikanska republiken
          </note>
          <note>
            Anf. 18 Utrikesminister ANN LINDE (S)
          </note>
          <note>
            Anf. 19 MATS GREEN (M)
          </note>
          <note>
            Anf. 20 Utrikesminister ANN LINDE (S)
          </note>
          <note>
            Anf. 21 MATS GREEN (M)
          </note>
          <note>
            Anf. 22 Utrikesminister ANN LINDE (S)
          </note>
          <note>
            Anf. 23 MATS GREEN (M)
          </note>
          <note>
            Anf. 24 Utrikesminister ANN LINDE (S)
          </note>
          <note>
            § 7 Svar på interpellation 2020/21:744 om krigsbrott mot kvinnor
            och dess följder
          </note>
          <note>
            Anf. 25 Utrikesminister ANN LINDE (S)
          </note>
          <note>
            Anf. 26 AMINEH KAKABAVEH (-)
          </note>
          <note>
            Anf. 27 Utrikesminister ANN LINDE (S)
          </note>
          <note>
            Anf. 28 AMINEH KAKABAVEH (-)
          </note>
          <note>
            Anf. 29 Utrikesminister ANN LINDE (S)
          </note>
          <note>
            Anf. 30 AMINEH KAKABAVEH (-)
          </note>
          <note>
            Anf. 31 Utrikesminister ANN LINDE (S)
          </note>
          <note>
            § 8 Svar på interpellationerna 2020/21:709 och 710 om Samhall
          </note>
          <note>
            Anf. 32 Arbetsmarknadsminister EVA NORDMARK (S)
          </note>
          <note>
            Anf. 33 ALI ESBATI (V)
          </note>
          <note>
            Anf. 34 SAILA QUICKLUND (M)
          </note>
          <note>
            Anf. 35 Arbetsmarknadsminister EVA NORDMARK (S)
          </note>
          <note>
            Anf. 36 ALI ESBATI (V)
          </note>
          <note>
            Anf. 37 SAILA QUICKLUND (M)
          </note>
          <note>
            Anf. 38 Arbetsmarknadsminister EVA NORDMARK (S)
          </note>
          <note>
            Anf. 39 ALI ESBATI (V)
          </note>
          <note>
            Anf. 40 SAILA QUICKLUND (M)
          </note>
          <note>
            Anf. 41 Arbetsmarknadsminister EVA NORDMARK (S)
          </note>
          <note>
            § 9 Bordläggning
          </note>
          <note>
            § 10 Anmälan om interpellationer
          </note>
          <note>
            § 11 Anmälan om frågor för skriftliga svar
          </note>
          <note>
            § 12 Anmälan om skriftligt svar på fråga
          </note>
          <note>
            § 13 Kammaren åtskildes kl. 11.24.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
