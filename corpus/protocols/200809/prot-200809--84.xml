<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--84</head>
          <docDate when="2008-03-13">2008-03-13</docDate>
        </div>
      </front>
      <body>
        <div>
          <note n="ef0493a7">
            ﻿
          </note>
          <note n="d22d20dc">
            Riksdagens protokoll
          </note>
          <note n="32b7adca">
            2008/09:84
          </note>
          <note type="date" n="4234e29a">
            Fredagen den 13 mars
          </note>
          <note n="39250b00">
            Kl. 09:00 - 12:34
          </note>
          <note n="76f731c9">
            1 § Aktuell debatt: Den ekonomiska politiken
          </note>
          <note type="speaker" n="44ccc6bf">
            Anf. 1 THOMAS ÖSTROS (s):
          </note>
          <u who="Q3297193" xml:id="i-958592a002bd9921-0" n="8e3bbc45">
            <seg n="d6cf82c6">
              Fru talman! Jobben är den viktigaste frågan för oss socialdemokrater.
              Full sysselsättning är det allt överskuggande målet för vår politik.
            </seg>
            <seg n="af2643f9">
              Därför blir det så märkligt att lyssna på den regering som gick
              till val på frågan om jobben och som nu har bytt budskap. Det
              där med jobben, säger regeringen, kan man inte göra så mycket
              åt.
            </seg>
            <seg n="f72ef344">
              Sverige och världen befinner sig i en djup ekonomisk recession.
              Det är ett mycket allvarligt ekonomiskt läge. I Europa är det
              bara i Estland och Lettland som ekonomin krymper snabbare än i
              Sverige. Arbetslösheten stiger kraftigt.
            </seg>
            <seg n="14012b16">
              Den 15 april förra året stod en ganska självbelåten finansminister
              här i talarstolen och presenterade vårbudgeten. Han viftade bort
              alla bekymmer. Anders Borg hävdade att om man lyssnade på oppositionen
              var det lätt att få intrycket att Sverige står inför en allvarlig
              nedgång med massarbetslöshet och förödda statsfinanser. Han sade
              också att Östros var ensam, möjligtvis med undantag för Nuder,
              i bedömningen att vi stod inför en nära förestående bankkris.
            </seg>
            <seg n="438b32bd">
              Tydligare kan det inte bli. Ni har regerat som om högkonjunkturen
              skulle vara för evigt. Ni ärvde överskott på 70 miljarder kronor.
              Pengarna brände i fickan, och ni sänkte skatten med 85 miljarder
              kronor. I år går staten med stora underskott 130 miljarder i lånebehov.
              Ändå fortsätter nu regeringen att sänka skatten för dem med högst
              inkomster, men nu med lånade pengar.
            </seg>
            <seg n="ec5ab758">
              Nu krävs det ansvarstagande. Det krävs en förmåga att ingjuta
              hopp och framtidstro. Från den rödgröna oppositionen är budskapen
              tydliga: Investera i jobben nu! Det krävs. Lars Calmfors kritiserar
              regeringen för att den är för passiv. Och dela bördorna rättvist!
              Du har gett gigantiska skattesänkningar till dem med höga inkomster.
              Nu pågår bonusfest runt omkring i Sverige. Är du beredd att ge
              beskedet att du slutar låna till skattesänkningar för dem med
              höga inkomster och i stället investerar i jobben, Anders Borg?
            </seg>
          </u>
          <note type="speaker" n="2dad0eab">
            Anf. 2 Finansminister ANDERS BORG (m):
          </note>
          <u who="Q182050" xml:id="i-3fe390f73a98c3e4-0" n="ac984ab6">
            <seg n="f659e0e3">
              Fru talman! Världsekonomin har gått in i vad jag har beskrivit
              som en lång, mörk och kall vinter. Det är den situation vi har.
              Vi har ett finansiellt system som har skadats mycket allvarligt
              internationellt. I USA har man inte längre kvar några investmentbanker.
              Man har haft allvarliga bekymmer i hela sitt finansiella system.
              I Europa drabbas många länder av mycket stora bekymmer i sin banksektor.
            </seg>
            <seg n="aaa8a16b">
              Detta har slagit oerhört hårt mot den industriella basen i världen.
              Bilproduktionen i USA gick ned 60 procent i januari. I Japan har
              bruttonationalprodukten sedan slutet av förra året minskat med
              5 procent. Vi fick häromdagen industriorder från Tyskland, som
              gått ned 37 procent jämfört med samma månad förra året. Kinas
              export faller med 25 procent. Det är ett mycket allvarligt läge
              för världsekonomin.
            </seg>
            <seg n="6d07649a">
              Sverige är ett utpräglat industriland. Sverige är med sin tunga
              betoning på industrivaror som bilar, råvarubaserad massaindustri
              och malmbrytning ett av de länder som påverkas av en så kraftig
              nedgång i industriproduktionen.
            </seg>
            <seg n="d2580f14">
              Den här regeringen har mött nedgången kanske mer aktivt än någon
              annan regering i Europa. Vi har lagt fram en av de mest expansiva
              budgetarna av de länder som uppfyller kraven för stabilitets-
              och tillväxtpakten. Den mycket kraftfulla budgeten har sedan kompletterats
              med breda satsningar på Arbetsförmedlingen. Vi har förstärkt basen
              för företagens finansiering genom att tillföra ordentliga resurser
              till SEK och Almi och genom att ge möjlighet till uppskov med
              skattebetalningarna. Vi har lagt fram ett paket för att säkra
              fordonsindustrins framtid. Scania, Volvo och Volvo Lastvagnar
              har fått del av EIB:s omfattande lån.
            </seg>
            <seg n="06b57a51">
              Det här är ett tufft läge. Då är den grundläggande uppgiften
              att säkra samhällskontraktet, att säkra att medborgarna kan känna
              förtroende för att staten, det offentliga, står stark och kan
              utföra sin uppgift. Då är den första utgångspunkten starka offentliga
              finanser. Det är med starka offentliga finanser medborgarna kan
              känna sig trygga att det inte kommer nedskärningspaket, att det
              inte kommer skattehöjningar och att vi kan säkra resurserna för
              vård, skola och omsorg.
            </seg>
            <seg n="cbbfcbe8">
              En del av det samhällskontraktet är att vi har en möjlighet att
              bygga ut arbetsmarknadspolitiken. Arbetslinjen i nedgångstider
              betyder att vi satsar på aktiva åtgärder för att människor inte
              ska fastna i passiva bidragssystem. Det betyder att vi när vi
              har gjort en ordentlig och noggrann avstämning ska kunna tillföra
              kommunerna resurser för att säkra vården, skolan och omsorgen.
            </seg>
            <seg n="70c42012">
              Detta är krishantering: att säkra det grundläggande samhällskontraktet,
              men också att lägga grunden för att uppgången inte ska stanna
              i en sysselsättningslös tillväxt som den vi upplevde vid den förra
              nedgången. Det gör vi genom att säkra att arbetsmarknadens funktionssätt
              förbättras. Vi har infört ett jobbavdrag som gör det mer lönsamt
              att arbeta. Vi har reformerat socialförsäkringarna. Vi har säkrat
              ett bättre företagsklimat genom viktiga skattelättnader men också
              genom en lång rad andra åtgärder. Vi har lagt grunden genom att
              satsa på kunskap och forskning, kanske i större utsträckning än
              de flesta andra länder i den här nedgångstiden. Vi har gjort betydande
              satsningar på infrastruktur. Det är det som utmärker den svenska
              krishanteringen när man tittar på OECD:s utvärderingar.
            </seg>
            <seg n="15e0174b">
              Mot detta står oppositionen, som i stället förordar en massiv
              utgiftschock och en massiv skattechock.
            </seg>
            <seg n="c8d36fb0">
              Låt mig börja med utgiftschocken. Vi har fått 25 pressmeddelanden
              från Thomas Östros och Socialdemokraterna under den senaste tiden.
              Det handlar om 10 miljarder som man har bränt av. Till det kommer
              Miljöpartiet, faktiskt något mer försiktiga och ansvarsfulla,
              med 5 miljarder, toppat med Vänsterpartiets 25 miljarder.
            </seg>
            <seg n="807f5867">
              Vi vet inte hur förhandlingarna skulle sluta, om det är 20, 30
              eller 40 miljarder i ökade utgifter som Socialdemokraterna och
              vänsteralternativet skulle leverera. Vad vi dock vet är att detta
              är ineffektiva åtgärder. Gör vi realistiska antaganden om effekterna
              på tillväxten måste vi beakta att Sverige är en importberoende
              ekonomi. Vi måste beakta osäkerheten, att man river upp ramverket
              för de offentliga finanserna, att man höjer utgiftstaken och att
              man lägger sig på sådana sparandenivåer att det inte skulle uppfattas
              som trovärdigt. Det skulle höja räntorna, minska investeringarna
              och driva fram ett sparande.
            </seg>
            <seg n="eabb7ca9">
              Allt detta beaktat skulle Socialdemokraternas och vänsteralternativets
              utgiftsexpansion leda till att vi fick en kvarts eller kanske
              uppemot en halv procents lägre arbetslöshet. Det är i allt väsentligt
              åtgärder som föröder de offentliga finanserna och inte har mer
              än marginell effekt på sysselsättning och arbetslöshet.
            </seg>
            <seg n="46cf905d">
              Man skulle också försvåra uppgången. I botten ligger nämligen
              redan den skattechock man har planerat för att finansiera sina
              ökade bidrag och alla sina satsningar i andra delar. Vi vet att
              det är försämringar i jobbavdraget, borttagen ungdomsarbetsgivaravgift,
              chockhöjning av bensinskatten och för Vänsterpartiets del även
              bolagsskatt och arbetsgivaravgift. Det handlar om mycket stora
              belopp som vänsteralternativet vill höja skatten med. Det skulle
              ge oss sämre förutsättningar för återhämtning. Det skulle ge svensk
              ekonomi långsiktigt svagare tillväxtkraft och svagare utvecklingskraft.
            </seg>
            <seg n="9d8ccfa9">
              Därför står regeringens alternativ för ansvar, för sysselsättning
              och för att bygga Sverige för framtiden.
            </seg>
          </u>
          <note type="speaker" n="00ee6167">
            Anf. 3 THOMAS ÖSTROS (s):
          </note>
          <u who="Q3297193" xml:id="i-958592a002bd9921-1" n="8e3bbc45">
            <seg n="67d29757">
              Fru talman! Det är en nöjd finansminister som har bestämt sig
              för att kommentera utvecklingen i stället för att regera. Jag
              delar Finanspolitiska rådets bedömning. Lars Calmfors, professor
              i nationalekonomi, som är regeringens ekonomiskpolitiska rådgivare,
              säger att regeringens passivitet har förvärrat utvecklingen i
              Sverige. Det är en allvarlig utveckling. Finansministern måste
              förstå att vi har en tuff period framför oss. Men vi har tagit
              Sverige ur kriser förr. Det går att ta Sverige ur krisen igen.
              Då är en väldigt viktig utgångspunkt mycket starka offentliga
              finanser, det som vi lämnade som arv till er i form av stora överskott
              som vi byggt upp tillsammans.
            </seg>
            <seg n="a8cd906d">
              Den här veckan har vi fått flera besked som visar att det behövs
              en ny framtidsväg för Sverige. Vi är raskt på väg in i en välfärdskris.
              Konjunkturinstitutet bedömer att det kan vara 25 000 jobb som
              hotas i vården, omsorgen, förskolan när nu kommunernas ekonomi
              blir allt sämre. Samtidigt pågår en förtäckt bonusfest runt omkring
              bland samhällets toppar, i statliga bolag och i privata företag.
              Över en miljon vanliga människor har fått besked om att a-kasseavgifterna
              höjs, men skattesänkningarna regnar över dem som har bonusar och
              mycket höga inkomster.
            </seg>
            <seg n="3e3d51c8">
              För att ta Sverige ur krisen måste man investera i jobben nu,
              precis som Konjunkturinstitutet och Finanspolitiska rådet säger,
              om inte krisen ska bli ännu djupare. Det behövs investeringar
              i välfärden för att förhindra de uppsägningar som kommer, i utbildning,
              i byggande, i företagande för att få fart på Sverige.
            </seg>
            <seg n="0d3faef4">
              Men det är väldigt viktigt att dela bördorna rättvist. Dessa
              bonusar i form av skattesänkningar som Borg har riktat till dem
              som har det allra bäst ställt förstör uppslutningen kring det
              som nu behövs, en väg framåt ut ur krisen. Det är bonusar som
              statliga bolag får. Det är bonusar i form av avskaffad förmögenhetsskatt
              som Borg har infört. Det är Borgbonusar till dem som har fastigheter
              värda 10 miljoner kronor som har fått 100 000 kronor i skattelättnad
              per år och nu riktade Borgbonusar i form av skattesänkningar på
              lånade pengar till dem med högst inkomster.
            </seg>
            <seg n="dd98f2fc">
              Vi byggde upp starka offentliga finanser. Överskottsmålet gjorde
              att man hade kunnat hantera krisen mycket mer offensivt än vad
              regeringen gör. Men ni valde att sänka skatterna. Vet ni att de
              10 procenten rikaste i Sverige har fått mer i fickan av Borg än
              vad 60 procent av befolkningen har fått tillsammans?
            </seg>
            <seg n="5b93f9b8">
              Nu är underskotten här efter ansvarslöst agerande under högkonjunkturåren.
              Internationella valutafonden är mycket tydlig. När man ska stimulera
              ekonomierna är generella skattesänkningar till höginkomsttagare
              ineffektiva. Det ger inte några nya jobb, utan man rekommenderar
              satsningar på infrastruktur, investeringar i utbildning, riktade
              insatser mot dem som har sämst inkomster. Det ger jobb, och det
              ger utveckling. I stället får de som tjänar 1 miljon i år en skattesänkning
              på 14 000 kronor på lånade pengar! Det är inte rimligt när pensionärerna
              får 68 kronor.
            </seg>
            <seg n="bc9a9510">
              Redan förra året var det fler i utanförskap än när ni vann valet.
              Redan förra året ökade socialbidragen i mer än hälften av landets
              kommuner, nu i närmare 80 procent av landets kommuner. I stället
              för fler jobb har det blivit mer socialbidrag.
            </seg>
            <seg n="a6aaf834">
              Lars Calmfors beskriver er jobbpolitik med ganska förödande ord
              så här: Det är först nu som regeringens arbetsmarknadspolitik
              prövas på allvar. Problemet med den är att den utformades för
              en annan situation, högkonjunktur. Nu ska politiken möta helt
              andra problem.
            </seg>
            <seg n="5a9a027c">
              Nu har vi 350 000 som är arbetslösa, och det ökar kraftigt. Finanskrisen
              är global, men en regering har ansvaret för att Sverige ska klara
              att möta jobbkrisen på bästa sätt. Du bär ett personligt ansvar,
              Anders Borg, för att du med din politik trängde undan 500 000
              människor ut ur a-kassan. De står nu utan skydd när arbetslösheten
              ökar. Ungdomsarbetslösheten i Sverige är den näst högsta i Europa,
              och den ökar snabbare i Sverige än i andra europeiska länder.
              Det har du ett ansvar för, Anders Borg. Du har inte förberett
              Sverige för den nedgång som kommer, och de stora skattesänkningarna
              har gjort att du nu står passiv när alla råd är att investera
              i jobben.
            </seg>
            <seg n="93c8382d">
              Det behövs stimulans av småföretagsamheten. I stället för att
              höja arbetsgivaravgiften för småföretag, som du har gjort, lätta
              på bördan för småföretag, öka möjligheten till riskkapital, öka
              tryggheten för småföretag!
            </seg>
            <seg n="80609675">
              Nu behövs investeringar i en starkare utbildningslinje. De som
              förlorar jobbet får inte hamna i passivitet. Satsa brett på utbildning!
              50 000 fler platser än regeringen föreslår vi och spetskompetensutbildning
              till dem som varslas så att de slipper att förlora jobben.
            </seg>
            <seg n="75c43794">
              Det behövs investeringar i de gröna jobben, breda investeringsprogram
              för väg och järnväg, men också åtgärder för att rusta upp miljonprogramsområdena
              i stället för byggarbetslöshet och avskaffande av förmögenhetsskatten.
              Bryt otrygghetens negativa spiral, den som förlamar och gör att
              människor är rädda att konsumera! Stärk trygghetssystemen, a-kassan
              och sjukförsäkringen men lätta också på bördan för pensionärer,
              barnfamiljer och studenter och investera i välfärden! Vi riskerar
              att få tiotusentals arbetslösa som kommer från vården, skolan
              och omsorgen för att regeringen står passiv.
            </seg>
            <seg n="e6fc855d">
              Jag vill ha svar på frågan: Är du beredd att säga nej till att
              låna till skattessänkningar till dem med högst inkomster och i
              stället investera i jobb och framtidstro, Anders Borg?
            </seg>
          </u>
          <note type="speaker" n="729b5ff5">
            Anf. 4 ROGER TIEFENSEE (c):
          </note>
          <u who="Q6210672" xml:id="i-76ab8d511ed57c90-0" n="50839e6b">
            <seg n="8ce545bd">
              Fru talman! Åhörare, riksdagskolleger! I sportens värld används
              ibland uttrycket: Det går fort i hockeyn. Det är ett uttryck som
              sätter fingret på att ishockey är ett spel där det kan svänga
              väldigt fort, matchbilder kan förändras på bara några minuter.
              Alla som följer ishockeys SM-slutspel vet att man är inne i ett
              skede då supportrar kastas mellan hopp och förtvivlan.
            </seg>
            <seg n="466d280a">
              Fru talman! Mig veterligen finns det inget uttryck på motsvarande
              sätt som säger att det går fort i ekonomin. Men det kanske kommer.
              De svängningar som vi har sett i konjunkturen det senaste halvåret
              har varit dramatiska. En konjunkturkänslig verksamhet som tillverkningen
              av tunga lastbilar har gått från all time high andra kvartalet
              2008 till att det blev tvärstopp tredje kvartalet. Det är ett
              typexempel på en verksamhet som har drabbats väldigt hårt av finanskrisen.
              Kunderna kunde inte låna för att köpa redan beställda fordon.
              Det tog tvärstopp.
            </seg>
            <seg n="e2c69049">
              Så snabba svängningar i konjunkturen har vi aldrig sett förut.
              Vi kanske har fått uttrycket: Det går fort i ekonomin.
            </seg>
            <seg n="72f6c521">
              Fru talman! Sverige står bättre rustat än många andra länder
              för att möta den här lågkonjunkturen tack vare att vi har sparat
              i ladorna, vi har haft goda år och stora överskott de senaste
              åren, och regeringen har jobbat för en tydlig arbetslinje som
              har gjort att vi hade en väldigt hög sysselsättningsnivå när vi
              mötte lågkonjunkturen. Det gör att vi kan möta lågkonjunkturen
              offensivt.
            </seg>
            <seg n="bd2a5f44">
              Budgeten i höstas var ett exempel på det. Vi gör investeringar
              på 32 miljarder som stimulerar ekonomin, investeringar i infrastruktur
              som under lång tid hade eftersatts av socialdemokratiskt ledda
              regeringar. 10 miljarder på bara två års sikt 2009 och 2010, och
              sedan höjer vi den generella investeringsnivån för planeringsperioden
              framåt.
            </seg>
            <seg n="cef1a116">
              Det kommer att betyda väldigt mycket i vardagen för människor.
              Det kommer att betyda att man säkrare kan pendla till Helsingfors
              från Mälardalsregionen, för man kan lita på att tågens tidtabeller
              gäller bara som ett exempel. Vi gör investeringar i utbildning
              och inför skattesänkningar för företag och privatpersoner för
              att på så sätt dels stärka företagens konkurrenskraft, dels stimulera
              ekonomin och göra människor mer aktiva.
            </seg>
            <seg n="09a41530">
              Fru talman! Höstens budget har följts upp med en tilläggsbudget
              som riksdagen beslutade om så sent som i onsdags. Det handlar
              om ytterligare investeringar i yrkesutbildning, infrastruktur,
              ökade resurser till arbetsmarknadspolitik. Den största delen i
              den handlar om skattereduktion för ROT-arbete, reparationer, ombyggnader
              och tillbyggnader, som också som en extra miljöåtgärd kan gälla
              att åtgärda enskilda avlopp. Det tycker jag som centerpartist
              är extra värdefullt.
            </seg>
            <seg n="0fae0be6">
              Det här är rätt åtgärder för att möta en konjunkturnedgång. Det
              är rätt åtgärder för att förändra strukturer. Men i ett konjunkturläge
              som det vi är i nu skulle det inte vara rätt åtgärd att brett
              börja höja skatter för breda löntagargrupper och att höja kostnaderna
              för att ha unga anställda. Ändå är det precis det som fortfarande
              verkar ligga i Socialdemokraternas tankar.
            </seg>
            <seg n="dbea1d8b">
              Thomas Östros verkar ha retoriken att han ska säga nej till skattesänkningar
              för att investera alla sina investeringar. Problemet är att det
              inte finns några skattesänkningar att säga nej till. Det finns
              beslutade skattesänkningar att i så fall riva upp. Det besked
              vi skulle behöva få i dag är vilka skatter det är som ska höjas.
              Är det som i höstas när Socialdemokraterna föreslog att man kraftigt
              ska höja kostnaden för att anställa unga? Man räknade själv med
              13,6 miljarder.
            </seg>
            <seg n="64acf288">
              Vi vet att unga när konjunkturen går ned är de som har det svårast.
              De har många gånger kommit sist in på en arbetsplats och åker
              först ut. Hur smart är det då att dessutom chockhöja kostnaden
              för att ha unga anställda? Det skulle vara bra att få ett besked
              i dag om det fortfarande är det som gäller. Är det det socialdemokratiska
              sättet att möta lågkonjunkturen?
            </seg>
            <seg n="d9e09e41">
              Jag har stor respekt för att Thomas Östros nu börjar prata om
              ungdomsarbetslöshet. Inför valet 2006 var det Centerpartiet som
              satte den frågan på dagordningen. Socialdemokraterna försökte
              gömma ungdomar i arbetslöshet. Nu i opposition pratar man om dem.
              Men jag tror inte att det är ett smart sätt att chockhöja kostnaden
              för att ha unga anställda.
            </seg>
            <seg n="f0eef11b">
              Parallellt med att vi har en finanskris och en ekonomisk kris
              har vi också en klimatkris. Jag tror att vi måste möta det med
              att se offensivt och långsiktigt att vägen ur krisen är att ta
              helhetsgrepp. Jag återkommer i ett senare inlägg till det.
            </seg>
          </u>
          <note type="speaker" n="6f741250">
            Anf. 5 CARL B HAMILTON (fp):
          </note>
          <u who="Q6196285" xml:id="i-e88c32adb170d173-0" n="a5ca4de1">
            <seg n="c347e642">
              Fru talman! Jag tänker närmare analysera Socialdemokraternas
              alternativa kris- och konjunkturpolitik, det vill säga hur Socialdemokraternas
              politik, om den tillämpades, skulle påverka krisen och lågkonjunkturens
              förlopp i Sverige.
            </seg>
            <seg n="e34d69d6">
              Socialdemokraterna och Thomas Östros kritiserar regeringens kris-
              och konjunkturpolitik längs tre linjer:
            </seg>
            <seg n="e43d36c0">
              Socialdemokraterna är emot att skatter sänkts. Socialdemokraterna
              är emot att staten lånar och ökar sin upplåning. Socialdemokraterna
              kritiserar att överskotten i staten minskar.
            </seg>
            <seg n="640f90cb">
              Låt mig återge vad Östros sagt, först om skatterna: Alliansen
              har slösat bort överskott på stora skattesänkningar. Skattesänkningarna
              är att kasta pengarna i sjön. Man kan inte ha som huvudstrategi
              ofinansierade skattesänkningar, och man måste kunna säga nej till
              dessa ofinansierade skattesänkningar.
            </seg>
            <seg n="d75a6a1c">
              Okej, skattesänkningarna är tydligen helt fel. Men om skatterna
              inte hade sänkts hade finanspolitiken naturligtvis varit mycket
              mindre expansiv. Den totala efterfrågan hade varit lägre och resulterat
              i högre arbetslöshet.
            </seg>
            <seg n="1b14404b">
              Okej, men om nu skatterna, enligt Östros, felaktigt har sänkts,
              ja då bjuder ju logiken att skatterna bör rättas till och höjas,
              eller hur? I rådande svaga konjunktur står därmed Socialdemokraterna
              för en kontraktiv finanspolitik som minskar efterfrågan och förstärker
              nedgången och arbetslösheten.
            </seg>
            <seg n="10597af8">
              När det gäller överskotten i budgeten säger Östros att alliansen
              har slösat bort överskott. Alliansen har satt sprätt på överskotten
              med skattesänkningar, alliansen har bedrivit en slösaktig skattepolitik,
              säger Östros.
            </seg>
            <seg n="1ae1d26c">
              Igen: Skatterna borde tydligen höjas så att det så kallade slöseriet
              upphör. De underskott som prognostiseras borde tydligen elimineras,
              och de faktiskt enda kända sätten är genom höjda skatter och minskade
              utgifter. Förslag om sådana åtgärder är alltså innebörden av Socialdemokraternas
              återkommande kritik.
            </seg>
            <seg n="752f5918">
              Alltså: Socialdemokraterna hävdar i dag med sin konsekventa klagan
              på regeringens skattesänkningar och ökade underskott i staten
              en åtstramande, anti-keynesiansk politik, som ska praktiseras
              mitt i lågkonjunktur och kris. Det är en politik som skulle minska
              köpkraften i landet, snabbt driva fram högre arbetslöshet och
              även driva fram en långsiktigt högre jämviktsarbetslöshet.
            </seg>
            <seg n="9b024ccc">
              De automatiska stabilisatorerna, fru talman, är nästa punkt.
            </seg>
            <seg n="f5e68673">
              Östros kritik av ökad upplåning i staten innebär att Socialdemokraterna
              är emot att de så kallade automatiska stabilisatorerna får slå
              igenom i de offentliga finanserna. Östros företräder därmed en
              politik som senast hävdades av president Herbert Hoover i USA
              på 20-talet, och som drev fram 30-talskrisen. Östros har lyckats
              förtränga Ernst Wigforss, Bertil Ohlins och Gunnar Myrdals insatser
              och har lite otippat hamnat på den reaktionäre Herbert Hoovers
              linje. Det beror naturligtvis inte på att Östros är reaktionär
              utan att han är populist, att hans politik bara när det passar
              sig är grundad i ekonomisk analys.
            </seg>
            <seg n="811af567">
              Så till utgifterna. Nu kommer vi till Socialdemokraternas samtidiga
              utgiftsexpansion. Socialdemokraterna vill öka utgifterna, och
              det gäller inte bara ökade transfereringar till a-kassan utan
              även ökade offentliga utgifter för barnfamiljer, pensionärer,
              studenter och kommuner. Dessutom vill Socialdemokraterna, förutom
              dessa transfereringar, öka de offentliga medlen till utbildning,
              ha mer till infrastruktur, större ROT-avdrag, mer till bostadsrenoveringar,
              mer till klimatomställning och mer till välfärden.
            </seg>
            <seg n="a1938c33">
              Fru talman! Det finns minst två fel med dessa förslag.
            </seg>
            <seg n="7f87edaf">
              För det första: Dessa utgiftsförslag är sammantagna ur konjunktursynpunkt
              ett sammelsurium av effekter. Lars Calmfors och Valutafonden,
              som Östros gillar att hänvisa till, men även andra ekonomer förespråkar
              att konjunkturdämpande utgifter bör följa tydliga regler, till
              exempel 3 T-regeln. De ska vara temporära, de ska vara träffsäkra
              och de ska vara rätt tajmade. Men Socialdemokraternas ökade utgifter
              är ett hoprafs av åtgärder vars effekter spretar åt alla möjliga
              håll ur konjunktursynpunkt och uppfyller inte alls professionella
              ekonomers kriterium för en riktigt utformad finanspolitik.
            </seg>
            <seg n="5e777a9e">
              För det andra: Om krisen drar det allra minsta ut på tiden utöver
              det normala för en konjunkturnedgång eller att den blir djupare
              det är ju precis båda dessa faktorer som de flesta prognoser för
              närvarande pekar på finns det inga marginaler, ingen uthållighet
              i de offentliga finanserna med Östros och Socialdemokraternas
              politik. Med Östros politik skulle nationen snart vara intecknad
              upp över öronen med sönderkörda offentliga finanser och hög och
              permanent arbetslöshet.
            </seg>
            <seg n="a9418c90">
              Summan av alla dessa utgiftsökningar som Socialdemokraterna har
              blir släpphänta, instabila och sönderkörda statsfinanser. Vid
              en lite längre och lite djupare nedgång i konjunkturen än vad
              som är normalt blir det full fart ned i djupa, permanenta, strukturella
              och långsiktiga budgetunderskott. Vi som nation skulle få lida
              av Östros släpphänta budgetpolitik och strukturella underskott
              många år bortom denna konjunkturnedgång.
            </seg>
            <seg n="628be871">
              Fru talman! Det är oerhört viktigt för nationen Sverige att Östros
              och vänstersidans släpphänta och konjunkturförstärkande ekonomiska
              politik inte får bestämma budgetsaldot och politiken mot arbetslösheten
              i Sverige. Arbetslösheten skulle snabbt bli betydligt större och
              mer djupgående på sikt.
            </seg>
          </u>
          <note type="speaker" n="8ed6f66b">
            Anf. 6 EMMA HENRIKSSON (kd):
          </note>
          <u who="Q4953633" xml:id="i-3fe390f73a98c3e4-1" n="ec933f0b">
            <seg n="9f6d9e65">
              Fru talman! I måndags var jag tillsammans med några partikamrater
              på en liten rundresa i Halland. När jag kom dit på morgonen möttes
              jag av strålande solsken. Jag såg aldrig någon temperaturmätare
              den dagen, men om jag får tro de hallänningar vi mötte steg termometern
              upp till nästan tio grader. När jag kom till Helsingforss central
              med tåget på kvällen var det något helt annat som mötte mig. Den
              här veckan har vi verkligen fått pulsa i höga snödrivor hemma
              i min förort. Vilka temperaturer som möter mig nu på söndag när
              jag ska åka upp till Piteå kan jag bara ana.
            </seg>
            <seg n="b449f608">
              De här stora klimatskillnaderna gäller inte bara temperatur och
              väder. Vi kan se lika stora skillnader i ekonomiska förutsättningar
              runt om i vårt land. Vissa orter har redan drabbats väldigt hårt,
              medan andra än så länge bara har sett början. Även om vi självklart
              måste se med öppna ögon på de allvarliga effekter som lågkonjunkturen
              för med sig, är det också viktigt att vi vågar se de solglimtar
              som ändå skymtar fram mellan molnen.
            </seg>
            <seg n="150ee2f1">
              Jämfört med de flesta andra länder i och utanför Europa har vi
              gått in i lågkonjunkturen med väldigt goda förutsättningar. Tack
              vare högkonjunkturen och de åtgärder som regeringen har vidtagit
              kunde vi när bubblan sprack i höstas konstatera att redan då hade
              180 000 fler personer fått ett arbete att gå till.
            </seg>
            <seg n="827b98ef">
              Vår statsskuld har sjunkit i rekordsnabb takt, inte minst tack
              vare de försäljningar som gjordes i rättan tid. Det gjorde att
              vi hade överskott i statens finanser stora nog att redan i den
              ordinarie budgeten för 2009 kunna satsa 32 miljarder kronor för
              att ännu fler skulle kunna komma i arbete. Vi har kunnat satsa
              på både efterlängtade och nödvändiga åtgärder i till exempel barnomsorg
              och fortbildning och på investeringar i infrastruktur och forskning.
            </seg>
            <seg n="c048df56">
              Dessutom har vi sett till att göra det lättare för till exempel
              sjukvårdsbiträden, busschaufförer, poliser och andra med vanliga
              inkomster att leva på sin lön.
            </seg>
            <seg n="739765f8">
              Minst lika viktigt är att vi inte har satt sprätt på alla pengar.
              Redan i höstas blev det tydligt att det behövdes göras ännu mer
              för att mildra effekten av finanskrisen. Därför har vi också tagit
              beslut om åtgärder för ytterligare 8 miljarder som är särskilt
              inriktade på jobb och omställning.
            </seg>
            <seg n="a67a2df5">
              Fru talman! Jag tillhör dem som tyckte att det var roligt när
              Caroline af Ugglas i lördags gick vidare till final i Melodifestivalen
              med sin sköna retrosoullåt Snälla, snälla även om jag har hört
              att en del tycker att den är tjatig. Men fler än jag tycker nog
              att det är ännu tjatigare när oppositionen drar i gång med sin
              klagolåt: mera, mera, mera, mera.
            </seg>
            <seg n="092845db">
              Socialdemokraternas motion med anledning av konjunkturläget,
              som vi behandlade här i onsdags, är bara ett exempel på hur de
              låter. Samtidigt som vi får höra ständiga påståenden om att regeringen
              inte gör något kan vi i deras motion läsa en tabell där de först
              listar regeringens förslag och sedan i ruta efter ruta beskriver
              sina egna åtgärder med orden: Ja, men mer, ja, men mer, ja, men
              mer.
            </seg>
            <seg n="415cc161">
              Kanske har Thomas Östros insett att denna argumentation inte
              riktigt håller och inte är trovärdig, för på senare tid har vi
              börjat höra ett nytt mantra som går ut på att vi spenderar för
              mycket. Det påstås att vi lånar till skattesänkningar.
            </seg>
            <seg n="a3e41b0f">
              Jag menar att det är hög tid att Socialdemokraterna, Vänstern
              och Miljöpartiet bestämmer sig för hur de har tänkt manövrera
              landet ur krisen. Vill ni bromsa eller vill ni trycka gasen i
              botten? Är det en skattechock för låg- och medelinkomsttagarna
              som vi ska förbereda oss för? Eller ska ni rädda välfärden genom
              att sätta den unga generationens framtida försörjning på spel
              med ett skenande budgetunderskott och totalt förlorat förtroende
              för de offentliga finanserna? Det är svårt att veta för att ni
              inte är överens men framför allt för att den retorik ni håller
              er med inte räcker längre än till de feta rubrikerna. När det
              kommer till de konkreta åtgärderna i budgetmotionen är det inte
              mycket mer än konturerna kvar.
            </seg>
            <seg n="78503495">
              Låt mig ta ett exempel från den offentliga hearing finansutskottet
              hade i går om det ekonomiska läget i kommunerna. Där uttalades
              stora ord om hur viktigt det är med generella bidrag till kommunsektorn.
              Men granskar vi de förslag som Socialdemokraterna har lagt fram
              ligger den absoluta tonvikten på riktade bidrag.
            </seg>
            <seg n="19aef707">
              För de åhörare som känner att de inte riktigt har koll på skillnaden
              mellan generella och riktade bidrag kan det enklast beskrivas
              som att de generella bidragen är pengar som kommunerna får i en
              klumpsumma. Man kan använda dem till det man vill utan krav på
              att några särskilda nya insatser eller förändringar ska göras.
              Riktade bidrag däremot ställer krav på att kommunen ska göra något
              särskilt. Det kan till exempel vara att anställa fler fritidspedagoger
              eller göra särskilda satsningar inom barn- och ungdomspsykiatrin.
              Det kan självklart vara mycket angelägna förändringar, men för
              en kommun som är i kris och går med underskott är det inte till
              särskilt stor hjälp.
            </seg>
            <seg n="ddf80a0e">
              De riktade bidrag som Socialdemokraterna har föreslagit är inte
              bara låsta till vissa specifika åtgärder, utan de ställer dessutom
              stora krav på att kommunerna själva ska bidra med finansieringen.
              Var de pengarna ska komma från när i varje fall hälften av landets
              kommuner går mot större underskott skulle jag gärna vilja ha ett
              svar på. Jag kan inte svara på det, och vi har hittills i debatten
              inte fått något svar på det. Men jag hoppas att vi kommer att
              få det.
            </seg>
          </u>
          <note type="speaker" n="7245f075">
            Anf. 7 ULLA ANDERSSON (v):
          </note>
          <u who="Q4935938" xml:id="i-191edb17211cd305-0" n="3b59da7c">
            <seg n="76cfa809">
              Fru talman! Vi har de tre f:ens regering. Först förnekar man
              krisen, därefter försöker man förminska krisen och sedan fördröjer
              man alla former av insatser allt vad man någonsin kan. Förneka,
              förminska, fördröja tre f-kännetecken för denna regering.
            </seg>
            <seg n="2b2eb547">
              I januari månad hade den öppna arbetslösheten för första gången
              på fem år ökat i samtliga LO-förbund. Under de senaste åren har
              antalet öppet arbetslösa LO-medlemmar ökat med 50 procent. Öppet
              arbetslösa tjänstemän har ökat med 25 procent. Den öppna arbetslösheten
              i IF Metall har ökat med 124 procent. Det är nu det fackförbund
              som har flest öppet arbetslösa medlemmar, fler än Kommunal. I
              Byggnads ökade arbetslösheten med 118 procent. Antalet arbetslösa
              ungdomar har ökat med 14 000 på ett år.
            </seg>
            <seg n="a872ab32">
              I februari varslades nästan 16 000 personer. Det behövs 14 miljarder
              enbart för att upprätthålla sysselsättningen i kommunerna på dagens
              nivå enligt Konjunkturinstitutet. Var fjärde svensk oroar sig
              för om man ska få behålla jobbet eller inte. Många som redan har
              förlorat sitt jobb undrar: Kommer jag att få ett nytt jobb? Kommer
              jag att få stöd till en omställning? Kommer jag att kunna få en
              arbetsmarknadspolitisk insats? Kan jag bli omskolad? Ska jag behöva
              flytta nu när min ekonomi är totalt förstörd efter att regeringen
              har försämrat a-kassan kraftigt? Om man nu har någon a-kassa,
              vill säga. Var tredje arbetslös och varannan ungdom under 25 år
              är utan a-kassa. Samtidigt har socialbidragskostnaderna ökat med
              8 procent på ett år.
            </seg>
            <seg n="8a2f5503">
              Regeringen tror att marknaden ska kunna lösa allt. Därför har
              man ingen egen politik därav denna debatt. Här talar man mer om
              oppositionens politik, för oppositionen har faktiskt presenterat
              en politik. Vi tror på politikens kraft och förmåga, till skillnad
              från regeringen.
            </seg>
            <seg n="0309f5da">
              Regeringen verkar tro att man kan prata sig ur krisen. Vi har
              en representant som jämför det som händer med någon form av hockeymatch.
              Det är kränkande mot alla dem som drabbats av krisen. En annan
              representant pratar om schlagerfestivalen. Vi har ministrar som
              pratar om skitår, vargavinter och kall mörk vinter. Men man handlar
              inte. Nej, man analyserar, följer frågor och pratar. Man försöker
              prata sig ur krisen och prata sig till tillväxt.
            </seg>
            <seg n="af3d829a">
              Det enda man pratar om är sin superbudget en budget som antogs
              utifrån helt andra förutsättningar än vi har i dag i vår vardag.
              Man pratar och försvarar sina skattesänkningar. De är minsann
              ansvarsfulla. Men det är inte ansvarsfullt att öka anslagen till
              kommuner och landsting. Nej, man ställer sig vid sidan om och
              hoppas på att jobben ska komma på något sätt ändå. Carl B Hamilton
              tror att kungabröllopet ska fixa jobben. Det är väl den enda politik
              han hittills har presenterat för fler jobb.
            </seg>
            <seg n="29a5b884">
              Nej, man har ingen tilltro till politikens förmåga eller kraft.
              Men jag kan berätta att det är många som har det. Vi har besökt
              många orter som har drabbats hårt av varsel. Vi har besökt företag
              och träffat fackföreningsrepresentanter, kommunledningar och företagsledningar.
              Det finns ett genomgående mönster i de besöken. Man efterfrågar
              initiativ, handlingskraft och politiska lösningar, för det tror
              man på.
            </seg>
            <seg n="401e0210">
              Jag kan nämna några saker som har kommit upp oavsett var i landet
              jag har varit. Man vill att det satsas på utbildning, komvux,
              kvalificerad yrkesutbildning och fler högskoleplatser. Man vill
              att de anställda får vara kvar i företagen och att staten går
              in och bistår med utbildningar i stället för att företagen varslar
              och säger upp. Man vill att det satsas på att rusta allmännyttan,
              på att få i gång byggandet och på energieffektiviseringar, stambyten
              med mera. Man vill se satsningar på infrastruktur.
            </seg>
            <seg n="b0814c7d">
              Varenda kommun jag har varit i har någon form av behov av satsningar
              på infrastruktur. Det kan vara vägunderhåll eller som i Olofström
              där man behöver en rondell så att långtradarna från Volvo slipper
              åka runt i en stor cirkel med längre vägsträcka och ökade klimatutsläpp
              till följd.
            </seg>
            <seg n="9707c9f3">
              Man vill ha järnvägsinvesteringar för att kunna arbetspendla
              eller för att underlätta för ortens företag.
            </seg>
            <seg n="3551f088">
              Man säger: Rusta upp a-kassan! Det är absolut nödvändigt för
              tryggheten och för den ekonomiska efterfrågan. Värna kommunerna!
              Låt dem inte fördjupa lågkonjunkturen genom stora sparpaket och
              uppsägningar! De behöver ha resurser för att stötta med utbildning
              och investeringar.
            </seg>
            <seg n="6c7429c1">
              Icke sa Nicke. Regeringen med de tre f:en förminskar krisens
              effekter och ställer sig vid sidan om och tittar på. Den är inte
              beredd att ta det ansvar man har fått av svenska folket utan tror
              helt plötsligt att om man är i regeringsställning är man i opposition.
              Det är så jag tolkar debatten i dag: Vi i regeringen har inte
              insett att vi har ett ansvar. Vi tror att vi är i opposition.
            </seg>
            <seg n="58048ed0">
              Jag hoppas att tiden går fort till nästa val så att vi får byta
              regering och byta politik och får en regering som vill och kan
              ta ansvar.
            </seg>
          </u>
          <note type="speaker" n="65b46a6a">
            Anf. 8 MIKAELA VALTERSSON (mp):
          </note>
          <u who="Q4354795" xml:id="i-42d52d3bf25e7833-0" n="cc2d5458">
            <seg n="8596253f">
              Fru talman! Den politik som den moderatledda regeringen hittills
              har presenterat saknar nödvändiga insatser för omställning, utbildning
              och investeringar.
            </seg>
            <seg n="fc8ca961">
              Vi har från Miljöpartiets sida presenterat förslag till kraftiga
              investeringar i klimatomställning, jobb och utbildning som skulle
              kunna motverka effekterna av den ekonomiska inbromsning vi befinner
              oss i.
            </seg>
            <seg n="c307b548">
              Det är hög tid att tackla både finanskrisen och lågkonjunkturen
              med offensiva åtgärder som leder till klimatomställning samtidigt
              som det leder till nya jobb.
            </seg>
            <seg n="8baf6911">
              Regeringens orättvisa fördelningspolitik måste bytas mot en politik
              där man ser människor. Den här mandatperiodens politik har inneburit
              en human katastrof. Regeringen har lämnat människor i sticket
              när de behövde bli sedda som mest. Man har försämrat tryggheten
              när den behövdes som bäst.
            </seg>
            <seg n="43ade244">
              Regeringens politik har lett till ökat utanförskap och försämrat
              människors omställning och möjligheten till nytt jobb. Regeringen
              inser inte vikten av utbildning och kompetensutveckling det är
              alldeles uppenbart.
            </seg>
            <seg n="8f4de0ca">
              För Miljöpartiet går skapandet av nya jobb och hållbar utveckling
              hand i hand. Vi menar att den konjunkturnedgång vi nu upplever
              också kan innebära en möjlighet till offensiva åtgärder som skapar
              arbetstillfällen och bättre förutsättningar för hållbar utveckling.
            </seg>
            <seg n="329a8fca">
              De åtgärder som sjösätts måste verka för att stärka samhällets
              långsiktiga utveckling och leda till att klimatmålen bättre nås.
            </seg>
            <seg n="6bd67a2b">
              Fru talman! Den här regeringens strategi har varit att vänta
              ut krisen och sitta lugnt i båten. Att vara passiv och vänta ut
              krisen kan kanske en del, vid en första anblick, tycka är ett
              strategiskt val. Att få människor att uppfatta det som att ni
              sitter tryggt och lugnt kanske kan vara bra i kristider. Men att
              visa sig mogen ett politiskt ledarskap i svåra tider är att kunna
              hantera aktuella kriser och åtgärdsförslag samtidigt som man har
              en långsiktig kurs och riktning. Det är det ni i den moderatledda
              regeringen saknar.
            </seg>
            <seg n="63f34a28">
              Den svenska regeringen sitter still och väljer att släppa rodret
              och krypa ihop i båten när man i stället måste ha mod och veta
              vart man ska.
            </seg>
            <seg n="8dff00ce">
              Man kan välja att ta den utmaning som den här ekonomiska situationen
              kräver på ett medvetet sätt och med en tydlig riktning för vart
              man ska. Man kan antingen välja att ingjuta framtidstro och hopp
              i människor eller göra som Sveriges regering och huka sig i båten
              och passivt vänta tills stormen eller vargavintern eller det ännu
              värre ord som ni brukar använda och som jag inte vill upprepa
              här i kammaren har passerat.
            </seg>
            <seg n="5f3700cb">
              Ni hade kunnat välja att i stället fatta rodret, ta ut kursen
              och styra mot ett bestämt mål, men då måste man ju veta vart man
              ska.
            </seg>
            <seg n="53b4281e">
              Man kan göra som en nyvald president i ett annat, lite större,
              land, ge människor hopp och säga: Yes we can .
            </seg>
            <seg n="dce65f07">
              Eller också kan man göra som den svenska regeringen och säga:
              No, we cannot. No we will not.
            </seg>
            <seg n="cf1b2031">
              Det går att hitta kortsiktiga lösningar som skapar jobb nu, men
              som också är rätt på lång sikt. Man kan lyfta blicken och göra
              det som är nödvändigt.
            </seg>
            <seg n="e2ac3a88">
              Om man granskar de förslag till krisåtgärder som den svenska
              regeringen har lagt fram ser man att en försvinnande liten del
              är framtidsinriktad och hållbar. Vi måste göra saker som nu kan
              tidigareläggas men som ändå måste göras på sikt. Det handlar om
              att bygga ut spårbunden trafik, underhålla våra järnvägar, renovera
              våra bostadsområden och samtidigt energieffektivisera, bygga ut
              biogasproduktion och göra andra klimatinvesteringar som både ger
              jobb och ett bättre klimat.
            </seg>
            <seg n="44932903">
              Det är möjligt att stärka Sverige och gynna teknikutveckling
              och inte sitta passiv och vänta. Man kan välja att låta situationen
              förvärras i kommuner och landsting, låta uppsägningarna öka i
              vår välfärdssektor eller också kan man inse att en sådan utveckling
              inte är bra och att den förvärrar krisen.
            </seg>
            <seg n="7a689194">
              Om man kommer till den senare insikten behöver man skjuta till
              pengar för att förhindra uppsägningarna i kommunerna.
            </seg>
            <seg n="f79a39da">
              Vi i det rödgröna samarbetet vet vart vi vill. Vi vet vart båten
              ska styra. Vi vill investera i klimatbra åtgärder. Vi vill bygga
              om Sverige till mer hållbart. Vi vill bevara en bra kvalitet i
              skola, förskola, äldreomsorg och vård. Vi vill gynna grön teknik.
              Vi vill satsa på utbildning och kompetensutveckling och vi vill
              förstärka trygghetssystemen i Sverige.
            </seg>
            <seg n="20ed9582">
              Vi vill arbeta för ett samhälle där man kan leva bra på ett hållbart
              sätt med hållbara energilösningar och där ekonomisk utveckling
              kan förenas med en hållbar utveckling.
            </seg>
            <seg n="d223c987">
              Fru talman! Jag är djupt orolig över utvecklingen och över en
              moderatledd regering som har valt att sitta stilla och passiv
              i båten och som inte vet vart de ska styra. Vi har en regering
              i Sverige som inte tar ledning och som inte pekar ut riktningen
              när Sverige som allra bäst behöver en medveten politik för nya
              jobb, för att hjälpa människor till omställning och utbildning,
              för en stor satsning på kompetensutveckling för att mota de varsel
              vi ser, för en satsning på kommuner för att förhindra att man
              säger upp människor så att det blir kris i skolor, omsorg och
              äldreomsorg, något som drabbar barn och de människor som är allra
              mest utsatta. Sverige behöver en satsning på trygghetssystemen
              som gör att man inte behöver vara lika orolig och drabbas lika
              hårt när tiderna har vänt och man är i behov av det trygghetssystem
              som bör finnas, men som den här regeringen har monterat ned.
            </seg>
          </u>
          <note type="speaker" n="1bd731c7">
            Anf. 9 Finansminister ANDERS BORG (m):
          </note>
          <u who="Q182050" xml:id="i-3fe390f73a98c3e4-2" n="ac984ab6">
            <seg n="1d41f97d">
              Fru talman! Den här regeringen har mycket aktivt mött nedgången
              i svensk ekonomi. Låt mig återge Europeiska rådets bedömning av
              finanspolitiken i Sverige.
            </seg>
            <seg n="eba05828">
              Man konstaterar att i linje med den ekonomiska återhämtningsplanen
              i Europa har Sverige antagit ett flertal finanspolitiska stimulansåtgärder
              och åtgärder för strukturreformer. Det är ett adekvat svar på
              den ekonomiska nedgången. Det kommer i tid och har en rimligt
              klar inriktning, men i princip varaktig karaktär. De som har det
              inkomstskatter och sociala kostnader är en del av en strukturpolitisk
              agenda i linje med Lissabonstrategin. De åtgärder som föreslås
              i kompletteringspropositionen, konstaterar man, har däremot huvudsakligen
              temporär karaktär och föreslås som ett direkt svar på nedgången.
            </seg>
            <seg n="938a7ddd">
              Man konstaterar att med de åtgärder som har föreslagits, inklusive
              det uppdaterade programmet, har Sverige en expansiv inriktning
              på 1 procent av bnp. Med de ytterligare åtgärder som föreslås
              är den expansiva inriktningen än mer markant.
            </seg>
            <seg n="4421fd0a">
              Man konstaterar att sammantaget är slutsatserna att de offentliga
              finansernas ställning är sund. Stora överskott i goda tider har
              skapat utrymme för en aktiv finanspolitik i den nuvarande nedgången
              som inte bara kortsiktigt ökar efterfrågan utan också stärker
              ekonomins långsiktiga tillväxtpotential.
            </seg>
            <seg n="3fa65f85">
              Samma sak gäller när OECD jämför och granskar regeringars program.
              Vad är särskilt och speciellt med det svenska? Var omnämns vi?
              Jo, för mycket stora forskningssatsningar. Man understryker särskilt
              att vi sänker arbetsgivaravgiften för unga människor och möter
              en utsatt grupp. Man poängterar att infrastruktursatsningar är
              en viktig del.
            </seg>
            <seg n="eb324e3e">
              Vi ligger lågt på ett område. Det ska sägas. Vi tillhör inte
              dem som har satsat på industripolitik.
            </seg>
            <seg n="3a1a4452">
              När man tittar på sammanställningen ser man att vi tillsammans
              med Finland och Tjeckien har den mest expansiva politiken av de
              länder i Europa som klarar stabilitets- och tillväxtpakten.
            </seg>
            <seg n="34b2a94b">
              Det är helt skilda verkligheter.
            </seg>
            <seg n="97750368">
              När oberoende bedömare noggrant värderar regeringens politik
              landar man i att det är ett adekvat svar på det som behövs.
            </seg>
            <seg n="4f1f2e50">
              Varför har vi kunnat göra det? Jo, därför att vi under 2007 och
              2008 hade 200 miljarder i överskott i finansiellt sparande och
              därför att vi under de åren amorterade 165 miljarder kronor på
              vår statsskuld.
            </seg>
            <seg n="c36a3d7c">
              Detta är en ansvarsfull politik som bygger på att man möter nedgången.
              Mot det står oppositionen. Här har vi igen det utgiftssammelsurium
              som har beskrivits.
            </seg>
            <seg n="491dec51">
              När det gäller Miljöpartiet kan man naturligtvis tänka sig att
              de backar från sina krav så att det inte blir något extra till
              naturvården, klimatinvesteringar, klimatinfrastruktur och praktik
              inom arbetsmarknadspolitiken. Men om man inte tror att de backar
              från allt handlar det om 4 miljarder som ska läggas till Socialdemokraternas
              11 miljarder. Vänsterpartiet vill satsa 6 miljarder på kommunerna,
              8 miljarder på investeringsstöd och 10 miljarder på en bostadsfond
              för hyresrätter. De kanske ska backa från allt detta. Men är det
              inte så handlar det om 40 miljarder.
            </seg>
            <seg n="17417556">
              Det är klart att om man bränner på 40 miljarder hamnar vi i en
              sits där vi kommer att ha oordning på våra offentliga finanser.
              Då hamnar vi i en sits där vi kommer att ha stora underskott som
              måste mötas under nästa mandatperiod. Vi vet att Socialdemokraterna
              har gjort det förut. De kan möta en nedgång i offentliga finanser.
              Det är Socialdemokraterna bra på. De kan också beskriva hur de
              kommer att göra det.
            </seg>
            <seg n="796f7d5f">
              Jag läser ur saneringspaketets innehåll av Göran Persson. Där
              står det att man förbättrar prövningen av förtidspensioner, man
              reducerar basbeloppet med 6 miljarder, man sänker barnbidraget,
              man sänker folkpensionen, man minskar investeringarna i järnvägar,
              man sänker ersättningen i sjukersättningen till 75 procent, man
              sänker ersättningen i a-kassan till 75 procent, man drar ned bostadsbidragen,
              och man minskar underhållsstödet. Det är den typ av politik som
              Socialdemokraternas utgiftschock skulle framtvinga. Den skulle
              framtvinga ett behov av saneringsåtgärder när vi ska möta uppgången.
            </seg>
            <seg n="a7a240a0">
              Ordning och reda nu gör att vi kan få ordning och reda sedan
              och då klara av att få en uppgång i sysselsättningen när konjunkturen
              vänder.
            </seg>
          </u>
          <note type="speaker" n="40fb93bb">
            Anf. 10 THOMAS ÖSTROS (s):
          </note>
          <u who="Q3297193" xml:id="i-958592a002bd9921-2" n="8e3bbc45">
            <seg n="f0d316f6">
              Fru talman! Vi har hört referenser till Melodifestivalen. Jag
              har också tittat på den och tyckte att det var roligt att se Lili
              &amp; Sussie göra comeback. Man får en déjà vu-upplevelse eftersom
              ungefär samtidigt som Lili &amp; Sussie var populära var det Borg
              och Hamilton som var i regeringsställning i början av 90-talet,
              som ni kommer ihåg. Det var samma visa då. Det var då det var
              fest i Kapernaum. Trots mycket stora underskott sänkte man skatterna,
              särskilt inriktat på dem med riktigt höga inkomster. Förmögenhetsskatten
              skulle exempelvis bort, och det var utgifter. Vårdnadsbidraget
              infördes. Nu är vi där igen Borg och Hamilton. Jag föredrar Lili
              &amp; Sussie.
            </seg>
            <seg n="f7449486">
              Ordning och reda innebär att man inte kan genomföra dessa ofinansierade
              skattesänkningar riktade till höginkomsttagare. Det ger inga jobb,
              man måste prioritera i ett sådant här läge så att man skapar de
              jobb som behövs för att kunna bekämpa en skenande arbetslöshet.
            </seg>
            <seg n="a670a7d2">
              Vi har sagt nej till den typ av politik som ni har bedrivit när
              ni satte sprätt på överskotten. Hade ni inte drivit den politiken
              hade Sverige sett annorlunda ut. Vi hade haft en bättre fungerande
              arbetsmarknad med fler som fått utbildning för att kunna få jobb,
              och vi hade haft högre sysselsättning. Vi hade haft en mer robust
              välfärd med mindre barngrupper i förskolan och bättre äldreomsorg.
              Vi hade haft starkare trygghetssystem där människor hade kunnat
              lita på att försäkringarna fungerar och att a-kassan inte är sådan
              att man får gå från hus och hem när man blir arbetslös. Vi hade
              haft mer investeringar i vägar och järnvägar och i byggande. Pensionärerna
              hade inte straffbeskattats såsom nu sker på ett mycket upprörande
              sätt. Studenter och barnfamiljer hade kunnat få en hjälpande hand
              i krisen. Och vi hade inte gett skattebonusar, Borgbonusar, till
              dem som har det allra bäst ställt.
            </seg>
            <seg n="8aff9f92">
              Det finns ett mycket begränsat utrymme för att höja skatter för
              vanligt folk i dag. Vi är i en svår ekonomisk kris. Men de som
              har det gott ställt ska vara med och bidra. Det är själva grundidén
              bakom att få uppslutning för att ta Sverige ut ur krisen. Sätt
              stopp för ofinansierade skattesänkningar!
            </seg>
            <seg n="bfa09fbc">
              Svara på min fråga, Borg: Är du beredd att säga att det nu inte
              blir några ofinansierade, lånefinansierade, skattesänkningar till
              dem som har högst inkomster?
            </seg>
            <seg n="d6d633a3">
              Jag är bekymrad över samma sak som professor Lars Calmfors. Han
              säger att passiviteten förvärrar utvecklingen i Sverige.
            </seg>
            <seg n="d8988944">
              Jag är särskilt bekymrad över utvecklingen för ungdomar. Antalet
              arbetslösa ungdomar är nu 140 000. Det är näst högst i hela Europeiska
              unionen.
            </seg>
            <seg n="956049fa">
              I går varnade Svenskt Näringsliv för att ungdomsarbetslösheten
              kan komma att nå 30 procent. Det är en förskräckande siffra. Det
              är ett fullständigt haveri återigen när det gäller den slösaktiga
              skattepolitik där man bara har tagit bort arbetsgivaravgifter
              utan att förstå att ungdomarna behöver utbildning och yrkesinriktad
              utbildning så att de kommer in på arbetsmarknaden. Långtidsarbetslösheten
              bland de unga är nu uppe i 30 000.
            </seg>
            <seg n="8d14e57d">
              Nu behövs ett brett program för att ungdomar ska komma i jobb
              och utbildning. Ta bort arbetsgivaravgiften helt för dem som anställer
              arbetslösa ungdomar! Det är mycket bättre än ert slöseri när ni
              bara ger generella skattesänkningar för företag. Det har inte
              fungerat. Ge de 30 000 långtidsarbetslösa ungdomarna utbildning
              eller praktik!
            </seg>
            <seg n="58dda5e8">
              Vi har nu ungdomar som lämnar gymnasiet utan att ha fullgjort
              sin utbildning. De kommer att få det mycket tufft. Ge dem möjligheten
              att komplettera så att de får sin gymnasieutbildning så att de
              inte går ut i arbetslöshet!
            </seg>
            <seg n="85c78f29">
              Bygg ut högskolan! Nu kommer de stora ungdomskullarna och knackar
              på porten. Det blir köer utanför högskolan. Se till att de får
              chansen att investera! Se till att de som är färdigutbildade akademiker
              kan tas in på praktik i statliga bolag eller myndigheter så att
              de får en chans till ett yrkesliv! Se ungdomarna som en möjlighet!
              Men då krävs det att ni också säger att ni slutar med denna slösaktiga
              skattepolitik och investerar i jobb och framtidsmöjligheter för
              våra unga.
            </seg>
          </u>
          <note type="speaker" n="a98fda31">
            Anf. 11 ROGER TIEFENSEE (c):
          </note>
          <u who="Q6210672" xml:id="i-76ab8d511ed57c90-1" n="50839e6b">
            <seg n="22bc18c3">
              Fru talman! Oppositionen försöker här ge något slags bild av
              att regeringen inte gör någonting. Men jag tror att de som lyssnar,
              följer med i debatten och har följt utvecklingen av finanskris
              och lågkonjunktur ser igenom den bild som oppositionen ger.
            </seg>
            <seg n="fbee01bd">
              Det blir inte trovärdigt att hela tiden ropa: För lite och för
              sent. Vargen kommer.
            </seg>
            <seg n="6461d7c5">
              32 miljarder i investeringar och i stimulanser i ekonomin redan
              i höstens budget och en tilläggsbudget på 8 miljarder och däremellan
              åtgärder för att komma till rätta med finanskrisen och ett paket
              för fordonsindustrin som vi nu börjar se resultat av är inte någon
              passivitet. Det är en aktivitet. Men det är också en tanke med
              vad man gör långsiktigt.
            </seg>
            <seg n="5338751c">
              Ulla Andersson säger att man ska satsa på infrastruktur. Ja,
              vi gör det. Det handlar om 1011 miljarder i närtidssatsningar
              på två år.
            </seg>
            <seg n="ab83961a">
              Jag har också suttit i opposition, och oavsett hur mycket som
              regeringen lade på infrastruktur hade vi alltid 1 miljard mer.
              Man kan säga att det är oppositionens roll. Man flyter ovanpå.
              Man säger: Det här är bra, men vi vill mer. Men i opposition har
              man väl möjlighet att trycka sina egna pengar.
            </seg>
            <seg n="49e10e87">
              Men det handlar om att också ta ett ansvar för regerandet och
              att ta ett ansvar för landets ekonomi.
            </seg>
            <seg n="266d7fcf">
              Orsaken till att vi nu gör stora infrastruktursatsningar är att
              det finns så otroligt stora och eftersatta behov. När Ulla Andersson
              och Socialdemokraterna hade möjlighet att påverka och styra det
              här landet gjordes inte dessa satsningar. Det är den stora skillnaden.
              Man ska alltså jämföra de riktiga pengarna, de riktiga åtgärderna.
              Det är väldigt lätt att i opposition alltid säga att det ska vara
              mer.
            </seg>
            <seg n="77f5bf0f">
              Men vi kommer att behöva göra mer på infrastrukturområdet. Vi
              kommer också att behöva göra mer och återkomma med besked exempelvis
              när det gäller kommuner och landsting. Det gör vi i vårbudgeten.
            </seg>
            <seg n="bfa3af57">
              Fru talman! Jag fick inget svar från Thomas Östros, men jag kan
              upprepa frågan. Vilka skatter är det som ska höjas? Ska man, enligt
              sin budget i höstas, höja arbetsgivaravgiften för unga med 13,6
              miljarder? Thomas Östros sade nyss här i talarstolen att man vill
              ha en arbetsgivaravgiftssänkning för dem som nyanställer ungdomar.
              Det är väl bra. Men varför ska man först tvinga ut dem i arbetslöshet
              genom en chockhöjning för alla anställda ungdomar för att sedan
              återanställa några stycken? Man kan inte så att säga skära mellan
              12,6 miljarder och tro att det blir ett nollsummespel. Det måste
              påverka situationen för unga.
            </seg>
            <seg n="969827e4">
              I ett sådant konjunkturläge som vi är i är det väldigt dumt att
              chockhöja kostnaden för att ha unga anställda.
            </seg>
            <seg n="9f8b8c90">
              Unga kommer sent in på arbetsmarknaden. De har många gånger kommit
              sist in på en arbetsplats, och lagen säger att den som är sist
              in åker först ut. Så är det. Vi kan diskutera och analysera det
              i ett annat sammanhang. Men situationen för unga blir klart sämre
              om man dessutom till detta strukturella problem adderar en chockhöjning
              av kostnaden för att ha unga anställda.
            </seg>
            <seg n="586fe17d">
              Fru talman! Jag tycker att vi måste se möjligheten att i finanskrisen
              och lågkonjunkturen vara offensiva. Ett exempel på det är regeringens
              klimat- och energiproposition. Vi gör handlingsplaner för en fossiloberoende
              fordonsflotta. Hade vi haft en sådan handlingsplan långt tidigare
              kanske vi inte hade haft den strukturella kris som vi har för
              våra fordonsföretag i dag. Det gäller att se möjligheter att komma
              ur krisen offensivt.
            </seg>
          </u>
          <note type="speaker" n="dafe4aa6">
            Anf. 12 CARL B HAMILTON (fp):
          </note>
          <u who="Q6196285" xml:id="i-e88c32adb170d173-1" n="a5ca4de1">
            <seg n="d10b0c27">
              Fru talman! Jag kritiserade Socialdemokraternas politik på tre
              punkter. De säger att de är emot att skatter sänks. De säger att
              de är emot att staten lånar och ökar sin upplåning. De kritiserar
              att överskotten som har funnits i staten minskar.
            </seg>
            <seg n="b2b14948">
              Thomas Östros kommer upp här och har som huvudpoäng att han är
              emot att skattesänkningarna är ofinansierade, att man lånar till
              dem. Okej, Thomas Östros! Thomas Östros föredrar tydligen finansierade
              skattesänkningar. Men, kära åhörare, lägg då märke till att just
              sådana skattesänkningar, som alltså matchas av finansierande indragning
              av köpkraft, inte ger någon expansiv effekt alls på ekonomin,
              och därmed ingen minskad arbetslöshet. Det som Thomas Östros hela
              tiden understryker som en egenskap hos sänkta skatter är alltså
              en egenskap som motverkar och utplånar möjligheten att ge minskad
              arbetslöshet.
            </seg>
            <seg n="5e5a6407">
              Östros kritik av den pågående upplåningen i staten, som beror
              på att de automatiska stabilisatorerna arbetar för att motverka
              konjunkturgolv, är helt absurd år 2009. Herbert Hoover sade det
              1929, men det har gått några decennier sedan dess, Thomas Östros.
            </seg>
            <seg n="ca4edfe8">
              Thomas Östros stoppar in den brasklappsretorik som sossarna är
              så bra på och säger att begränsat utrymme för högre skatter finns.
              Men då kommer man till den fråga som vi ställer oss ibland med
              Socialdemokraterna: Kan man lita på att Socialdemokraterna ljuger?
            </seg>
            <seg n="d6016861">
              Kommer vi att kunna lita på att Socialdemokraterna inte chockhöjer
              skatterna? Kan vi lita på att Socialdemokraterna inte kommer att
              kämpa ned överskotten med kraftiga utgiftsnedskärningar av den
              typ som finansministern radat upp för några minuter sedan?
            </seg>
            <seg n="c4904d1f">
              Det här är en fråga som även Ulla Andersson och Mikaela Valtersson
              har anledning att ställa sig. Kan man lita på att Socialdemokraterna
              ljuger eller på vad de säger? De säger en sak före valet och kanske
              gör en helt annan sak efter valet. Så var det 1994. Jag var i
              denna kammare då och hörde precis samma trick genomföras. Det
              kanske är ett trick igen. Kan vi lita på att Socialdemokraterna
              ljuger om sina avsikter, att de som Thomas Östros antyder i sina
              bisatser och brasklappar kommer att driva en helt annan politik
              i regeringsställning än de gör i opposition?
            </seg>
            <seg n="eec1db4b">
              Det är ganska märkligt med de väldigt omfattande listor på ökade
              utgifter som Ulla Andersson, Mikaela Valtersson och Thomas Östros
              har. Vi ser hur de otroligt känsliga svenska offentliga finanserna
              försvagas kraftigt. Enligt Ekonomistyrningsverket har omsvängningen
              mellan förra året och detta år varit 190 miljarder kronor. Det
              är en kolossalt stark omsvängning. Försvarsbudgeten är på ungefär
              40 miljarder, för en jämförelse.
            </seg>
            <seg n="bfc1ccaf">
              Då måste man även ha modet att hålla emot och att fundera: Tänk
              om lågkonjunkturen blir något djupare och mer utdragen än den
              brukar vara. Då kommer vi verkligen att sitta illa till med Östros
              och oppositionens politik i budgetfrågan och på budgetpolitikens
              område.
            </seg>
            <seg n="9c379a97">
              (Applåder)
            </seg>
          </u>
          <note type="speaker" n="e638b240">
            Anf. 13 EMMA HENRIKSSON (kd):
          </note>
          <u who="Q4953633" xml:id="i-3fe390f73a98c3e4-3" n="ec933f0b">
            <seg n="a0ccfdad">
              Fru talman! David Eberhardt, överläkare på psykakuten på Sankt
              Görans sjukhus, har kallat svenskarna för trygghetsnarkomaner.
              När hans bok kom ut 2006 var vi mitt uppe i brinnande högkonjunktur.
              Det finns ingen anledning att tro att vi skulle vara mindre trygghetssökande
              nu.
            </seg>
            <seg n="df0252d2">
              Därför är det så oerhört viktigt att de basala funktionerna i
              samhället fungerar, allt det där vardagliga som får oss att känna
              oss trygga i det lilla, men som också ger oss det förtroende som
              gör att vi vågar tro på trygghet i det stora.
            </seg>
            <seg n="cfdc5f3f">
              Vi vet fortfarande inte hur djup eller långvarig lågkonjunkturen
              kommer att bli. Det behövs väl knappast någon kristallkula för
              att inse att vi ännu inte har sett alla varsel. Fler konkurser
              är att vänta, och statens, kommunernas och landstingens ekonomi,
              men framför allt den privata ekonomin hos dem som blir arbetslösa,
              kommer att utsättas för stora påfrestningar.
            </seg>
            <seg n="d674654e">
              Därför är det tryggt att kunna konstatera att regeringen både
              har vidtagit åtgärder tidigt för att förebygga, förhindra och
              kompensera för de effekter som vi hittills sett och samtidigt
              sett till att ha en ständigt hög beredskap för att vidta åtgärder
              på vägen.
            </seg>
            <seg n="fe7fbe02">
              Jag är övertygad om att vi alla här inne är överens om att läget
              i kommunsektorn är väldigt allvarligt inte för att det blir extra
              svårt för kommun- och landstingspolitiker att få ihop budgeten
              när prognoserna för skatteintäkterna plötsligt har vikit kraftigt,
              utan eftersom det är i kommunerna och landstingen som de flesta
              av våra vardagliga behov av välfärdsservice ska mötas.
            </seg>
            <seg n="84204a0c">
              Jag är väldigt tacksam för att mina barn just nu sitter i sina
              skolbänkar och får den utbildning som är avgörande för deras framtid.
              Jag är också väldigt glad att plogbilen har skrapat vägarna och
              sandat gångvägarna hemma hos mig, så att jag har kunnat ta mig
              till pendeln trots det ymniga snövädret i veckan. Och jag känner
              mig trygg med att veta att jag om jag hade ramlat omkull hade
              kunnat ta mig till en vårdcentral och litat på att få bra vård
              och ett gott omhändertagande. Vi får väl hoppas att det inte går
              så illa jag ska ut i vädret igen trots att det är fredagen den
              13. I år har vi faktiskt inte mindre än tre fredagar som infaller
              den 13 i en månad. Det är väl tur att man inte är vidskeplig,
              för i så fall skulle man väl vara ännu oroligare än man redan
              är med anledning av lågkonjunkturen.
            </seg>
            <seg n="b65f76be">
              Det finns goda skäl att i vårbudgeten återkomma med besked om
              vilka insatser vi kan göra för att lätta på bördan för våra kommuner.
              Vi kristdemokrater är de första att ställa sig på barrikaderna
              och kämpa för mer resurser till vården, skolan och omsorgen, de
              saker som utgör kärnan i vår välfärd.
            </seg>
            <seg n="2e7c5116">
              Men vi måste akta oss noga för att ropa på hjälp i onödan. Behoven
              är väldigt stora, men inte alla förändringar som sker i kommuner
              och landsting beror på konjunkturen. Flera av de förändringar
              som sker är nödvändiga eftersom förutsättningarna har förändrats.
            </seg>
            <seg n="bb509bcb">
              Ett tydligt och konkret exempel på nödvändiga och rimliga förändringar
              som finns att vänta i kommunsektorn är den rapport som nådde oss
              i veckan om personalminskningarna i skolan. Självklart ska vi
              värna om en hög lärartäthet, men viss rimlighet måste ändå finnas
              i att lärarantalet minskar när babyboomens barn nu lämnar skolan.
            </seg>
            <seg n="c5f9c411">
              Det finns också goda skäl att påminna om vad som långsiktigt
              är helt avgörande för att kommuner och landsting ska få sina budgetar
              att gå ihop. Det är entreprenörer som vågar satsa på företag som
              kan växa och skapa nya arbetstillfällen. Utan människor som arbetar
              och betalar skatt stannar Sverige.
            </seg>
            <seg n="972b6898">
              Fru talman! Det är skattebetalarna som bär upp välfärden. Det
              är företagarna som lägger grunden för tryggheten. Vi politiker
              kan bara göra vårt bästa för att se till att förutsättningarna
              i varje läge är så goda som möjligt.
            </seg>
            <seg n="9c379a97">
              (Applåder)
            </seg>
          </u>
          <note type="speaker" n="8887ad75">
            Anf. 14 ULLA ANDERSSON (v):
          </note>
          <u who="Q4935938" xml:id="i-191edb17211cd305-1" n="3b59da7c">
            <seg n="62b77193">
              Fru talman! Vi har en regering som försöker förneka krisen, förminska
              den och sedan fördröjer sina insatser allt vad den kan. Den vill
              inte ta ansvar. För att försvara detta tar finansministern upp
              oberoende bedömare, OECD och Europeiska rådet för att recensera
              regeringens politik.
            </seg>
            <seg n="9532f1a1">
              Det verkar som att finansministern och regeringen har glömt bort
              de människor som direkt är drabbade av lågkonjunkturen och finanskrisen.
              Det sägs inte ett ord om hur det påverkar människors vardag. Det
              är människor som i dag på morgonen har lämnat sina allra käraste
              ögonstenar, sina barn, till förskolan, skolbarnomsorgen eller
              skolan eller som har överlåtit vårdnaden av sina käraste åldrande
              släktingar till hemtjänsten för att de ska få en bättre vardag.
            </seg>
            <seg n="71080eed">
              Just detta visar på betydelsen av den kommunala omsorgen och
              den kommunala välfärden. Det är inte för inte som Kommunal har
              en paroll som säger: Utan kommunalare stannar Sverige. De kommunala
              välfärdstjänsterna ger trygghet, frihet och har en enorm betydelse
              för samhällsekonomin i stort.
            </seg>
            <seg n="e162869e">
              Det är nio av tio som vill ha en bättre kvalitet i välfärden
              framför sänkt skatt. Det är åtta av tio som säger: Höj skatten
              om det behövs! Men det försöker regeringen förringa, glömma bort
              eller vill inte ta del av.
            </seg>
            <seg n="c929277e">
              En sak kan man lita på, Carl B Hamilton, och det är att de nya
              moderaterna är precis lika de gamla moderaterna. Det är en sak
              som skiljer. De vågar inte längre säga att de vill minska välfärdens
              omfattning, avgiftsfinansiera och privatisera.
            </seg>
            <seg n="170e1df5">
              Ni kommer väl ihåg Fredrik Reinfeldts bevingade ord om den ofantliga
              sektorn och att svenskarna var trygghetsnarkomaner? Det är det
              Moderaterna inte längre vågar säga. Annars skiljer ingenting.
              De nya moderaterna är som de gamla.
            </seg>
            <seg n="24e78d85">
              Därför låter man nu lågkonjunkturen göra jobbet. Man låter den
              slå igenom totalt och kommuner dra ned på sina verksamheter. Det
              är 30 000 personer som riskerar att förlora jobbet i kommunerna.
              Det är jobb som behöver utföras på något sätt.
            </seg>
            <seg n="726b0909">
              De gamla behöver sin omsorg och stöd i sin vardag. Barnen behöver
              sin pedagogiska utveckling, och eleverna behöver sin utbildning
              i skolan. Det är jobb som behöver utföras betalt eller obetalt.
            </seg>
            <seg n="3554c2b9">
              Det är vi kvinnor som får stå tillbaka och göra det obetalt i
              hemmen i stället. Jobben behöver utföras. Behoven försvinner inte
              för att man drar ned i kommunernas ekonomi.
            </seg>
            <seg n="216624e9">
              Dessutom ska vi komma ihåg att det är väldigt svårt att möta
              lågkonjunkturen och göra stora besparingar i kommuner och landsting.
              Regeringen har drivit på med bidrag till avknoppningar, privatiseringar,
              entreprenader och allt vad det nu kallas.
            </seg>
            <seg n="b6166cd1">
              Där kan man inte spara några pengar eftersom kontrakten redan
              är skrivna. De går inte att omförhandla. Alla besparingar måste
              läggas i den kommunala verksamheten. Det kommunala äldreboendet
              får dra dubbla besparingar eftersom det privata äldreboendet värnas
              och skyddas.
            </seg>
            <seg n="f8bcfdae">
              Vips kommer människor att efterfråga privat äldreomsorg i stället.
              Där sker inga besparingar. Regeringen har krattat manegen med
              kraftiga bidrag för privatiseringar och avknoppningar.
            </seg>
            <seg n="c20a4c11">
              Demokratins räckvidd snävas in. Ni har kraftigt försämrat möjligheterna
              att möta lågkonjunkturen och finanskrisen. Ni har ökat otryggheten,
              och människor har blivit ofria. Det är ert ansvar att vi står
              så dåligt förberedda.
            </seg>
          </u>
          <note type="speaker" n="3232da85">
            Anf. 15 MIKAELA VALTERSSON (mp):
          </note>
          <u who="Q4354795" xml:id="i-42d52d3bf25e7833-1" n="cc2d5458">
            <seg n="453bda27">
              Fru talman! Jag tänker tala om ett tydligt exempel på att regeringen
              väljer åtgärder som inte är de mest effektiva för att skapa jobb
              och dessutom inte är framtidsinriktade.
            </seg>
            <seg n="fd441d2a">
              Man kan titta på det ROT-avdrag som regeringen har infört. Det
              krävs mer effektiva åtgärder som ger jobb snabbt. ROT-avdrag är
              en effektiv metod för att mildra effekterna av en nedgång i byggkonjunkturen.
            </seg>
            <seg n="848c431a">
              Men det ROT-avdrag som den moderatledda regeringen föreslår ställer
              inga krav på energieffektivisering. Regeringens förslag innebär
              dessutom att renoveringar i flerbostadshus, i hyresrätter eller
              på fasader i bostadsrätter, inte kan komma ifråga trots att det
              just är i flerbostadshus som man ser de största behoven. Det är
              uppochnedvända världen. Man undantar de fastigheter där behoven
              är som störst och där det såklart skulle få den största effekten
              på jobb.
            </seg>
            <seg n="3e4a32a8">
              Emma Henriksson från Kristdemokraterna talade om att man skulle
              satsa på entreprenörskap. Det är ett skämt! Är det att satsa på
              entreprenörskap att det första ni gjorde när ni kom till makten
              år 2006 var att höja skatten för Sveriges småföretagare? Är det
              att satsa på entreprenörskap? Nej.
            </seg>
            <seg n="14799eae">
              När regeringens jobbpolitik har misslyckats är det tyvärr kommunernas
              socialbidragsköer som växer. Det drabbar de människor som har
              allra lägst inkomster. Antalet fattiga barn i Sverige kommer att
              öka. Men regeringen vägrar att ge besked om mer pengar till kommunerna.
              De måste minska på personal till människor som behöver vård och
              barnen som drabbas.
            </seg>
            <seg n="6302626c">
              Hos landets kommuner och landsting planeras nu neddragning av
              verksamheter inom äldreomsorg, vuxenutbildning, grundskola och
              sjukvård. De dystra prognoserna är att kanske 20 00025 000 jobb
              försvinner de närmaste två åren.
            </seg>
            <seg n="2b42b71e">
              Det är olyckligt om läget kraftigt försämras i kommunerna på
              grund av regeringens bristande intresse för läget i kommunerna.
              När kommunerna ser sina skatteinkomster sjunka måste staten ta
              ett ansvar. Annars bär regeringen ansvaret för att krisen förvärras.
            </seg>
            <seg n="88c1b0b6">
              Vi har för att förhindra att människor sägs upp och kvaliteten
              i välfärden försämras tillsammans med Socialdemokraterna och Vänsterpartiet
              föreslagit höjda statsbidrag till kommuner och landsting.
            </seg>
            <seg n="561f4d3b">
              I tider av ekonomisk oro är behovet av fungerande trygghetssystem
              som störst. Men regeringen har konsekvent sedan år 2006 försämrat
              arbetslöshetsförsäkringen. Den har blivit dyrare, och ersättningen
              är lägre. Det har lett till att hundratusentals människor i dag
              har lämnat försäkringen och är utlämnade till försörjningsstöd
              om de blir arbetslösa.
            </seg>
            <seg n="393b542d">
              Arbetslösheten kommer att fortsätta att stiga kraftigt det närmaste
              året. Arbetsförmedlingens statistik för januari 2009 visar på
              en fortsatt dramatisk ökning under vintern med 37 000 människor
              varslade och 22 000 personer nyinskrivna. Trots det åstadkommer
              regeringen bara ett magert paket som inte kommer att vara tillräckligt
              när krisen fördjupas.
            </seg>
            <seg n="a2f56036">
              Ni sitter still i båten och släpper rodret. Ni vet inte vart
              ni ska eller vart ni ska styra och ni har ingen riktning. Det
              krävs att ni agerar. Men det krävs framför allt att ni agerar
              rätt.
            </seg>
            <seg n="5b632538">
              Den vision för Sverige som vår statsminister Fredrik Reinfeldt
              målade upp i sin 15 år gamla skrift Det sovande folket har ironiskt
              nog i dag bytts mot Den sovande statsministern . Tänk vad tiden
              kan göra med människor!
            </seg>
          </u>
          <note type="speaker" n="72dda684">
            Anf. 16 Finansminister ANDERS BORG (m):
          </note>
          <u who="Q182050" xml:id="i-3fe390f73a98c3e4-4" n="ac984ab6">
            <seg n="15db8916">
              Fru talman! Sverige står i ett svårt ekonomiskt läge. Det är
              en av de tuffaste ekonomiska nedgångarna vi har upplevt, och regeringen
              agerar.
            </seg>
            <seg n="3138f1e0">
              Låt oss återkomma till kommissionens bedömning. Politiken har
              lagts om i tid i en expansiv riktning. Det som är långsiktigt
              har en riktig inriktning för att återupprätta Sverige som tillväxtnation.
              Det som görs temporärt sker som ett direkt svar på nedgången.
              Samtidigt upprätthåller vi en ordning för offentliga finanser
              som beskrivs som sund.
            </seg>
            <seg n="6db06f9c">
              Det är den sakliga beskrivningen av regeringens politik. Det
              är ett rimligt och ansvarsfullt svar på den ekonomiska nedgången.
              Mot det står oppositionens 40-miljarderspaket med ett sammelsurium
              av ofinansierade utgiftsökningar som ger en kvarts procents lägre
              arbetslöshet, eller en halv procents lägre arbetslöshet om vi
              är optimistiska. Det skapar i grunden sämre förutsättningar för
              att möta en uppgång med stigande sysselsättning.
            </seg>
            <seg n="a6e0575a">
              Vi vet inte vilka hemliga saneringspaket som skulle bli nödvändiga
              med Thomas Östros, Mikaela Valtersson och Ulla Andersson. Är det
              pensionerna som ska urholkas igen? Pensionärerna minns när det
              hände förra gången. Är det barnfamiljerna som ska drabbas? De
              minns när barnbidragen sänktes. Är det de arbetslösa som ska drabbas?
              De minns när arbetsmarknadspolitiken avvecklades.
            </seg>
            <seg n="3f405187">
              Vi skulle gå mot en återhämtning med en arbetsmarknad som fungerade
              sämre, där inflationen kom snabbare och sysselsättningen bröts
              av. Investeringarna skulle bli färre. Utan en ordentlig energiuppgörelse
              som innehåller en möjlighet att bygga ut såväl vindkraft som kärnkraft
              skulle vi få högre elpriser och minskad produktion i Sverige.
            </seg>
            <seg n="b588c3fe">
              Thomas Östros valde att nämna bonusfesten i statliga företag.
              10,4, 13,6, 15,2, 17,7 det är de miljoner som utbetalades till
              direktörer i de statliga företagen när Thomas Östros var näringsminister.
              Då är det magstarkt att tala om bonusfest i statliga företag när
              vi försöker skapa ordning och reda i regelverken.
            </seg>
          </u>
          <note type="speaker" n="b3ba9aa4">
            Anf. 17 THOMAS ÖSTROS (s):
          </note>
          <u who="Q3297193" xml:id="i-958592a002bd9921-3" n="8e3bbc45">
            <seg n="02c6ef6b">
              Fru talman! Jag förstår att finansministern är pressad över detta
              med bonusar i de statliga bolagen. Bara för några månader sedan
              antog Borg ett direktiv som sade: Ge bonus i statliga bolag! Ge
              bonus även om de går med förlust! Samtidigt talade han i korridorerna
              om att bonusar skulle bort på andra håll. Men själv tryckte han
              på bonusknappen i Regeringskansliet. Det är en skandal som det
              går att gräva mycket i än så länge.
            </seg>
            <seg n="8a5efdc0">
              Jag har inte fått något svar på frågan under debatten. Är du
              beredd att fortsätta låna pengar för att sänka skatten för dem
              som har högst inkomster? Du som tjänar omkring 1 miljon får nu
              på lånade pengar 13 00014 000 kronor i skattesänkning i år, förutom
              alla andra skattesänkningar som har riktats mot dem som har riktigt
              stora förmögenheter och mycket hög inkomst. Det ger inga jobb,
              utan det ger bara möjligtvis tillfredsställelse till den som tjänar
              miljonen. Men är det rätt strategi i det här läget när vi behöver
              investera i jobben?
            </seg>
            <seg n="7d6ba633">
              Regeringen har inte förberett Sverige på krisen. Ni trodde att
              högkonjunkturen skulle vara för evigt. Det är tydligt efter de
              debatter vi har fört här i kammaren. Ni förberedde Sverige på
              ett dåligt sätt. Ni trängde ut 500 000 ur a-kassan. Det är ditt
              personliga ansvar, Anders Borg. Du kommer att gå till den ekonomisk-politiska
              historien för det som hände strax innan recessionen kom.
            </seg>
            <seg n="2956406c">
              Utbildningarna skars ned. Skattesänkningar riktades till de 10
              procent som är rikast i befolkningen. De fick mer än 60 procent.
              Och nu passivitet. Jag delar professor Lars Calmfors bedömning
              av att er passivitet har fördjupat jobbkrisen och ökat arbetslösheten.
            </seg>
            <seg n="aba185d3">
              Det är just detta det handlar om, Carl B Hamilton. Vi har investerat
              mycket i din utbildning. Du borde ta till dig det som ekonomkåren
              säger. För några månader sedan valde du att trycka på ja-knappen
              för att låna pengar för att rikta skattesänkningar till höginkomsttagare
              i stället för att använda resurserna till att investera i jobben,
              i välfärden och i trygghet. Där gjorde du ett strategiskt val
              som ledde till att lågkonjunkturen blev ännu värre. Det valet
              står ni för i majoriteten, och det får ni ta ansvar för.
            </seg>
          </u>
          <note type="speaker" n="7e3a879d">
            Anf. 18 ROGER TIEFENSEE (c):
          </note>
          <u who="Q6210672" xml:id="i-76ab8d511ed57c90-2" n="50839e6b">
            <seg n="604d827c">
              Fru talman! Det är alldeles uppenbart att vi befinner oss i ett
              väldigt svårt ekonomiskt läge. Det regeringen väljer att göra
              då är att möta konjunkturnedgången offensivt. Vi väljer att möta
              den med investeringar i infrastruktur, vi väljer att möta den
              med investeringar i yrkesutbildning, i kvalificerade yrkesutbildningar
              och i yrkesutbildningar inom komvux.
            </seg>
            <seg n="10e436de">
              Men vi väljer också att göra rätt från början när det gäller
              utbildning. Vi vill reformera gymnasieskolan så att vi inte har
              en gymnasieskola som slår ut utan en gymnasieskola som ger alla
              olika ungdomar möjligheter beroende på vad de vill och vad de
              är intresserade av. Vi vill ha en gymnasieskola med tre spår yrkesförberedande
              utbildningar, lärlingsutbildningar och studieförberedande utbildningar.
            </seg>
            <seg n="cf63a8d6">
              Om jag har förstått saken rätt motsätter sig Socialdemokraterna
              en sådan här reform, där fler unga kan få en bra yrkesutbildning
              redan från början. Det socialdemokratiska receptet är uppenbarligen
              att man först ska riskera att misslyckas på gymnasiet för att
              sedan få chansen att komma tillbaka och få en yrkesutbildning
              på komvux. Det är slöseri både med pengar och med unga människors
              tid.
            </seg>
            <seg n="429cb052">
              Jag har ännu inte fått något svar på vilka skatter som ska höjas.
              Det är det som ligger i Thomas Östros retorik. Det finns inga
              skatter att säga nej till. Det finns bara skatteförslag att riva
              upp eller skattehöjningar att föreslå. Jag kan inte tolka det
              annorlunda än att kostnaden för att ha unga anställda kommer att
              chockhöjas. Det låg i Socialdemokraternas budget i höstas 13,6
              miljarder. Sedan förde man tillbaka 1 miljard för nyanställningar.
              Men det innebär att man först tvingar ut ännu fler unga i arbetslöshet
              för att sedan återanställa några. Det är cyniskt och kortsiktigt.
              Och det är tur att det är en politik som bara existerar i opposition.
            </seg>
          </u>
          <note type="speaker" n="a5a51dc1">
            Anf. 19 CARL B HAMILTON (fp):
          </note>
          <u who="Q6196285" xml:id="i-e88c32adb170d173-2" n="a5ca4de1">
            <seg n="72f5f8a1">
              Fru talman! Jag tycker inte att vi kan gå igenom en sådan här
              debatt utan att tala något om det internationella läget i dag.
              Jag ska bara säga någonting om valutasituationen och euron.
            </seg>
            <seg n="b5a4d066">
              Den svenska kronans värde har fallit med inte mindre än 26 procent
              på sju månader. Det är ett större kronfall än det vi erfor hösten
              1992. Det gör att de traditionella argumenten i eurodebatten plötsligt
              har blivit passé och ersatts av andra. Detta är en allvarlig situation.
              Den stora osäkerheten om den framtida kronkursen innebär för företag
              att de egentligen inte vet om en affär kommer att gå med vinst
              eller med förlust. Man tecknar en order en dag, och tre månader
              senare sker leverans. Vad sker med växelkursen däremellan?
            </seg>
            <seg n="bc64a1b4">
              Vi har också en situation under den kommande tiden som vi inte
              vet hur lång den blir det kan röra sig om tre veckor, kanske om
              tre kvartal eller möjligen om tre år då svenska företag kan köpas
              upp till ett kraftigt reapris med 26 procents rabatt av dem som
              har tillgångar i euro och dollar. Det finns alltså en akut risk
              för att kapitalstarka euro- och dollarinnehavare fångar tillfället
              i flykten och startar en våg av uppköp av svenska företag. Det
              är riskfyllt om huvudkontor flyttar härifrån och forskningsavdelningar
              flyttar ut. Spetskompetens kan också, sett i ett lite längre perspektiv,
              flytta utomlands. Vi har varit med om detta förr.
            </seg>
            <seg n="ddd0a82c">
              Jag menar att detta är viktiga argument för att nu återigen ta
              upp frågan om ett införande av euron för Sverige. Vi befinner
              oss i ett labilt och riskfyllt läge som ett litet land utanför
              euroområdet. Vi delar den situationen med andra länder, men vi
              kan faktiskt göra någonting åt det genom att omgående försöka
              få ett snabbspår in i EU:s eurosamarbete.
            </seg>
          </u>
          <note type="speaker" n="b6dc44f4">
            Anf. 20 EMMA HENRIKSSON (kd):
          </note>
          <u who="Q4953633" xml:id="i-3fe390f73a98c3e4-5" n="ec933f0b">
            <seg n="eb19b529">
              Fru talman! Vi har hört Thomas Östros prata om ungdomar. Än en
              gång hör vi de stora orden. Men om han menar allvar kan jag inte
              annat än förvänta mig att Socialdemokraterna kommer att dra tillbaka
              sitt förslag om att drastiskt höja kostnaderna för alla som faktiskt
              tar sitt ansvar och anställer ungdomar. Jag ser fram emot det
              beskedet.
            </seg>
            <seg n="da9a3196">
              Det är mycket i den här debatten som går igen. Jag skulle ändå
              i mitt sista inlägg vilja återkomma till något som togs upp i
              förrgår då vi förde en debatt som i många avseenden tangerade
              den här debatten. I den debatten kunde vi höra hur krisen jämfördes
              med en storm, staten med ett ruckel till hus och åtgärderna med
              plankor som man skulle spika upp för att täcka det läckande taket.
            </seg>
            <seg n="aa97b6a6">
              Det var en målande beskrivning. Det enda problemet med den är
              att den inte stämmer. Den stämmer inte alls med de förutsättningar
              som gäller under en finansiell kris och en lågkonjunktur av det
              slag som vi ser nu. Det går inte att krypa in i sin koja, bomma
              för dörrar och fönster och hoppas på att stormen ska lägga sig.
              Visst blåser det rejält, men det som behövs är beredskap av den
              typ som man behöver ute på ett öppet hav när det stormar lite
              som det Mikaela Valtersson beskriver. När det stormar och man
              är ute på havet kan man inte brassa på för fulla segel. Man måste
              hålla ett tempo som gör att man kan parera stormbyarna. Man måste
              ständigt ha någon uppe på däck som är på vakt och i varje läge
              kan rätta kursen efter de aktuella förutsättningarna.
            </seg>
            <seg n="6f21cd1a">
              Det är precis vad den här regeringen har gjort från början. Den
              håller tät kontakt med omvärlden, och vi aktar oss noga för alla
              grynnor och skär som finns.
            </seg>
            <seg n="f75b41ff">
              Jag har fortfarande inte fått någon klarhet i vilken väg oppositionen
              vill gå. Är det mer, mer, mer som gäller? Eller vill de barrikadera
              sig i sin koja, krypa upp i fåtöljen och hoppas på att vänta ut
              stormen?
            </seg>
            <seg n="b990ea97">
              Fru talman! Det är ett allvarligt läge vi befinner oss i. Men
              jag tror att det är som ordstävet säger: Efter regn kommer solsken.
            </seg>
          </u>
          <note type="speaker" n="56d6f5bf">
            Anf. 21 ULLA ANDERSSON (v):
          </note>
          <u who="Q4935938" xml:id="i-191edb17211cd305-2" n="3b59da7c">
            <seg n="3ab1d3e9">
              Fru talman! Vi har en regering som har valt skattesänkningar
              för de allra rikaste. De 10 procent rikaste har fått lika mycket
              som de 60 procent av befolkningen som har lägst inkomster. Det
              kanske blir så när man har en regering som inte kan förvalta skattepengar.
            </seg>
            <seg n="b6d1011e">
              Låt mig ta ett exempel. Den här regeringen har valt att sänka
              arbetsgivaravgifterna för ungdomar. Det är ett förslag som har
              sågats totalt av Institutet för arbetsmarknadspolitisk utvärdering,
              Institutet för tillväxtpolitiska studier, Finanspolitiska rådet
              och Riksrevisionen. Varje jobb har kostat 900 000 kronor. För
              samma pengar skulle tre ungdomar ha kunnat få ett jobb. Det är
              ett ineffektivt förslag och ett slöseri med skattepengar. Det
              finns mycket bättre sätt att skapa jobb för ungdomar.
            </seg>
            <seg n="fab119f3">
              Men det blir kanske så när man har en regering som avsiktligt
              har jobbat för att öka de ekonomiska skillnaderna i landet. Enligt
              SCB har vi inte haft större ekonomiska skillnader sedan man började
              mäta. Vi har fått 146 000 fler fattiga. Inkomstskillnaderna mellan
              kvinnor och män har ökat med 1 000 kronor på två år. Vi har 230
              000 barn som lever i fattigdom. Och detta var under högkonjunkturen.
              Vi har aldrig varit sämre rustade. Vi har aldrig varit så dåligt
              rustade som vi är nu för att möta en lågkonjunktur.
            </seg>
            <seg n="9c75cd93">
              Finansministern och övriga regeringsrepresentanter har valt att
              inte prata om de människor som drabbas i dag. Man har pratat om
              hockeymatcher, OECD och Europeiska rådet, men de människor som
              berörs direkt i sin vardag, som går där med sin oro över om de
              ska få behålla jobbet eller som redan har förlorat jobbet, syns
              och märks inte i ert tal eller i era förslag till åtgärder.
            </seg>
            <seg n="26bdc25e">
              Nej, vi har en regering som har ställt sig i opposition. Vi har
              en regering som har glömt att den har ett ansvar. Vi har en regering
              som har lämnat walkover.
            </seg>
          </u>
          <note type="speaker" n="d5fad0e1">
            Anf. 22 MIKAELA VALTERSSON (mp):
          </note>
          <u who="Q4354795" xml:id="i-42d52d3bf25e7833-2" n="cc2d5458">
            <seg n="3b9e88e5">
              Fru talman! Vi har i det i den här debatten fått se ett väldigt
              tydligt exempel på en regering som inte har någon riktning och
              inte något mål. Den sitter stilla och försöker vänta ut en vargavinter
              i stället för att ta ett aktivt ansvar och styra landet i en medveten
              riktning.
            </seg>
            <seg n="9c215bbc">
              Jag vill slutligen ta upp ytterligare en mycket olycklig konsekvens
              av den moderatledda regeringens ekonomiska politik. Regeringens
              politik har konsekvent inte bara gynnat dem med de allra högsta
              inkomsterna utan också män framför kvinnor. När vi har låtit undersöka
              effekterna av den här regeringens budgetförslag under hela mandatperioden
              visar det sig alldeles tydligt att de reformer i form av skattesänkningar
              och de försämringar av de sociala trygghetssystemen som regeringen
              genomfört har lett till att män har fått en större disponibel
              inkomst än kvinnor. Män har fått ta del av 60 procent av inkomstförstärkningarna
              och kvinnor 40 procent.
            </seg>
            <seg n="b3fdcd43">
              Nu kan jag tala om för er att om det är så att finansministern
              möjligtvis kommer att bemöta detta i sitt sista inlägg kommer
              han att stå här i talarstolen om en liten stund och säga att Miljöpartiet
              har fel, att siffrorna inte stämmer och att riksdagens utredningstjänst
              inte är att lita på. Vi har hört det förut, men det är samma utredningstjänst
              som den här regeringen satte stor tilltro till under den förra
              mandatperioden i sina granskningar och utformandet av den egna
              politiken.
            </seg>
            <seg n="5eb69cc3">
              Jag ser fram emot en kommentar, men svara gärna på denna viktiga
              fråga och argumentera i sak i stället för att slå ifrån er och
              negligera fakta. Den här typen av utredningar och granskningar
              användes mycket flitigt av Anders Borg för ett par år sedan i
              det här huset.
            </seg>
            <seg n="5e75bc92">
              Fru talman! Tänk vad nya titlar och tiden kan göra med människor!
            </seg>
          </u>
          <note type="speaker" n="961ad621">
            Anf. 23 Finansminister ANDERS BORG (m):
          </note>
          <u who="Q182050" xml:id="i-7ffef127c8d26d2e-0" n="ac984ab6" next="i-3fc0061949bcb76a-0">
            <seg n="11454dfb">
              Fru talman! Vi har en världsekonomi som befinner sig i den värsta
              krisen sedan depressionen. Då har Sveriges regering agerat i tid
              med en expansiv politik och med det som är långsiktigt. Om man
              citerar kommissionen är det en politik för fler i arbete. Det
              som är temporärt är ett direkt svar på nedgången. Det har skett
              på ett sätt som innebär att vi upprätthåller långsiktigt sunda
              offentliga finanser. Det är de fem punkter som karakteriserar
              den här regeringens politik. Det sker i tid, är expansivt, ger
              fler i arbete och är ett direkt svar med en sund inriktning.
            </seg>
            <seg n="6bdae0a2">
              Vi har en opposition som står för en politik som skulle ge sämre
              förutsättningar för återhämtning. Det skulle behövas ett omfattande
              saneringsprogram för att hantera en utgiftsorgie på 20, 30 eller
              40 miljarder, som oppositionen föreslår.
            </seg>
            <seg n="b1522616">
              Vi minns alla hur det såg ut förra gången. Pensionärerna, barnfamiljerna
              och de arbetslösa drabbades. Vi skulle ha en arbetsmarknad präglad
              av högre skatter och återuppbyggda bidragssystem som skulle ge
              en inflation i stället för sysselsättning. Vi skulle få en sysselsättningslös
              tillväxt, som vi hade förra gången. Hur skulle vi få investeringar
              utan en politik för energi?
            </seg>
            <seg n="5b273cc6">
              I svåra tider ska man agera och ta ansvar. Det gör vi. Vi möter
              nedgången med en expansiv politik. Vi tar ansvar för att kunna
              upprätthålla det grundläggande samhällskontraktet med en aktiv
              arbetsmarknadspolitik, med pengar till kommuner och landsting
              så att sjukvård, barnomsorg och skola kan säkras. Vi tar ansvar
              för det grundläggande samhällskontraktet, och vi lägger grunden
              för återhämtningen. Det är en politik som lägger grunden för en
              bättre sysselsättningsutveckling när världsekonomin har kommit
              upp på torra land. Det är att ta ansvar i svåra tider. Det är
              regeringens alternativ. Mot det står en opposition som riskerar
              att föra Sverige tillbaka in i saneringsprogram och kriser.
            </seg>
          </u>
          <note n="d0e06414">
            Överläggningen var härmed avslutad.
          </note>
          <note n="ec8a1226">
            2 § Anmälan om kompletteringsval till utskott
          </note>
          <note n="d6d9bae0">
            Andre vice talmannen meddelade att Moderata samlingspartiets
            riksdagsgrupp anmält Boriana Åberg som suppleant i justitieutskottet
            under Anders Hanssons ledighet samt att Folkpartiet liberalernas
            riksdagsgrupp anmält Gulan Avci som suppleant i utbildningsutskottet
            under Fredrik Malms ledighet.
          </note>
          <note n="9a423d00">
            Andre vice talmannen förklarade vald under tiden den 13 mars30
            april till
          </note>
          <note n="1b1e731d">
            suppleant i justitieutskottet
          </note>
          <note n="b6a8707b">
            Andre vice talmannen förklarade vald under tiden den 13 mars2
            september till
          </note>
          <note n="6b19c43b">
            suppleant i utbildningsutskottet
          </note>
          <note n="070786c7">
            3 § Meddelande om aktuell debatt
          </note>
          <note n="bdd5a1c0">
            Andre vice talmannen meddelade att på begäran av Vänsterpartiets
            riksdagsgrupp skulle en aktuell debatt om fordonsindustrins framtid
            anordnas fredagen den 20 mars kl. 11.00.
          </note>
          <note n="fca446f6">
            Från regeringen skulle näringsminister Maud Olofsson (c) delta.
          </note>
          <note n="9752dbe7">
            Den inkomna skrivelsen hade följande lydelse:
          </note>
          <u who="Q182050" xml:id="i-3fc0061949bcb76a-0" n="ac984ab6" prev="i-7ffef127c8d26d2e-0">
            <seg n="fd367039">
              Begäran om aktuell debatt med anledning av Saabs framtid
            </seg>
            <seg n="99857ce1">
              Krisen inom fordonsindustrin har varit ett orosmoment under hela
              vintern. Förra veckan gav GM besked om att de avser avveckla Saab
              från koncernen, men det är alltjämt oklart vad som blir resultatet
              för de 4 000 personer som i dag är anställda på Saab i Trollhättan.
            </seg>
            <seg n="3396b42a">
              I dag lämnade Saab in en ansökan om rekonstruktion av företaget.
              Vad som blir resultatet av det vet vi inte. Det som däremot står
              helt klart är att det långtifrån endast är anställda på Saab som
              berörs av situationen. I Västsverige arbetar ca 15 000 personer
              med bilmontering, men ett betydligt större antal är indirekt beroende
              av att Saab Automobile finns kvar. Enligt beräkningar från bl.a.
              SCB arbetar ca 60 000 personer inom fordonsindustrin i regionen.
              Och konsekvenserna av en nedläggning av Saab stannar inte heller
              i Västsverige utan kommer att ge ringar av arbetslöshet i stora
              delar av landet.
            </seg>
            <seg n="3bb0d268">
              Riksdagen måste ges tillfälle att klargöra vilka olika alternativ
              och möjligheter som finns för att rädda den industriella kompetens
              som finns och förhindra massarbetslöshet i regionen.
            </seg>
            <seg n="c7d7c97d">
              Därför föreslår Vänsterpartiet en aktuell debatt i frågan.
            </seg>
          </u>
          <note n="f49d6b8c">
            Elina Linna
          </note>
          <note n="b76a97aa">
            4 § Svar på interpellation 2008/09:325 om uranbrytning i Sverige
            med anledning av regeringens utbyggnadsplaner av kärnkraften
          </note>
          <note type="speaker" n="9a3591f6">
            Anf. 24 Näringsminister MAUD OLOFSSON (c):
          </note>
          <u who="Q253640" xml:id="i-8cb5feffbe0e2b24-0" n="6d45654c">
            <seg n="cb13c031">
              Fru talman! Monica Green har frågat mig om Sverige fortsättningsvis
              moraliskt kan säga nej till uranbrytning samtidigt som landet
              ska satsa på kärnkraft och köpa uran från fattigare länder där
              ursprungsbefolkningen kan bli lidande och om det är mina avsikter
              och i enlighet med god sed att exploatera uranbrytning i andra
              länder när Sverige avser att fortsätta med kärnkraft.
            </seg>
            <seg n="28197537">
              Jag vill tacka Monica Green för att hon ger mig möjlighet att
              diskutera viktiga frågor om etik och moral i anslutning till kärnkraften
              och dess behov av uran. Ett tydligt regelverk är en bra utgångspunkt
              när man talar om etik.
            </seg>
            <seg n="3cfd1fa1">
              Vi har i vår svenska minerallagstiftning en möjlighet för företag
              att prospektera efter uran och därefter ansöka om koncession om
              minerallagens förutsättningar uppfylls. I kombination med miljöbalken,
              kärntekniklagen och andra relevanta lagar anser jag att det ger
              ett bra och starkt regelverk också när det gäller uranbrytning.
              Det regelverket ger varje aktuell kommun veto i frågan, vilket
              jag anser vara mycket viktigt. Något tillåtlighetsärende har inte
              varit aktuellt i Sverige sedan 1960-talet.
            </seg>
            <seg n="18c24b9b">
              Jag vill försäkra Monica Green att när det gäller kärnkraft kommer
              vi att upprätthålla de högsta kraven för säkerhet, skydd, icke-spridning
              och miljöskydd. Som en naturlig del av detta är frågor om de berörda
              kärnkraftsföretagens sociala ansvarstagande av stor betydelse.
              Sverige köper i dag uran från Australien, Kanada, Namibia och
              Ryssland. Oavsett var brytningen sker måste man leva upp till
              de lagstiftningar som gäller i respektive länder. Det är självklart
              nödvändigt för kärnkraftsföretagen att ha kundrelationer med företag
              som agerar på ett långsiktigt hållbart sätt, vilket inkluderar
              ekonomiska, ekologiska och sociala aspekter också i denna fråga.
            </seg>
          </u>
          <note type="speaker" n="d2b7b02e">
            Anf. 25 MONICA GREEN (s):
          </note>
          <u who="Q3358763" xml:id="i-4eeb90d4029b6a5f-0" n="4f6f5585">
            <seg n="658fed8b">
              Fru talman! I valrörelsen för ett par år sedan grät Maud Olofsson
              när hon beskrev olyckan i Tjernobyl. Hon beskrev sitt kärnkraftsmotstånd,
              att det var oerhört starkt och att det var för barnens och barnbarnens
              skull som det var det.
            </seg>
            <seg n="b06693fe">
              För någon månad sedan fick vi återigen höra Maud Olofsson säga
              att det var för barnens och barnbarnens skull som hon bytte fot
              i frågan. Det gjorde hon bara några dagar innan hela partiet skulle
              träffas på Gotland, men Maud Olofsson valde att inte fråga sitt
              eget parti. Det är ju upp till er vilken demokrati ni vill ha
              inom partiet, så det ska inte jag lägga mig i. Jag bara noterar
              att det var så det gick till.
            </seg>
            <seg n="bfc21a9a">
              Centern har bytt fot när det gäller kärnkraft. Numera tycker
              Centern om kärnkraft och vill bygga ut och se till att vi ska
              förlita oss på denna gammalmodiga teknik. Vi binder fast oss i
              den här tekniken, och vi uppmuntrar på så sätt inte förnybar energi.
              Jag beklagar den kovändning som Maud Olofsson har gjort. Jag trodde
              mer om Centerpartiet och Maud Olofsson.
            </seg>
            <seg n="5b36dd01">
              Jag tycker att uranbrytning hänger ihop med kärnkraft, eftersom
              kärnkraft behöver uran. Vi har i Sverige kunnat säga nej till
              uranbrytning i stor skala eftersom vi hela tiden har kunnat hänvisa
              till att kärnkraften är en parentes och ska fasas ut då den är
              ett gammalt sätt att utvinna energi på. Dessutom är det farligt.
            </seg>
            <seg n="9464991f">
              Många påstår att kärnkraft är ren energi. Jag påstår att de som
              säger det har fullständigt fel. Jag har anhöriga som har jobbat
              i Ramstad med att utvinna uran i Västgötabergen. Jag har anhöriga
              som har dött för tidigt i cancer. Jag vet vad det vill säga att
              jobba med utvinning av uran. De som påstår att kärnkraften är
              ren vet inte ett dugg om vare sig vad som händer med uranet innan
              eller under sluthanteringen.
            </seg>
            <seg n="65bfc342">
              Därför är jag väldigt orolig över hur det ska gå framöver. Om
              man nu inte längre kan lita på Centern när det gäller kärnkraft
              för det är ju uppenbart att de har vänt helt och hållet hur kan
              man då lita på Centern framöver när det gäller utvinning av uran?
            </seg>
            <seg n="b32b5f97">
              Jag har svårt att tro att Centern kommer att säga nej till uranbrytning,
              eftersom man byter fot så lätt och tycker precis vad som helst
              bara man får klamra sig fast vid makten och regera.
            </seg>
            <seg n="eebc61dc">
              Vi har startat en namninsamling mot uranbrytning i Västgötabergen.
              Det gjorde vi för några dagar sedan, och det har exploderat och
              blivit jättemånga namn på den. Vi har även en Facebookgrupp. Liknande
              insamlingar sker i Jämtland och på många andra håll i Sverige,
              för alla är oroade nu över denna riktning som regeringen har tagit
              på grund av Centerns kovändning.
            </seg>
            <seg n="8602fbcc">
              Jag vet att Maud Olofsson kan hänvisa till det kommunala självstyret,
              men på vilket sätt är det moraliskt rätt att säga nej nu när vi
              ska bygga ut kärnkraften och förlita oss på denna gamla teknik?
              Kommer minerallagen att ändras när det visar sig att andra länder
              kanske inte vill sälja till oss? Kommer vi då att bli tvingade
              att utvinna uran?
            </seg>
          </u>
          <note type="speaker" n="0fae5c24">
            Anf. 26 Näringsminister MAUD OLOFSSON (c):
          </note>
          <u who="Q253640" xml:id="i-8cb5feffbe0e2b24-1" n="6d45654c">
            <seg n="8477ec48">
              Fru talman! Först måste man väl titta bakåt och undersöka vad
              som har hänt. Vi har en elförsörjning i Sverige som till hälften
              är beroende av kärnkraft och till hälften är beroende av vattenkraft.
              Vilka är det som har suttit vid makten under tiden? Majoriteten
              av de senaste 35 åren har ni ju haft makten själva! Det är ni
              som har drivit på att vi till 50 procent är beroende av kärnkraften
              för elförsörjningen. Jag vet också att under den här tiden har
              Socialdemokraterna drivit på för att starta uranbrytning. Vi hade
              ett exempel från Monica Greens hemtrakter i Skövde där man på
              70-talet från Centerpartiet stoppade uranbrytningen när Socialdemokraterna
              lade fram det förslaget. Det var det kommunala vetot som gjorde
              att vi kunde göra det. Det är därför det kommunala vetot är viktigt.
              Det kanske är bra om det finns centerpartister runt om i landet
              som leder kommunerna och som också kan använda vetot på ett bra
              sätt, för Socialdemokraterna har ju inte varit beredda hemma hos
              Monica Green till exempel att stoppa uranbrytningen.
            </seg>
            <seg n="718696dd">
              Det andra man kan diskutera är detta: Socialdemokraterna har
              sagt att ni vill ha kärnkraft. Det har ni ju drivit under alla
              dessa 35 år, och ni säger inte att ni ska stänga dem i morgon.
              Vad ska ni ha för uran då? Antingen måste ni stänga i morgon och
              säga att ni inte ska ha något uran, eller också måste ni tala
              om att även ni accepterar att man importerar uran.
            </seg>
            <seg n="fe11f49b">
              Det jag försöker säga är att det finns en lagstiftning i Sverige
              som är väldigt tuff. Det finns starka miljökrav och kommunalt
              veto. Det kommer att vara otroligt tufft för företag att över
              huvud taget kunna bryta uran. På samma sätt ställer vi hårda miljökrav
              när det gäller andra saker.
            </seg>
            <seg n="1bd0266b">
              Jag har bara beskrivit att jag tycker att den här lagstiftningen
              är tillräckligt tuff, och jag har noterat att det inte finns någon
              partiståndpunkt eller också får Monica Green rätta mig från Socialdemokraterna
              som säger att ni tänker ändra er. Ni har ju samma lagstiftning
              som jag! Det jag har att göra som minister är att följa den lagstiftningen.
            </seg>
            <seg n="c99b9b65">
              Det är också viktigt att säga att det vi nu ser växa fram är,
              till skillnad från det som växte fram under er tid, det förnybara.
              Vi bygger ett tredje ben att stå på när det gäller elförsörjningen,
              nämligen vindkraft, kraftvärme, vågkraft och solenergi. Här har
              vi det viktiga instrument som elcertifikatssystemet innebär och
              som kommer att stimulera att 25 terawattimmar förnybar energi
              kommer att byggas fram till 2020.
            </seg>
            <seg n="843e20e1">
              Fördelen med elcertifikatssystemet, som är en gammal idé från
              Centerpartiet, är att säger man 25 terawattimmar blir det 25 terawattimmar.
              Det är en väldigt bra sak. Det är därför jag är nöjd och glad
              för mina barns och barnbarns skull.
            </seg>
            <seg n="c0b01c55">
              Jag tror att det är det förnybara som är framtiden. Vi måste
              se till att satsa på forskning, som vi ju gör, och på att använda
              certifikatsystemet, förbättra planerna för vindkraftsutbyggnad,
              se till att vi underlättar för nya projekt och så vidare så att
              allt detta kommer framåt. Det är det som är framtiden, och då
              får vi också ett tredje ben i elförsörjningen. Då blir vi också
              mindre beroende av kärnkraften precis som det står i den uppgörelse
              som vi har gjort.
            </seg>
            <seg n="efa50dc8">
              Jag tycker att den uppgörelse som vi har gjort tillsammans med
              de andra partierna är bra därför att den just är en stark satsning
              på minskade klimatutsläpp och mer av det förnybara. Sedan får
              Centerpartiet leva med att kärnkraften kommer att finnas i vårt
              elförsörjningssystem också framöver. Vi har inte ändrat åsikt
              om kärnkraften, men vi får leva med att den finns, precis som
              vi har fått göra under den tid som Socialdemokraterna haft majoritet
              och suttit i regeringen. Det är det som vi har försökt att påverka
              när det gäller det förnybara. Där har Monica Green ett ansvar,
              för det är hon som har suttit i majoritet för att driva på kärnkraftsutbyggnaden
              under alla dessa år.
            </seg>
          </u>
          <note type="speaker" n="6bc5a2ee">
            Anf. 27 MONICA GREEN (s):
          </note>
          <u who="Q3358763" xml:id="i-4eeb90d4029b6a5f-1" n="4f6f5585">
            <seg n="f7c18b97">
              Fru talman! Maud Olofsson talar sig varm för Centern på 70-talet
              och att det var de som var bra på den tiden. Ja, det var väl då
              man kanske kunde lita på Centerpartiet, att man visste att det
              var ett kärnkraftsmotståndarparti. På den tiden var det ju så.
              Nu vet man inte längre, för nu byter Centern åsikt från dag till
              dag, eftersom det är viktigare med regeringsmakten än att hålla
              fast vid sina gamla ideal. Det tror jag att många centerpartister
              är oerhört besvikna över, men det får ni klara upp inom ert parti.
            </seg>
            <seg n="d83a654b">
              När det gäller kärnkraften hade vi en överenskommelse. Vi har
              stängt kärnkraftverk, och vi har klarat oss mycket bra med att
              starta avvecklingen genom att använda förnybar energi.
            </seg>
            <seg n="bd37013f">
              Sedan säger Maud Olofsson att det är så bra med deras överenskommelse
              för att de bygger ut den förnybara energin. Men den förnybara
              energin hade vi kunnat göra i vår uppgörelse. Den hade vi kunnat
              göra tillsammans. Där hade Maud Olofsson definitivt inte behövt
              sy in sig med att behöva bygga ut kärnkraftverken i det här landet.
            </seg>
            <seg n="c783ea67">
              Så det där är bara ett spel för gallerierna och någonting som
              Maud Olofsson påstår att hon var tvungen att gå med på att bygga
              ut kärnkraft för att få med den förnybara energin. EU har krävt
              att vi ska bygga ut den förnybara energin, och vi började för
              länge sedan. Vi har stängt kärnkraftverk, och vi har börjat bygga
              upp de alternativa energikällorna.
            </seg>
            <seg n="9f9d0031">
              Det där med att före valet gråta för sina barns och barnbarns
              skull för att man vill avveckla kärnkraften och sedan påstå att
              man för sina barns och barnbarns skull ska bygga ut kärnkraften
              visar väldigt tydligt hur Maud Olofsson vänder kappan efter vinden
              och hur viktigt hon tycker det är att klamra sig fast vid makten.
            </seg>
            <seg n="90aa5e0f">
              När det gäller uranbrytningen vill jag veta: Ger Maud Olofsson
              en garanti här nu för att det inte kommer att bli någon uranbrytning
              i Sverige? Det är min fråga.
            </seg>
          </u>
          <note type="speaker" n="84470fd4">
            Anf. 28 EVA-LENA JANSSON (s):
          </note>
          <u who="Q3374622" xml:id="i-e6a19a56524b6c2b-0" n="338ca0fb">
            <seg n="32a6ace3">
              Fru talman! Anledningen till att jag vill delta i den här debatten
              är att det är en angelägen fråga som Monica Green har väckt.
            </seg>
            <seg n="819d0f40">
              I Örebro län finns det stora uranfyndigheter, och många är oroade
              över vändningen i synen på energi och framför allt det kärnkraftskramande
              som har uppstått.
            </seg>
            <seg n="73b0e373">
              Historien har lärt oss att det finns faror med radon, asbest,
              uran och kärnkraft, många stora olika typer av faror. En fråga
              som har varit uppe här handlar bland annat om en fråga som Per
              Bolund, en miljöpartist, har väckt. Han har ställt frågan om Andreas
              Carlgren kan tänka sig att tillsätta en utredning för att utreda
              det eventuella sambandet mellan barnleukemi och förekomsten av
              kärnkraftverk i närheten av barns bostäder. Det har tyvärr regeringen
              sagt nej till.
            </seg>
            <seg n="90da8fe4">
              Vi har ett företag som heter Vattenfall som äger kärnkraft både
              i och utanför Sverige. Det är klart att det kommer att finnas
              ett intresse av att få tillgång till uran.
            </seg>
            <seg n="b6cf8f7d">
              När det gäller råvaror håller vi på och diskuterar någonting
              som kallas råvarudirektivet från EU. Där framgår det faktiskt
              inte om man vill ha uran från Sverige som en del av EU:s råvaror,
              så att Sverige, om det tar slut någonstans på andra ställen i
              EU, ska kunna tillhandahålla uran för hela Europeiska gemenskapen
              därför att det är en viktig energikälla. Det pekar man på på många
              ställen.
            </seg>
            <seg n="6d6b3c1b">
              Vi vill inte ha uranbrytning i Örebro län, precis som man inte
              vill ha det på Västgötaslätten. Det skapar stora skador bara vid
              projektering.
            </seg>
            <seg n="f19e84b8">
              För mig och även för dem som bor i Örebro län är det lika viktigt
              att få reda på regeringens inställning. Jag vet att tidigare ministern
              Ulrica Messing tydligt uttalade sin syn på uranbrytning i Sverige.
              Hon var inte alls positiv till det.
            </seg>
            <seg n="402bbf32">
              Det är ju jätteviktigt, om man nu har ändrat bilden av att kärnkraften
              skulle vara någonting bra för naturen, vilket det inte är. Det
              handlar om kärnkraftsavfall som ska förvaras i hundratusentals
              år. Om man blir utsatt för det här kärnkraftsavfallet under en
              minut får man en dödlig strålningsdos. Man måste ha med sig dessa
              fakta, för det här uranet som man anrikar och som ska användas
              till kärnkraften är inte ofarligt vare sig innan eller efteråt.
              Precis som Monica beskrev har det orsakat cancer hos många människor
              som har brutit det.
            </seg>
            <seg n="33388936">
              Jag tycker att det är viktigt att få ett ställningstagande från
              regeringens representant i dag, här och nu. Kommer regeringen
              att säga nej till all uranbrytning i Sverige?
            </seg>
          </u>
          <note type="speaker" n="810f02dd">
            Anf. 29 ERIK A ERIKSSON (c):
          </note>
          <u who="unknown" xml:id="i-bdfbb27bf710dc01-0" n="471d4e2e">
            <seg n="2a595d07">
              Fru talman! Jag vill tacka för interpellationen. Jag vill också
              tacka näringsministern för svaret. Det är utmärkt att det blir
              ett klargörande här och att vi får chansen att lyssna på det.
            </seg>
            <seg n="517f7739">
              Min fundering kommer sig av rubriken på interpellationen. Den
              heter Uranbrytning i Sverige med anledning av regeringens utbyggnadsplaner
              av kärnkraften . Då vill jag först konstatera att det inte är
              någon regering som bygger kärnkraft i Sverige. Inte utifrån den
              uppgörelse som är gjord. I Finland gör man på ett annat sätt,
              men det är Finlands sak inte vår, i det här fallet.
            </seg>
            <seg n="6572a604">
              Låt oss då fundera över vad vi har haft tidigare. Socialdemokraterna
              äger ett mycket tungt ansvar här. Men vi hör inte ett uns av det
              i debatten om uranbrytningen. I det ansvaret ligger den stora
              andel kärnkraft, atomkraft, som vi har i Sverige. Trots att vi
              hör interpellanten och ytterligare en socialdemokrat säga att
              man inte är för kärnkraft utan att man är emot den och emot uranbrytning
              har man ändå byggt in oss i ett system där vi sitter fast med
              kärnkraften för lång tid framöver. Lite självkritik tycker jag
              hade varit på sin plats.
            </seg>
            <seg n="b70e3d16">
              Hur har man själv resonerat tidigare när man styrt Sverige? Då
              har man tyckt att det är okej att bryta uran i tredje världen,
              i fattiga länder, och importera det uranet hit. Det är helt okej,
              men i Sverige ska vi ingenting bryta. Frågan ska alltså ställas
              till tidigare socialdemokratiska regeringar.
            </seg>
            <seg n="0f8875da">
              Jag skulle vilja tipsa om en sak. Jag vet vad det innebär att
              sitta i opposition. Nu vet Socialdemokraterna det, men man vet
              inte hur man ska ta sig fram riktigt. Hade man varit effektiv
              från Socialdemokraternas sida hade man hittat en möjlighet att
              komma över blockgränsen för att göra en uppgörelse om energin
              i Sverige, som är ofantligt viktig för kommande generationer,
              för barn och barnbarn. Ja, vad hände?
            </seg>
            <seg n="dc7524d2">
              Låt mig då säga att Centerpartiet har gjort detta förut. Vi har
              gått över blockgränsen tidigare. Fråga Göran Persson vad han tycker
              om samarbetet som fungerade tidigare! Det gjorde vi för att ta
              ansvar. Det gällde bland annat energi och Sveriges ekonomi.
            </seg>
            <seg n="175d7858">
              Fru talman! Jag tycker det är otroligt viktigt att fundera i
              de här banorna som riksdagsledamot, som ledamot av ett parti i
              Sverige, hur man kommer bäst fram för att få sina politiska idéer
              att bli verklighet.
            </seg>
            <seg n="ca447304">
              Jag är glad att Maud Olofsson är näringsminister. Jag tycker
              hon är föredömligt tydlig i energifrågan och föredömligt tydlig
              i andra frågor där energin är viktig för att människor ska ha
              arbete i Sverige.
            </seg>
            <seg n="8cde913d">
              Men återigen: Med tanke på interpellantens höga tonläge tycker
              jag att det vore klädsamt att ändå fundera lite grann på vad man
              själv har gjort tidigare.
            </seg>
            <seg n="4615e5ac">
              Fru talman! I energiuppgörelsen, kopplat till diskussionen om
              uran, ligger en satsning på förnybar energi om 25 terawattimmar
              fram till 2020, om jag nu har läst rätt. Sedan folkomröstningen
              om atomkraften har det i stort sett inte hänt ett skvatt, förutom
              att alliansregeringen ökade på elcertifikaten precis efter valet.
              Det har gjort att vindkraften har ökat i Sverige. Det har varit
              bra. Det är en positiv utveckling.
            </seg>
            <seg n="835a19ae">
              Man kan undra hur Socialdemokraterna har resonerat egentligen.
              Det kanske vi inte får veta under den här debatten, men jag menar
              att det ändå finns ett ansvar.
            </seg>
            <seg n="c3db59fd">
              Jag avsäger mig inte mitt ansvar som riksdagsledamot här. Jag
              står upp för den här energiuppgörelsen. Jag tycker att den är
              bra. Äntligen har vi en uppgörelse som kan göra att näringslivet
              och facket känner sig trygga och att jobben kanske faktiskt kan
              stanna i större utsträckning trots lågkonjunktur och samtidig
              finansiell kris. Det var välkommet för energinäringen men även
              för näringslivet och industrin i stort. Så många nya företag det
              är som kan starta nu med hjälp av satsningen på förnybar energi!
              Det är fantastiskt, det som håller på att ske. Och i USA sker
              samtidigt någonting liknande: en satsning på förnybar energi.
            </seg>
            <seg n="d21b80cb">
              Beslutet i uppgörelsen om energi rör ju inte uranbrytning, och
              det är jag tacksam för i det här skedet.
            </seg>
          </u>
          <note type="speaker" n="6293f1df">
            Anf. 30 Näringsminister MAUD OLOFSSON (c):
          </note>
          <u who="Q253640" xml:id="i-8cb5feffbe0e2b24-2" n="6d45654c">
            <seg n="932eb68a">
              Fru talman! Jag tycker att det är fint att det finns ett engagemang
              från enskilda socialdemokratiska ledamöter. Tänk om det här engagemanget
              hade funnits under alla dessa 35 år! Hur hade det sett ut då?
              Då hade vi inte till 50 procent varit beroende av kärnkraft för
              vår elförsörjning. Då hade det tredje benet funnits. Men det har
              ni ju inte varit beredda att utveckla under alla dessa år. Också
              under kommande år framöver låtsas inte om någonting annat kommer
              ni också att vara beroende av uranbrytning. Det är det som är
              sanningen. Tala om det för alla!
            </seg>
            <seg n="e5efd5f5">
              Det jag säger är att vi har en lagstiftning som är jättestark.
              Sedan 60-talet har inget tillstånd givits. Halterna av uran i
              den svenska berggrunden är väldigt låga. Det finns ingen annan
              som kan tvinga oss att bryta uran ingen, vare sig via råvarudirektiv
              eller någonting annat.
            </seg>
            <seg n="b81efc80">
              Men Monica Green måste svara på frågan. Vad är ert svar? Ni har
              ingen annan minerallagstiftning än vad jag har. Det är ni som
              fattar beslut, och ni har inte lagt fram någon partimotion vad
              jag vet annars får ni dementera det. Men vad jag vet har Socialdemokraterna
              inte lagt fram någon partimotion om att ändra lagstiftningen.
            </seg>
            <seg n="eac259c6">
              Som minister det var också Ulrica Messing är man skyldig att
              följa den lagstiftning som finns, och jag tror att den är tillräckligt
              stark för att ställa tillräckligt hårda krav. Det återstår att
              se om det över huvud taget är någon som vill bryta uran i Sverige.
            </seg>
            <seg n="3dc1677a">
              Man letar uran. Ja, men det gör man därför att när man letar
              mineraler är uran en del av det letandet. Men det betyder inte
              att det leder till brytning.
            </seg>
            <seg n="f8a0d5c9">
              Den andra delen tycker jag är det viktiga. Det är ju det som
              nu satsas på det förnybara. Ska man minska beroendet och också
              öka tryggheten i vårt elförsörjningssystem måste det till andra
              energislag. Det är därför certifikatsystemet är så viktigt. Det
              är därför vi är glada över att Centerpartiet var med och introducerade
              elcertifikaten, därför att vi vet att det kommer att ge 25 terawattimmar.
              Nu sker stora investeringar. Nu investeras i allt det som vi har
              väntat på så länge.
            </seg>
            <seg n="d07d01a4">
              Varför gör jag då upp med allianspartierna? Jo, därför att de
              var beredda att göra mer än sossarna. Ni har ju inte varit beredda
              att satsa på det förnybara. Ni har inte varit beredda att ha de
              ambitiösa klimat- och energimålen, som allianspartierna har varit.
              Det är därför jätteskönt att kunna ge besked till svensk basindustri,
              till svenska fackligt aktiva, till småföretagare, till enskilda
              runt om i Sverige att vi nu skapar en långsiktig och trygg energiförsörjning.
            </seg>
            <seg n="29518557">
              Ingen hade varit gladare än jag om vi kunnat göra upp med oppositionen,
              men jag kan bara konstatera att oppositionen var splittrad, hade
              ingen gemensam position, var inte beredd att göra upp med oss
              om energipolitiken, vilket jag beklagar. Jag tror nämligen att
              det hade varit bra för långsiktigheten. Nu är alternativen tydliga,
              och vi har också gett signaler till dem som ska investera framöver.
            </seg>
            <seg n="0c86366b">
              Det känns bra, särskilt i tider då vi behöver utveckla nya jobb
              och nya industrigrenar, att de förnybara energislagen är en del
              av jobbskapandet. Det skapar trygghet och långsiktighet och är
              bra för jobben i Sverige.
            </seg>
          </u>
          <note type="speaker" n="1d269b0c">
            Anf. 31 MONICA GREEN (s):
          </note>
          <u who="Q3358763" xml:id="i-bae169ef64eca5ed-0" n="4f6f5585" next="i-732bb4f6d917c79b-0">
            <seg n="aa74673c">
              Herr talman! Först vill jag vända mig till Folkpartiet, som påstår
              att vi inte hade någon överenskommelse.
            </seg>
          </u>
          <note n="ef7d595a">
            (Näringsminister MAUD OLOFSSON (c): Folkpartiet?)
          </note>
          <u who="Q3358763" xml:id="i-732bb4f6d917c79b-0" n="4f6f5585" prev="i-bae169ef64eca5ed-0">
            <seg n="032f32ab">
              Jag menar att Erik A Eriksson lät som en folkpartist. Jag får
              väl säga så i stället, eftersom han numera är kärnkraftsvänlig.
              Jag ber om ursäkt för det epitetet; kärnkraftskramare kan man
              säga.
            </seg>
            <seg n="11ca5cc2">
              Vi hade en överenskommelse över blockgränserna. Det var Centern
              som bröt den, inte vi socialdemokrater. Centern bröt sig ur den
              blocköverskridande energiöverenskommelsen. Det gjorde de, eftersom
              det var viktigt att komma överens med bland annat Folkpartiet
              och krama kärnkraftsutbyggnaden. De tyckte att det var viktigare.
            </seg>
            <seg n="354145c5">
              Vi har ett överskott av elenergi i landet. Vi kommer att ha ett
              överskott på 20 terawattimmar 2015 och på 18 terawattimmar 2020.
              Trots det ska Centern absolut bygga ut kärnkraften om 30 år. Det
              är viktigt för Centern att göra det.
            </seg>
            <seg n="fe8e927f">
              Jag vill återgå till uranfrågan och moralen i att säga nej till
              uranbrytning i Sverige samtidigt som man accepterar brytning av
              uran i fattiga länder. Jag tycker inte att det hänger ihop. Vi
              vet att uranbrytning är farligt att hantera, och den är en del
              av kärnkraftskedjan. Därför beklagar jag Centerns kovändning i
              denna fråga.
            </seg>
            <seg n="60b3f5b9">
              Vi hade en överenskommelse som innehöll alternativ energi, och
              vi var beredda att göra en blocköverskridande överenskommelse,
              men det ska naturligtvis inte behöva vara hopkopplat med att man
              bygger ut kärnkraften. I stället vill vi bygga den på alternativa
              energikällor och på det överskott som vi faktiskt har i Sverige.
            </seg>
          </u>
          <note type="speaker" n="b3e9f5f4">
            Anf. 32 EVA-LENA JANSSON (s):
          </note>
          <u who="Q3374622" xml:id="i-e6a19a56524b6c2b-1" n="338ca0fb">
            <seg n="f5b1a3ac">
              Herr talman! Man har all anledning att som politiker vara självkritisk.
              Det ska man vara. Jag tror att anledningen till denna diskussion
              är att vi är många socialdemokrater som inte fick delta i folkomröstningen
              om kärnkraft. Jag är övertygad om att det hade kunnat bli ett
              helt annat utfall.
            </seg>
            <seg n="6153102f">
              Vi har sett effekterna. År 1986 skedde Tjernobylkatastrofen.
              Än i dag, efter den kärnkraftsolyckan, drabbas barn i Tjernobylområdet
              av cancer och av olika typer av skador på nervsystemet. Det är
              inte långt från Sverige, och det fanns människor också i Sverige
              som drabbades, bland annat i Gävletrakten där man inte kunde plocka
              bär och svamp. Under flera år kunde man i Sverige inte heller
              äta renkött.
            </seg>
            <seg n="e6bedf71">
              Frågan är vad som händer. Vad innebär regeringens signal för
              uranbrytning? Det handlar ju om ett signalsystem, och jag uppfattar
              inte att Maud Olofsson per automatik säger nej till uranbrytning
              i Sverige. Själv är jag inte främmande för att vi ska ompröva
              mitt partis inställning till minerallagen om det innebär att vi
              kan sätta punkt för uranbrytning i Sverige. Anledningen till att
              en samlad opposition driver frågan om en klimatvänlig energipolitik,
              där vi på sikt fasar ut kärnkraften, är att få bort uranbrytningen
              också på andra ställen i världen.
            </seg>
            <seg n="b9d592ee">
              Min nästa fråga till Maud Olofsson är jag tycker nämligen inte
              att hon svarat på den om hon med alla krafter kommer att sätta
              stopp för uranbrytning i Sverige. Jag undrar också om Vattenfall
              kommer att få bygga ut och köpa ny kärnkraft. De kommer i så fall
              att ha behov av att köpa uran. Det vore en viktig signal att tala
              om ifall det kan bli nya kärnkraftverk i Sverige, byggda av statliga
              bolag där bonusar och löner är i miljonklassen. Det vore viktigt
              att få veta i dag.
            </seg>
          </u>
          <note type="speaker" n="54598f42">
            Anf. 33 ERIK A ERIKSSON (c):
          </note>
          <u who="unknown" xml:id="i-bdfbb27bf710dc01-1" n="471d4e2e">
            <seg n="afcc967f">
              Herr talman! Jag vill börja med att till interpellanten Monica
              Green säga att jag tar det hon sade som ett uttryck för härskarteknik.
              Det vill jag få infört i protokollet. Jag är centerpartist. När
              man debatterar i kammaren framgår det tydligt vilket parti man
              tillhör. Jag tycker inte att det är sjyst att påstå att jag är
              folkpartist. Monica Green har möjligtvis bett om ursäkt, men detta
              handlar om härskarteknik, och det tycker jag inte hör hemma i
              en interpellationsdebatt i Sveriges riksdag. Ursäkten är naturligtvis
              godtagen.
            </seg>
            <seg n="5af52d9d">
              När det gäller sakfrågan, om vi ska bryta uran eller inte, har
              vi valet att fram till 2020 ersätta atomkraften med förnybar energi.
              Det ligger i energiuppgörelsen. Det är den möjlighet vi har för
              att komma ifrån ett samhälle med så starkt beroende av atomkraften
              som vi har, de ca 60 terawattimmarna.
            </seg>
            <seg n="3b4e600a">
              Om det finns ett annat sätt att komma framåt är oppositionen
              oss svaret skyldig. Vad vill oppositionen göra för att vi inte
              ska bryta uran? Hur vill de ersätta de ca 60 terawattimmarna fram
              till 2020, när vi troligtvis måste börja byta ut den första reaktorn?
              Hur vill oppositionen göra? De blir i någon mening svaret skyldiga.
              Jag menar att med de rätta ingångarna kan man som oppositionsparti
              komma över blockgränsen, och jag kan bara beklaga att det inte
              blev så. Det är uppriktigt tråkigt.
            </seg>
            <seg n="1bc0edbe">
              Uranfrågan, som interpellationen egentligen handlar om den har
              ju handlat om allt möjligt annat också är fortsatt viktig. Sverige
              har ett stort ansvar när vi fortfarande, tyvärr, har en så pass
              stor andel atomkraft. Jag vill skicka med näringsministern att
              den frågan är fortsatt viktig. Signalen att frågan är viktig har
              regeringen i dag fått från Sveriges riksdag.
            </seg>
          </u>
          <note type="speaker" n="497fb574">
            Anf. 34 Näringsminister MAUD OLOFSSON (c):
          </note>
          <u who="Q253640" xml:id="i-8cb5feffbe0e2b24-3" n="6d45654c">
            <seg n="46e6a93b">
              Herr talman! Det är klart att jag ser riskerna med uranbrytning.
              Det är inte för inte som jag under alla år kämpat mot kärnkraften.
              Men det är Socialdemokraterna som är svaret skyldiga. Det är de
              som byggt ut den. Det är de som gjort oss beroende av kärnkraftverken
              under alla dessa år. Så är det, och de är inte heller beredda
              att stänga dem i morgon. Hyckla därför inte! Det är viktigt att
              säga.
            </seg>
            <seg n="97dda6c8">
              Vi har en mycket stark minerallagstiftning och också annan lagstiftning.
              Den lagstiftningen har haft stor uppbackning från riksdagen, vilket
              jag tycker är bra. Det ger den ansvariga ministern möjlighet att
              agera kraftfullt, men det ger också kommunerna rätt att agera
              genom sin vetorätt. Då får vi väl hoppas att socialdemokrater
              runt om i kommunerna nu kommer att säga nej till det, för det
              har de inte gjort tidigare.
            </seg>
            <seg n="75e48ee5">
              Det andra som är viktigt att säga är att jag naturligtvis känner
              till kärnkraftens effekter. Jag tillhör dem som är drabbade av
              Tjernobyl, och det är därför jag ibland fäller en tår. Jag ber
              om ursäkt om det stör någon, men det är för att mitt engagemang
              bygger på egna erfarenheter där jag sett effekterna av Tjernobylolyckan.
              Och vi ser dem än i dag.
            </seg>
            <seg n="3ce4b098">
              Därför är mitt engagemang starkt för att bygga ut det förnybara.
              När Socialdemokraterna gjort oss så beroende av de energislag
              vi nu har går det inte att stänga dem. Vi måste först ha någonting
              annat i stället. Därför är det tredje benet i elförsörjningen
              viktigt, att vi ska minska beroendet av kärnkraften, som det också
              står i uppgörelsen. Men för att kunna åstadkomma det måste man
              ha styrmedel, och det inför vi nu.
            </seg>
            <seg n="a812d686">
              Här sägs att man är beredd att ompröva Socialdemokraternas inställning
              till lagstiftning. Än har ni dock inte lagt fram några förslag,
              Eva-Lena Jansson. Att ni som enskilda ledamöter har privata inställningar
              betyder ingenting detta är inte menat som något personligt för
              ni har ju inte ändrat ert partis uppfattning. Den dag ni kommer
              med en partiuppfattning är det någonting annat.
            </seg>
            <seg n="52e83f09">
              Det är skönt att se att det förnybara växer fram. Vi ger långsiktiga
              besked till industrin och facken. Vi skapar jobb och utveckling
              i Sverige. Det är det viktiga, och det är också en hållbar utveckling.
            </seg>
          </u>
          <note n="d0e06414">
            Överläggningen var härmed avslutad.
          </note>
          <note n="93f619f7">
            5 § Svar på interpellationerna 2008/09:333 om framtidspolitik
            för musikbranschen och 334 om ny politik för dataspelsindustrin
          </note>
          <note type="speaker" n="4906909c">
            Anf. 35 Näringsminister MAUD OLOFSSON (c):
          </note>
          <u who="Q253640" xml:id="i-8cb5feffbe0e2b24-4" n="6d45654c">
            <seg n="f06d5b73">
              Herr talman! Luciano Astudillo har frågat mig
            </seg>
            <seg n="4bb9161a">
              Vidare har Astudillo frågat mig vilka åtgärder jag är beredd
              att vidta i syfte att i dialog med branschen utarbeta ett heltäckande
              framtidsprogram för den utvecklingsbara och jobbskapande dataspelsindustrin.
            </seg>
            <seg n="20e033df">
              Eftersom båda interpellationerna tar upp upplevelsebaserade näringar
              väljer jag att besvara dem samtidigt.
            </seg>
            <seg n="0ec1c676">
              Låt mig inledningsvis säga att upplevelsebaserade näringar är
              mycket betydelsefulla i dagens ekonomiska utveckling. Både musik-
              och dataspelsindustrin i Sverige är framgångsrika branscher där
              man i många fall har lyckats skapa sig en internationell position.
            </seg>
            <seg n="5fed4356">
              Det viktigaste som regeringen kan göra för alla företag, oavsett
              bransch, är att sänka kostnaderna och göra det enklare, roligare
              och lönsammare att driva företag. Förenklade regler för företag,
              slopad förmögenhetsskatt, möjligheter att säsongsanställa, mer
              än fördubblat maxbelopp för mikrolån, ökat stöd till exportfrämjande
              hos små och medelstora företag, införandet av jobbskatteavdrag
              för näringsinkomst och slopad medfinansiering i sjukförsäkringen
              är exempel på förbättringar som bedöms bidra till bland annat
              de kreativa näringarnas möjlighet att utvecklas och växa.
            </seg>
            <seg n="6c65126b">
              För upplevelseindustrin har även den tekniska utvecklingen inneburit
              nya utmaningar. I dag finns en mängd olika alternativ för laglig
              tillgång till både musik och dataspel via Internet. Samtidigt
              försvårar den illegala fildelningen introducerandet och utvecklingen
              av dessa tjänster. För att upphovsrätten ska respekteras också
              på Internet har riksdagen beslutat om förbättrade möjligheter
              för rättighetshavare att själva ingripa mot illegal fildelning.
            </seg>
            <seg n="2278b72b">
              I interpellationen om dataspelsindustrin lyfter Astudillo särskilt
              fram utbudet av utbildningar och hur utbildningsplatserna för
              dataspelsutveckling på högskolor och universitet är dimensionerade.
            </seg>
            <seg n="da077b8b">
              Ett lärosäte kan inom givna ekonomiska ramar besluta om inriktningen
              på den utbildning man väljer att bedriva. För närvarande erbjuder
              cirka tio lärosäten utbildningar med inriktning på spelutveckling.
              Kvaliteten av all högskoleutbildning granskas av Högskoleverket.
              Regeringen har tillfört extra resurser till den högre utbildningen
              för att öka kvaliteten.
            </seg>
            <seg n="a76cdcc4">
              Vi tillför 15 miljarder kronor den kommande fyraårsperioden för
              att stärka forsknings- och innovationsförmågan i Sverige. Avsikten
              är bland annat att systemen för innovation och kommersiella lösningar
              ska stärkas. Däremot avser vi inte att i detalj peka ut olika
              branscher och programområden från politiskt håll, utan den prioriteringen
              måste göras av universitet, högskolor, forskningsinstitut och
              näringslivet.
            </seg>
            <seg n="80280088">
              Kulturminister Lena Adelsohn Liljeroth och jag har inlett ett
              bredare arbete i syfte att uppmärksamma de kreativa näringarnas
              särskilda förutsättningar och stimulera tillväxt och utveckling
              inom den kulturella och kreativa sektorn. En handlingsplan för
              arbetet med att främja de kulturella och kreativa näringarna ska
              tas fram.
            </seg>
            <seg n="1abdf7b0">
              Att utveckla särskilda program för olika specifika sektorer inom
              de kreativa näringarna bedömer jag skulle kunna bli väldigt komplicerat.
              Många företag har dessutom verksamheter som skulle hamna inom
              flera olika program eller till och med mellan olika program. Krånglet
              för företagarna skulle därmed öka. Då är det bättre att i stället
              jobba med generella åtgärder som medför förbättringar för alla
              företag.
            </seg>
          </u>
          <note type="speaker" n="4f2e955d">
            Anf. 36 LUCIANO ASTUDILLO (s):
          </note>
          <u who="Q4355921" xml:id="i-2b237049e2c62a75-0" n="506e6b85">
            <seg n="967d80e4">
              Herr talman! Jag vill inledningsvis tacka Maud Olofsson för svaret.
              Hon har en viktig poäng, nämligen att de generella villkoren för
              små företag är viktiga.
            </seg>
            <seg n="12a3f441">
              Jag skulle däremot inte vilja beskriva det vi har sett under
              de första två och ett halvt åren av den borgerliga regeringen
              som den framgångssaga som Maud Olofsson ger intryck av. Vi vet
              ju att regelkrånglet har ökat och innebär en större kostnad för
              de små företagen numera. De sociala trygghetssystemen, som är
              mycket viktiga för dessa små kreatörer och småföretagare, har
              försummats under lång tid och är inte på plats.
            </seg>
            <seg n="98b0a596">
              I krisens spår har vi heller inte kunnat se att regeringen har
              fått bankgarantin på plats. Man har slarvat med den, vilket gör
              att många små företag har svårt med likviditeten just nu. Medan
              vi pratar försvinner flera jobb och konkurserna ökar.
            </seg>
            <seg n="c48f7c8e">
              Att borttagandet av förmögenhetsskatten skulle ha betydelse för
              de små företagen är dock nog mest önsketänkande. Maud Olofsson
              vet ju att många av dessa små företag inte har några förmögenheter
              alls. De sliter och lappar och lagar månad ut och månad in. Men
              jag vill ändå ge Maud Olofsson en chans. Hon har använt förmögenhetsskattens
              borttagande som ett viktigt argument under snart två och ett halvt
              år. Då måste hon också här och nu kunna redogöra för vilka effekter
              slopandet av den har haft. Hur mycket kapital har frigjorts tack
              vare att man nu gett de allra förmögnaste i Sverige mer pengar?
              Vilken effekt har det gett?
            </seg>
            <seg n="f1936a17">
              Jag noterar vidare att ministern tycker att det är komplicerat
              att utveckla särskilda program för de kreativa näringarna. Politik
              kan vara komplicerat ibland, men om man tror på något, har politisk
              vilja och ambition att utveckla särskilda branscher försöker man
              ta sig över det komplicerade och göra något åt det. Det har vi
              socialdemokrater. Därför har vi sneglat på den kreativa sektorn,
              den kreativa branschen, för att den växer och säkert är viktig
              framöver, efter krisen.
            </seg>
            <seg n="6b415c03">
              Det finns nämligen gemensamma intressen för alla de kreativa
              näringarna. Precis som fordonsindustrin, som vi oftast debatterar,
              har sina specifika intressen och behov har upplevelseindustrin
              sina specifika intressen och behov. Exportsatsningar, utbildningsinsatser
              och kapitalförsörjning är en del av detta. Just att det är en
              kulturell näring där både kulturpolitik, näringspolitik och utbildningspolitik
              spelar roll och att det inte alltid finns förståelse för detta
              är viktigt.
            </seg>
            <seg n="8c408197">
              Jag kan bara hoppas på och vädja att Maud Olofsson inte hanterar
              den kreativa sektorn lika styvmoderligt som hon har hanterat fordonsindustrin
              den senaste tiden. Det är bara en vädjan. Näringsministerns uppgift
              måste vara att ta till vara goda initiativ att samla, stödja,
              förmedla kontakter och stötta utvecklingen i branscher och därmed
              bidra till jobb och tillväxt. Vilka ambitioner har Maud Olofsson
              för dataspelsbranschen, musikbranschen och hela upplevelseindustrin?
            </seg>
          </u>
          <note type="speaker" n="8665e0c2">
            Anf. 37 Näringsminister MAUD OLOFSSON (c):
          </note>
          <u who="Q253640" xml:id="i-8cb5feffbe0e2b24-5" n="6d45654c">
            <seg n="26f4e634">
              Herr talman! Man ska väl vara glad över att det inte är Socialdemokraterna
              som styr när det gäller fordonsindustrin. Ni var ju beredda att
              ta skattebetalarnas pengar och ge till ett multinationellt, ägarlöst
              företag. Det är ju det ni säger. Ni är beredda att ta pengar från
              skolan, omsorgen, sjuksköterskor och poliser. Det är ju därifrån
              ni tänker ta pengar och ge till General Motors för att man ska
              fortsätta driva Saab, samtidigt som General Motors säger att man
              inte tänker fortsätta att äga Saab. Så ansvarslöst hanterar man
              skattebetalarnas pengar när det är kris. Det tänker inte den här
              regeringen göra.
            </seg>
            <seg n="526a69d4">
              När det gäller vår syn på hur man ska stimulera företagande är
              det viktigt att säga att de generella åtgärderna är de allra viktigaste.
              Jag har stått här i talarstolen och fått frågor från socialdemokrater
              om olika branschprogram. Jag har skrivit upp några: skogen, basindustrin,
              dataspel, design, fordon, musik och turism. Det kommer program
              efter program. Det var så ni sossar gjorde när ni satt i regeringsställning.
              Ni hade separata program för snart sagt allt. Sedan hade ni separata
              paket som ni presenterade högljutt och fint vid varje kristillfälle.
            </seg>
            <seg n="8448175c">
              Sanningen är att mycket av det där var slöseri med skattebetalarnas
              pengar. Vi har tittat på de paketsatsningar som Björn Rosengren
              och andra åkte runt och presenterade. Det har varit slöseri med
              pengar, säger de som har granskat och det är inte jag personligen
              som har gjort det.
            </seg>
            <seg n="cff58c1f">
              Om det nu är en global finanskris det är ju inte en svensk kris
              utan en global kris som är värre än på många, många år är det
              viktigt att vi ser till att de små företag som finns här också
              kan ha en bra finansiering. Vi har därför tillskjutit mer pengar
              till Almi, så att man kan låna ut pengar också till den här typen
              av företag. Men vi begränsar inte detta till olika branscher,
              utan det är generella åtgärder. Almi har fördubblat sin utlåning
              till de små och medelstora företagen, vilket jag tycker är mycket
              bra. Det kan hjälpa många som inte får hjälp från banken.
            </seg>
            <seg n="e9f78721">
              Vi har sett till att man kan skjuta upp skatteinbetalningar,
              både arbetsgivaravgifter och skatteinbetalningar som gäller anställda,
              för att underlätta för de små företagen som har små marginaler
              att klara sin överlevnad.
            </seg>
            <seg n="91518353">
              Vi ger pengar till Svensk Exportkredit för att hjälpa till vid
              exportaffärer. Många gånger handlar det kanske om lite större
              företag, men det kan finnas underleverantörer och andra som kan
              ha nytta av den här typen av satsning. Men jag säger också att
              så länge blodomloppet i det finansiella systemet det vill säga
              banksystemet inte fungerar är det jättekämpigt för väldigt många.
            </seg>
            <seg n="f20748c3">
              När det gäller den industri som vi här pratat om är det inte
              så att det inte pågår ett arbete. KK-stiftelsen jobbar med detta.
              Vinnova jobbar med detta. Vi har ett nordiskt arbete som pågår
              på den här sidan. Vi försöker också underlätta i lagstiftningen
              för att göra det enklare.
            </seg>
            <seg n="a7110993">
              Vi tillför resurser till utbildningssystemet så att man kan utveckla
              goda utbildningsdelar inom den här sektorn.
            </seg>
            <seg n="68fc56c7">
              Men en viktig sak är: Jag tänker inte som minister sitta och
              peka ut att det här universitetet borde ha den här utbildningen
              och att man borde göra den här satsningen på dataspelsindustrin,
              utan det här kräver att det finns ett universitet som är berett
              att satsa på den här utbildningen och utveckla den. Det krävs
              att det finns ett näringsliv som tillsammans med våra forskningspengar
              är berett att ha idéer och satsa egna pengar för att utveckla
              detta.
            </seg>
            <seg n="6ef3f550">
              Vi ser till att det finns resurser, att det finns verktyg, att
              det finns mötesplatser och annat för att utveckla detta. Sedan
              är det upp till näringen själv att använda de resurserna.
            </seg>
            <seg n="75074b73">
              Det är en skillnad i synsätt mellan Socialdemokraterna och alliansregeringen.
              Men jag står för synsättet att mer av generella åtgärder är det
              viktigaste som vi kan göra.
            </seg>
          </u>
          <note type="speaker" n="e18c9e1d">
            Anf. 38 LUCIANO ASTUDILLO (s):
          </note>
          <u who="Q4355921" xml:id="i-2b237049e2c62a75-1" n="506e6b85">
            <seg n="641c9200">
              Herr talman! Nu handlar inte den här debatten om fordonsindustrin.
              Men jag måste ändå beröra det som Maud Olofsson säger.
            </seg>
            <seg n="46580eef">
              Ni säger att ni tar ansvar för skattebetalarnas pengar. Samtidigt
              lånar den här regeringen just nu pengar för att fortsätta att
              sänka skatten mest för dem som redan har det bäst. Är det att
              hushålla med landets finanser?
            </seg>
            <seg n="3f4d3b04">
              Samtidigt ser vi hur välfärdsarbetare sägs upp i rask takt. Jobbkrisen
              blir alltmer också en välfärdskris, en kvalitetskris i välfärden,
              i välfärdens kärna.
            </seg>
            <seg n="41645e0c">
              Hur många förskollärare och lärare och hur många inom omsorgen
              ska behöva sägas upp innan regeringen ska byta spår i den här
              politiken?
            </seg>
            <seg n="13b3228d">
              När det gäller fordonsindustrin har jag, och många med mig, reagerat
              på den väldigt aggressiva ton som Maud Olofsson haft mot landets
              företagare inom den branschen, inom fordonsindustrin.
            </seg>
            <seg n="c0eabf11">
              Man har pratat ned värdet av viktiga företag. Man har inte varit
              med och förmedlat kontakter och stöttat och utvecklat en viktig
              bransch.
            </seg>
            <seg n="fd2bad15">
              Det är klart att jag kan känna stor oro när Maud Olofsson hanterar
              fordonsindustrin, som är så betydelsefull för vårt land, på det
              här sättet.
            </seg>
            <seg n="13eec275">
              Hur ska det gå för andra branscher som inte är så viktiga och
              så stora när det gäller den totala ekonomiska tillväxten för Sverige?
            </seg>
            <seg n="fd15ad7b">
              Det var min poäng. Men låt oss hålla oss till den diskussion
              som handlar om den kreativa sektorn och de möjligheter som finns
              i den.
            </seg>
            <seg n="70f46d54">
              Det pågår mycket ute i landet i den kreativa sektorn. Jag träffar
              företagare och entreprenörer i alla de här olika branscherna,
              mode, dataspel, musik. Många av dem säger just att det inte finns
              något nationellt initiativ på det här området. Det finns väldigt
              lite samordning kring det, och det är någonting som vi socialdemokrater
              tagit fasta på.
            </seg>
            <seg n="737d1732">
              Inom ramen för den förnyelse och utveckling av vår politik som
              vi har gjort, där jag leder jobbrådslaget tillsammans med Sven-Erik
              Österberg, har vi särskilt tittat just på den kreativa sektorn
              som en av de möjliga framtidsbranscherna.
            </seg>
            <seg n="a1ea90f4">
              Vi har haft flera seminarier här i Sverige om den sektorn. Vi
              har besökt Storbritannien som ligger rätt långt framme när det
              gäller de initiativ som tagits där kring Creative Britain och,
              innan dess, Cool Britannia.
            </seg>
            <seg n="b979c942">
              Vi har haft nära dialog med branscher men också med dem som jobbar
              med musik, dataspel, besöksnäring, mode med mera. Vi är beredda
              att ta tag också i det området.
            </seg>
            <seg n="9b08192c">
              Vi vill investera i ett framtidsprogram för de kreativa näringarna.
              Det är så. De kreativa industrierna behöver också en kontaktperson
              i Regeringskansliet. Nu är det inte så. Det spretar. Det hänger
              inte ihop. Det är faktiskt väldigt svårt för de här näringarna
              att kunna göra sig förstådda.
            </seg>
            <seg n="78181dc2">
              Vi vill se till att de kreativa näringarna får samma möjligheter
              till finansiering och investeringar som andra får. Vi vill att
              musikexporten ska få ett stärkt stöd. Vi vill också se till att
              Exportrådets verksamhet ska jobba bättre på det här området. Och
              vi har lyft fram flera andra sätt att just lyfta denna bransch
              som skulle kunna vara en av pusselbitarna när det gäller att bygga
              en framtid för Sverige efter krisen.
            </seg>
          </u>
          <note type="speaker" n="54e1a1de">
            Anf. 39 Näringsminister MAUD OLOFSSON (c):
          </note>
          <u who="Q253640" xml:id="i-8cb5feffbe0e2b24-6" n="6d45654c">
            <seg n="56116fd2">
              Herr talman! Låt mig först säga att det inte var jag som tog
              upp fordonsindustrin, utan det var Luciano Astudillo.
            </seg>
            <seg n="fba8f780">
              Det som är viktigt att säga är att den skattesänkning som vi
              har genomfört för låg- och medelinkomsttagare är väldigt bra i
              tider av kris.
            </seg>
            <seg n="77c1738d">
              Vi tycker att medborgarna ska behålla mer av sina egna pengar.
              Ni tycker i grunden, om man skrapar lite grann på ytan, att politikerna
              borde äga medborgarnas pengar.
            </seg>
            <seg n="e239898a">
              Jag tycker också att det är viktigt att säga att när vi får ansvar
              för skattebetalarnas pengar vilar det ett tungt moraliskt ansvar
              på oss att tänka efter: Vad använder vi dem till?
            </seg>
            <seg n="1240fff2">
              Det är i de sammanhangen som jag har sagt att det inte är rimligt
              att skattebetalare i Sverige ska betala miljarder till ett multinationellt
              bolag i USA, när vi inte ens vet om det ger jobb i Sverige. Det
              är det som jag har vänt mig emot.
            </seg>
            <seg n="17aa015d">
              Jag kan konstatera att Mona Sahlin, er partiledare, är beredd
              att ge de här pengarna oavsett om de har en ägare eller inte.
              Det var det senaste beskedet i går.
            </seg>
            <seg n="90862fa8">
              Jag tycker att det är väldigt viktigt med en svensk fordonsindustri.
              Jag tror inte att Luciano Astudillo vet vilka insatser som görs
              visavi den fordonsindustri som vi har. Här pågår ett intensivt
              arbete. Och jag är glad över att se att EEB nu har gett acceptans
              också för lån till en del av fordonsindustrin.
            </seg>
            <seg n="f06c36b6">
              När det gäller den kreativa sektorn tycker jag också att det
              är en viktig sektor. Inte minst finns det ett ungdomsperspektiv
              i den här delen. Vi ser ju att det i många företag som växer fram
              inom musik- och dataspelsområdet, om vi tar det som Luciano Astudillo
              har interpellerat om, finns väldigt många ungdomar. Det tror jag
              är en viktig sak att hålla i minnet. Hur kan vi stimulera unga
              människor till att starta och driva företag?
            </seg>
            <seg n="f65aca3e">
              Därför är våra insatser för en strategi för entreprenörskap i
              skolan viktiga. Lär vi våra barn och ungdomar att företagande
              är en del av deras försörjning och inte bara att de ska vara anställda
              tror jag nämligen att vi gör någonting gott.
            </seg>
            <seg n="ffacda03">
              Kan vi utveckla utbildningarna och höja kvaliteten, vilket vi
              tillför resurser för, har vi också större möjligheter att få en
              ännu bättre utbildning som kan vara ännu spetsigare i ett globalt
              perspektiv.
            </seg>
            <seg n="b2d76897">
              Vi tillför också 15 miljarder kronor i resurser för forskning
              och innovation. Men också där säger vi att det inte är vi som
              politiker som ska sitta och säga vad det är för forskning och
              innovation man ska göra.
            </seg>
            <seg n="92ee8b24">
              Vi har pekat ut några områden. Men det som är viktigt är att
              det finns ett näringsliv och idégivare och finansiärer som är
              beredda att ta fram innovationer som sedan kan finansieras med
              de pengar som vi redan har avsatt till detta. Men det bygger på
              att det är näringslivet självt och inte politiker som hittar på
              de konkreta idéerna.
            </seg>
            <seg n="667d6aa9">
              Vi har tillfört 13 miljoner kronor till ett arbete kring den
              kreativa sektorn. Lena Adelsohn Liljeroth och jag har jobbat tillsammans
              med många delar av den kreativa sektorn. Mycket av det här fokuset
              handlar just om entreprenörskapet och möjligheterna att tjäna
              pengar också inom den kreativa sektorn.
            </seg>
            <seg n="3e95fb2c">
              Exportrådet, Vinnova, KK-stiftelsen och Nordiska datorspelsprogrammet
              har också jobbat med dataspelsindustrin. Där är det ju så att
              Vinnova framöver också kommer att tillföras ytterligare resurser
              för att kunna stödja olika innovationer.
            </seg>
            <seg n="7f02fad2">
              Kreanord, som jag nämnde, som är det nordiska programmet inom
              den här delen, har också jobbat med dataspelsprogram och jobbar
              över huvud taget med de kreativa näringarna. Och vid senaste ministerrådsmötet,
              som vi hade i Umeå, hade vi också en diskussion om hur vi jobbar
              vidare med just det samarbetet på nordisk basis. Så det pågår
              en hel del arbete, och jag tycker att det är bra.
            </seg>
            <seg n="a8ffbff7">
              Men det är viktigt att säga: Generella åtgärder måste också användas
              som bas för att den här typen av näring ska växa fram i Sverige.
            </seg>
          </u>
          <note type="speaker" n="0d5de9b8">
            Anf. 40 LUCIANO ASTUDILLO (s):
          </note>
          <u who="Q4355921" xml:id="i-2b237049e2c62a75-2" n="506e6b85">
            <seg n="169222fe">
              Herr talman! Den här regeringen lånar just nu pengar för att
              fortsätta att sänka skatten mest för dem som har det bäst.
            </seg>
            <seg n="e61a88d6">
              Maud Olofsson vet själv att 60 procent av skattesänkningarna
              har gått till de 10 procent som är allra förmögnast i vårt land.
            </seg>
            <seg n="81a7d105">
              Det är också uppenbart att Maud Olofsson nu har omvärderat sin
              syn på fordonsindustrin. Den där låt-gå-mentaliteten, att inte
              vilja göra någonting, har ändrats. Men den finns ändå där, också
              när hon beskriver sina ambitioner när det gäller de nya upplevelsenäringarna.
              Det är en låt-gå-politik. Marknaden sköter det här själv. Man
              vill ingenting göra.
            </seg>
            <seg n="ff976de0">
              Vi har där en annan syn på politik. Vi tror att politiken ska
              spela roll när det gäller att samla, att förmedla kontakter, att
              stötta utvecklingen. Och det är en tydlig politik på området.
            </seg>
            <seg n="48cfef64">
              Vi socialdemokrater tror och vill att fler ska kunna leva på
              sin talang och skaparkraft.
            </seg>
            <seg n="788dae03">
              Det ger de människor som har möjlighet till det ett rikare liv
              men också alla oss som får uppleva allt det.
            </seg>
            <seg n="fb3dfa88">
              Fler talanger ska få möjlighet att slå världen med häpnad. Det
              tycker vi är bra. Vi vill se att de här branscherna utvecklas,
              ger fler jobb och tillväxt. Men det krävs politisk vilja, politiska
              ambitioner för att göra detta, nationella initiativ. Jag ser att
              det sker mycket där ute regionalt och lokalt. Där tas det initiativ.
              Man stöttar dataspelsbranschen. Man går in och stöttar musiken,
              alltifrån de kulturella möjligheterna till att utöva de olika
              färdigheterna och mycket mer än så.
            </seg>
            <seg n="5185ff2d">
              Det jag efterlyser är de nationella initiativen, och jag är inte
              ensam om det. Branschen efterlyser det också.
            </seg>
          </u>
          <note type="speaker" n="ad92547c">
            Anf. 41 Näringsminister MAUD OLOFSSON (c):
          </note>
          <u who="Q253640" xml:id="i-8cb5feffbe0e2b24-7" n="6d45654c">
            <seg n="dbc47845">
              Herr talman! Låt mig ta skattesänkningarna. Att få 1 0001 500
              kronor mer i månaden spelar en väldigt stor roll om jag är undersköterska,
              sjuksköterska, metallare eller lärare. Jag tror att det spelar
              en väldigt stor roll, inte minst nu när det är kris, att man kan
              ha den marginalen.
            </seg>
            <seg n="978d6f8d">
              Vi ska vara glada över att Luciano Astudillo inte är näringsminister.
              Då hade vi fått se pengar ryka i väg till fordonsindustrin i USA,
              multinationella företag som inte vill ta sitt ägaransvar. Så ansvarslös
              kan aldrig jag vara, och jag ska inte vara det heller. Skattebetalarna
              har bett mig att förvalta deras pengar på ett ansvarsfullt sätt.
            </seg>
            <seg n="5ccc5326">
              När det gäller den kreativa sektorn och satsningarna där pågår
              det en massa saker som ger resurser ut i systemet. De pengar som
              finns ute i regioner och annat är mycket av de pengar som vi har
              fattat beslut om. Hela strukturfondsprogramdelen som finns, alla
              lånemöjligheter är pengar som regeringen har fattat beslut om.
            </seg>
            <seg n="2c1dc7fe">
              Men vi tror att de enskilda idéerna växer fram runt om i Sverige
              och inte på Regeringskansliet i Helsingfors. Det är det som är
              viktigt. Vi ska skapa verktygen. Vi ska skapa de generella möjligheterna
              för företag att växa fram. Vi ska stimulera entreprenörskapet
              bland unga. Vi ska se till att den kreativa sektorn får samma
              möjligheter att utvecklas som andra. Vi ska se till att det finns
              forskning, att det finns utbildning, alla de sakerna. Det är så
              man hjälper den här sektorn men också många andra sektorer.
            </seg>
            <seg n="deaa78a4">
              Om ni vill fortsätta med era paket, om ni vill fortsätta med
              er stil där det handlar om att separera ut särskilda branschprogram
              för snart sagt alla branscher, fortsätt gärna med det. Det vi
              kommer att göra är att se till att våra åtgärder passar dataspelsindustrin,
              turismindustrin, basindustrin. Det är så man får en stark näringslivspolitik
              i vårt land.
            </seg>
            <seg n="cd7d7a9e">
              Jag tror att det är bra för svenska folket att det är de som
              har ansvar för skattebetalarnas pengar som leder landet och inte
              en opposition som är ansvarslös med samma pengar.
            </seg>
          </u>
          <note n="d0e06414">
            Överläggningen var härmed avslutad.
          </note>
          <note n="dadcb111">
            6 § Svar på interpellation 2008/09:358 om tågtrafiken på Uven
          </note>
          <note type="speaker" n="b9de82fc">
            Anf. 42 Statsrådet ÅSA TORSTENSSON (c):
          </note>
          <u who="unknown" xml:id="i-3fe390f73a98c3e4-6" n="471d4e2e">
            <seg n="26633df6">
              Herr talman! Fredrik Olovsson har frågat mig om jag avser att
              vidta några åtgärder för att garantera statligt stöd till tågtrafik
              på den så kallade Uvenlinjen.
            </seg>
            <seg n="912e16f7">
              Fredrik Olovsson ställde exakt samma fråga till mig för skriftligt
              svar så sent som i januari i år. Jag har inget annat svar än det
              jag gav för en dryg månad sedan. Rikstrafiken disponerar anslaget
              för Trafikavtal och det är lämpligt att det är den myndigheten
              som avgör vilken trafik som ska prioriteras inom ramen för dess
              uppdrag.
            </seg>
          </u>
          <note type="speaker" n="05695bfe">
            Anf. 43 FREDRIK OLOVSSON (s):
          </note>
          <u who="Q3373667" xml:id="i-36a96eb8806f511d-0" n="00905907">
            <seg n="ac4db1ab">
              Herr talman! Som säkert de flesta förstår var jag inte nöjd med
              det skriftliga svar som jag fick från ministern. För att få en
              diskussion om statens indragna stöd till tågtrafiken på Uven valde
              jag att skriva en interpellation i samma ärende.
            </seg>
            <seg n="d58edef0">
              Uven kanske man ska börja med att förtydliga. Det är tågtrafiken
              på sträckan UppsalaNorrköping över Västerås, Eskilstuna, Flen
              och Katrineholm bland annat. I dag står staten för 16 miljoner
              av det underskott som den här trafiken genererar. Men Rikstrafiken
              har meddelat att man inte avser att fortsätta med det från den
              1 juli i år.
            </seg>
            <seg n="e9e2c5bf">
              Regeringen har helt enkelt varit för snål med pengarna. Det är
              väldigt beklagligt, eftersom den här tågtrafiken är väldigt viktig.
              Uven hanterar ungefär en miljon resenärer och binder ihop Mälardalen
              och den fjärde storstadsregionen som man brukar kalla Norrköping
              och Linköping.
            </seg>
            <seg n="be532c7d">
              Det är en tågsträckning som binder samman många olika arbetsmarknadsregioner
              och flera universitets- och högskoleorter men också Västra och
              Södra stambanan med västra Mälardalen och Dalarna. Resenärer till
              och från de destinationerna är hänvisade till Uven och byter tåg
              i Katrineholm eller Norrköping för att komma vidare med X 2000.
            </seg>
            <seg n="f908c173">
              Att staten på det här sättet drar sig undan sitt ansvar tycker
              jag är väldigt beklagligt. Att det dessutom sker mitt i en allvarlig
              jobbkris gör det ännu mer obegripligt. De varselsamordnare som
              regeringen har utsett från Sörmland har lyft in just fortsatt
              stöd till Uven som en viktig åtgärd för att mildra de effekter
              av varsel och arbetslöshet som inte minst Eskilstuna men också
              andra orter på den här sträckan har drabbats av.
            </seg>
            <seg n="79545cd4">
              Hittills har vi inte fått ett enda positivt besked från regeringen
              på någon av de åtgärder som varselsamordnarna har fört fram. Jag
              hoppas att det kan vara dags för infrastrukturministern att bryta
              den usla trenden och ge regionen åtminstone ett positivt besked.
            </seg>
            <seg n="55275b1d">
              Om regeringen drar sig undan sitt ansvar kan det få två konsekvenser.
              Antingen läggs tågtrafiken ned helt eller så dras den ned på en
              nivå som gör att väldigt många får svårt att resa på ett rimligt
              sätt. Det kommer att förvärra jobbkrisen. Eller så får kommunerna
              gå in och täcka upp när staten drar undan sina pengar. Därmed
              förvärras välfärdskrisen.
            </seg>
            <seg n="884164d7">
              Vi vet att kommunerna redan i dag står i en väldigt svår ekonomisk
              situation, bland annat för att regeringen har valt att genomföra
              stora orättvisa skattesänkningar i stället för att stärka välfärdssektorn.
              I stället för att kunna hålla uppe kvaliteten i äldreomsorgen
              och skolan riskerar kommunerna längs den här sträckan att få fylla
              på när infrastrukturministern drar bort sina pengar.
            </seg>
            <seg n="b2ab33ee">
              Det hålet i den kommunala ekonomin ska läggas till de andra hål
              som redan har skapats för att regeringen har förstört trygghetssystemen.
              Kostnaderna för socialbidragen ökar i rask takt i de här kommunerna
              till följd av den trygghetskris som följer i spåren av försämringar
              i a-kassa och sjukförsäkring.
            </seg>
            <seg n="7999e0fb">
              Med tanke på allt det här undrar jag om inte infrastrukturministern
              är beredd att ompröva sitt svar till mig som jag fick på min fråga.
              Borde inte ministern åtminstone kunna ge regionen ett positivt
              besked i den flod av negativa åtgärder som ni har åstadkommit
              så här långt?
            </seg>
          </u>
          <note type="speaker" n="5869df4a">
            Anf. 44 Statsrådet ÅSA TORSTENSSON (c):
          </note>
          <u who="unknown" xml:id="i-3fe390f73a98c3e4-7" n="471d4e2e">
            <seg n="833e7e39">
              Herr talman! Jag vänder mig till Fredrik Olovsson med anledning
              av interpellantens betoning av vikten av Uventrafiken och denna
              tåglinje. Jag har absolut ingen anledning att betvivla denna vikt
              och funktion som Uvenlinjen har. Men det svarar inte på frågan
              vem som är ansvarig för notan, för att betala för tåglinjen. Den
              har jag beskrivit för Fredrik Olovsson i det tidigare svaret.
            </seg>
            <seg n="fb219df1">
              Det finns sedan många år en uppdelning vad gäller kollektivtrafiken
              mellan vad som är ett ansvar för kommuner och landsting och vad
              som är ett statlig ansvar. Det regionala ansvaret är för den lokala
              och regionala kollektivtrafiken, medan staten genom Rikstrafiken
              har ett ansvar för interregional kollektivtrafik.
            </seg>
            <seg n="f33d8c06">
              Att kommuner och landsting har ett ansvar för den inomregionala
              kollektivtrafiken innebär att de har just det verktyget för att
              skapa förutsättningar för regional utveckling utifrån sina prioriteringar.
              Det tänker jag fortsätta att värna om.
            </seg>
            <seg n="e83b6993">
              Det är passande att upprepa en historia här. Fram till 2002 betalade
              SJ för den trafikerade vägsträckan VästeråsKatrineholm som SJ
              själv förlängde till Norrköping. Rikstrafiken gjorde 2002 en överenskommelse
              med Mälardalstrafiken om att trafiken på den tidigare av staten
              upphandlade sträckan ska ingå i Timtrafiken, och då förlängdes
              den till Uppsala.
            </seg>
            <seg n="32f7280a">
              Men under den här tiden utvecklade Rikstrafiken principer och
              kriterier för när och på vilken nivå som myndigheten ska engagera
              sig. Om jag upprepar det historiska perspektivet bedömde Rikstrafiken
              2005 att det knappast är rimligt med ett långsiktigt stöd till
              trafiken utifrån Rikstrafikens uppdrag. Samtidigt mötte man regionernas
              behov av en övergångsperiod för att på ett rimligt sätt både ta
              ansvar för och värdera trafiken.
            </seg>
            <seg n="aedce0e4">
              Dessutom redovisade Rikstrafiken så sent som i december 2008
              en ny rapport där man har uppdaterat den några år gamla utredningen
              om just Uventrafiken. Myndigheten gör återigen en bedömning som
              motsvarar den man gjorde efter den diskussion som uppstod 2005.
            </seg>
            <seg n="33f40c51">
              Det man säger är att trafiken har en liten andel interregionalt
              resande och att den interregionala tillgängligheten för berörda
              kommuner är god och acceptabel för samtliga utifrån Rikstrafikens
              kriterier. Det kan låta fyrkantigt, men Rikstrafiken har olika
              kriterier när de gör sina bedömningar av när de ska vara en aktiv
              part.
            </seg>
            <seg n="d76dabc7">
              Vi har alltså regelsystem med en mycket tydlig ansvarsfördelning,
              och det är ett tidigare ställningstagande och ett tidigare beslut
              som har sitt ursprung från 2005 som Rikstrafiken nu genomför.
            </seg>
          </u>
          <note type="speaker" n="191ee4ef">
            Anf. 45 FREDRIK OLOVSSON (s):
          </note>
          <u who="Q3373667" xml:id="i-36a96eb8806f511d-1" n="00905907">
            <seg n="832d15af">
              Herr talman! Infrastrukturministern har närmast gjort det till
              en konstform att lämpa över det ekonomiska ansvar som hon borde
              ta på landets kommuner och landsting.
            </seg>
            <seg n="9d800b6c">
              Det gäller inte bara Uven utan också till exempel Citybanan där
              välfärdssektorn nu får bära en stor del av ansvaret. Där ska Sörmland
              stå för 600 miljoner, en investering som infrastrukturministern
              och staten borde stå för. Bara för Landstinget Sörmland, som Centerpartiet
              för övrigt har varit med och kört i botten ekonomiskt, handlar
              det om att förutom stora sparbeting nu också få fram 300 miljoner
              till infrastruktur utanför länets gränser. De nio kommunerna ska
              dela på lika mycket.
            </seg>
            <seg n="809970f1">
              Infrastrukturministern har till och med varit tvungen att föreslå
              riksdagen en lagändring för att det ska vara lagligt att göra
              så. Tidigare har det inte varit tillåtet. Det handlar självklart
              om att flytta resurser från välfärdssektorn, och jag kan garantera
              att det inte handlar om en önskan från kommunerna att behöva ta
              detta ansvar.
            </seg>
            <seg n="e69d155d">
              Den borgerliga regeringen har helt enkelt slarvat bort så mycket
              pengar på oansvariga skattesänkningar att ni inte har möjlighet
              att ta ansvar för det en regering borde ta ansvar för. Detta ansvar
              får i stället tas regionalt och lokalt, och då försvinner pengarna
              från äldreomsorg, vård och skola.
            </seg>
            <seg n="e79d9dbc">
              Dessutom skyller Åsa Torstensson ifrån sig på Rikstrafiken. Hon
              har inget ansvar för någonting. Men det är faktiskt ministern
              som är ansvarig, både för de resurser som Rikstrafiken har och
              det uppdrag som regeringen ger till Rikstrafiken.
            </seg>
            <seg n="486e5752">
              Ulrica Messing gick förra gången det var tal om att dra in pengar,
              2005, in och såg till att det kom fram resurser och att man kunde
              fortsätta ta ett statligt ansvar på den här sträckan. Varför klarar
              inte en borgerlig minister av det som en socialdemokratisk minister
              klarade av?
            </seg>
            <seg n="4e9cb774">
              Jag kan heller inte förstå hur regeringen resonerar när man ser
              det så snävt när det handlar om tågtrafikens betydelse för exempelvis
              miljön. En miljon tågpassagerare riskerar nu att få leta upp ett
              annat färdsätt, och jag kan garantera ministern att det inte kommer
              att bli cykel. De målsättningar som regeringen vill uppnå i sin
              klimatproposition har inga förutsättningar att nås om man börjar
              med att ta rejäla kliv åt fel håll.
            </seg>
            <seg n="64861f52">
              Den bild som växer fram i alla fall för mig är att regeringen
              tar lätt på välfärdskrisen när man fortsätter att dumpa stora
              kostnader på landets kommuner och landsting som redan i dag varslar
              och säger upp personal i äldreomsorg och skola. Regeringen tar
              dessutom ett felsteg i klimatarbetet när man på det här sättet
              riskerar att flytta en miljon passagerare från klimatsmarta tåg
              till vägtrafik. I bästa fall blir det buss men sannolikt för det
              mesta bil.
            </seg>
            <seg n="b15cc493">
              Regeringen tar uppenbarligen också lätt på arbetspendlingen när
              man genom att svika Uven försvårar den långväga arbetspendlingen
              mitt i en brinnande jobbkris, där just pendlingen kommer att vara
              väldigt viktig. Lyssna på era egna varselsamordnare! De vill att
              ni ska fortsätta att stötta den här trafiken. Det skulle vara
              en viktig åtgärd för jobben i regionen. Borde inte politiken hänga
              ihop så mycket att också infrastrukturministern bidrar till detta
              viktiga arbete?
            </seg>
          </u>
          <note type="speaker" n="969ad940">
            Anf. 46 Statsrådet ÅSA TORSTENSSON (c):
          </note>
          <u who="unknown" xml:id="i-3fe390f73a98c3e4-8" n="471d4e2e">
            <seg n="c54cb3c2">
              Herr talman! Nu har jag en fråga till interpellanten med anledning
              av att han tog upp Citybanan. Det kanske vore på sin plats att
              Fredrik Olovsson kom ihåg var det ingångna ekonomiska avtalet
              och medfinansieringen av Citybanan kom ifrån vad gäller landstingens
              delaktighet. Det är just socialdemokratiska initiativ.
            </seg>
            <seg n="ee8e79dc">
              Under tiden har Citybanans kostnadsberäkningar flugit dramatiskt
              i höjden, och naturligtvis var det ganska naturligt när vi prioriterade
              att göra en översyn av Citybanans kostnader att också kringliggande
              regioner blev aktiva. Vi var mycket tydliga med behovet av att
              hitta en spårlösning för Citybanan som också skapade förutsättning
              för den större regionala arbetsmarknaden, och därav utvecklas
              detta till ytterligare en medfinansiering. Detta är i sig inget
              nytt, utan det har ju Socialdemokraterna arbetat med mycket.
            </seg>
            <seg n="201498f7">
              Tillbaka till Uven: Tågtrafik och kollektivtrafik är oerhört
              avgörande för större arbetsmarknadsregioner, och är det någon
              som har prioriterat detta är det jag och alliansregeringen med
              anledning av det arbete som nu pågår. Dels prioriterar vi att
              förbättra infrastrukturen, både när det gäller vägar och järnvägar,
              så att underhåll och nybyggnation tar fart med ett högre tempo,
              dels handlar det om att den regionala nivåns delaktighet stärks
              och blir tydlig, för det är där man gör rätt prioriteringar. Det
              är där man ser rörelsemönster. Det är där man ser vilka bristerna
              är när det gäller varför en rundad arbetsmarknadsregion inte kan
              utvecklas.
            </seg>
            <seg n="b2f5d38f">
              Jag kommer att fortsätta arbetet med detta, och det innebär också
              att det finns ett stort regionalt ansvar. Men jag måste också
              fråga Fredrik Olovsson: Innebär din syn på kollektivtrafik att
              det regionala och lokala huvudmannaskapet inte längre ska vara
              aktuellt för kollektivtrafik, alltså den trafik som berör daglig
              skolpendling eller daglig arbetsmarknadspendling? I så fall är
              det något nytt som Socialdemokraterna härmed tar initiativ till.
            </seg>
            <seg n="b673c73a">
              Det pågår ganska mycket arbete här och nu vad gäller att göra
              en åtgärdsplan i syfte att både tänka i termer av större arbetsregioner
              och bejaka dem. Där är man i Mälardalen i allra högsta grad aktiva
              och har mycket tydligt visat detta i sitt engagemang och nuvarande
              arbete.
            </seg>
            <seg n="96e90c7c">
              När det gäller den specifika Uventrafiken var det ett initiativ
              som påbörjades under den socialdemokratiska regeringen. Rikstrafiken
              sade tydligt att det inte var rimligt att Rikstrafiken tar ansvar
              för den typen av trafik, därav beslutet om en övergångstid.
            </seg>
            <seg n="d441fb32">
              Parallellt med den översyn av åtgärdsplanerna som görs kan jag
              icke desto mindre se att vi träder in i en ännu starkare regional
              nivå och större arbetsmarknadsregioner. Långsiktigt tror jag alltså
              att vi kan se behov av att se över kollektivtrafik som bejakar
              större arbetsmarknadsregioner ja.
            </seg>
          </u>
          <note type="speaker" n="93001eac">
            Anf. 47 FREDRIK OLOVSSON (s):
          </note>
          <u who="Q3373667" xml:id="i-36a96eb8806f511d-2" n="00905907">
            <seg n="39137476">
              Herr talman! Självfallet ska vi ha ett regionalt och lokalt ansvar
              för kollektivtrafik. Det är ingen som har sagt något annat. Redan
              i dag är det på Uvensträckan så att det är regionen kommunerna
              och landstingen som tar den stora delen av kostnaden. Det är inte
              staten.
            </seg>
            <seg n="56cb6807">
              Men nu drar Åsa Torstensson bort den sista delen av statligt
              ansvar för den här tågtrafiken. Det skjuter hon i stället över
              på hårt prövade kommuner som måste spara i välfärden redan innan
              för att ta ansvar för det som borde vara regeringens ansvar.
            </seg>
            <seg n="ceb77c1b">
              Hon struntar också i de viktiga miljöaspekter som ligger i att
              en miljon tågresenärer nu kan tvingas ut i vägtrafiken i stället.
            </seg>
            <seg n="d0ff339e">
              Hon struntar i att tågtrafiken är extremt viktig för pendlingen
              och jobben. Trots att regeringens varselsamordnare vädjar om en
              fortsatt finansiering av tågtrafiken för jobbens skull får vi
              inget sådant besked från Åsa Torstensson.
            </seg>
            <seg n="c0f0cf77">
              Pengarna är helt enkelt slut. Regeringen har smällt i väg dem
              på orättvisa skattesänkningar under högkonjunkturen. Nu när det
              är sämre tider står man tomhänt.
            </seg>
            <seg n="c7bd1048">
              Det är fortfarande några månader kvar innan pengarna är borta.
              Åsa Torstensson har fortfarande en möjlighet att återkomma med
              positiva besked. Jag hoppas verkligen att statsrådet tar den chansen.
            </seg>
          </u>
          <note type="speaker" n="99fee97f">
            Anf. 48 Statsrådet ÅSA TORSTENSSON (c):
          </note>
          <u who="unknown" xml:id="i-3fe390f73a98c3e4-9" n="471d4e2e">
            <seg n="2dc5447c">
              Herr talman! Vad gäller den ekonomiska kris som vi befinner oss
              i nu har alliansregeringen och jag mycket tydligt prioriterat
              infrastruktursatsningar. Det är infrastruktursatsningar som innebär
              åtgärder i år och nästa år just i syfte att stärka en arbetsmarknad
              här och nu naturligtvis, men det får en dubbeleffekt i och med
              att vi har prioriterat satsningar på flaskhalsar och de järnvägsstråk
              där det är fullt.
            </seg>
            <seg n="192227e3">
              Vi har prioriterat Mälardalsregionen för att skapa bättre förutsättningar
              för att pendlare på ett tryggt och säkert sätt ska kunna använda
              sig av tågtrafiken. Det är oerhört stora resurser satsade just
              i Helsingfors och Mälardalsregionen därför det är här som det
              har varit stora problem.
            </seg>
            <seg n="a242f1e8">
              Nu går vi vidare, och snart kommer riksdagen att hantera energi-
              och klimatpropositionen där det finns mycket tydliga ekonomiska
              styrinstrument som återigen stärker kollektivtrafiken. Därmed
              får kollektivtrafiken också ett tydligt underlag för att vara
              ännu bättre för resenären men naturligtvis också ekonomiskt mycket
              mer lönsam för alla parter, både för den som är ansvarig för kollektivtrafiken
              och för dem som reser.
            </seg>
          </u>
          <note n="d0e06414">
            Överläggningen var härmed avslutad.
          </note>
          <note n="106c9ca5">
            7 § Svar på interpellation 2008/09:362 om förhållandena i taxibranschen
          </note>
          <note type="speaker" n="80442491">
            Anf. 49 Statsrådet ÅSA TORSTENSSON (c):
          </note>
          <u who="unknown" xml:id="i-3fe390f73a98c3e4-10" n="471d4e2e">
            <seg n="00fcd228">
              Herr talman! Börje Vestlund har frågat mig vad jag avser att
              göra för att komma åt de taxiförare som begår ekonomisk brottslighet
              och vilka åtgärder jag avser att vidta för att inte taxikunder
              ska bli lurade vid en resa.
            </seg>
            <seg n="a491a2ad">
              Låt mig först säga att jag delar interpellantens uppfattning
              att bekämpning av ekonomisk brottslighet inom taxinäringen är
              en högst prioriterad fråga. Jag har nyligen svarat på en fråga,
              ställd av Raimo Pärssinen, huruvida jag avser att gå vidare med
              förslaget om redovisnings- eller tömningscentraler. Förslaget
              om redovisningscentraler var både integritetskränkande för resenären
              och regelbelastande för företagen. Förslaget skulle dessutom innebära
              ökade administrativa kostnader för småföretagare. Systemet med
              redovisningscentraler visade sig ej heller fullkomligt då det
              allra enklaste sättet att fuska, det vill säga att inte slå på
              taxametern, kvarstod. Det kan till och med antas att sådant fusk
              skulle öka. Det är mot denna bakgrund jag inte avser att gå vidare
              med att införa ett system med redovisnings- eller tömningscentraler.
            </seg>
            <seg n="6c0c087e">
              Som Börje Vestlund väl känner till för vi en dialog med Svenska
              Taxiförbundet om olika åtgärder som kan tänkas främja en sund
              och konkurrenskraftig taxinäring. Svenska Taxiförbundet har inkommit
              med en hemställan till Näringsdepartementet rörande alternativ
              till redovisningscentraler. Ett av åtgärdsförslagen som Svenska
              Taxiförbundet tar upp rör polisens tillsyn och kontroll.
            </seg>
            <seg n="d0d70a62">
              Jag anser att tillsyn och kontroll är det viktigaste redskapet
              för att komma till rätta med den ekonomiska brottslighet som finns
              inom taxinäringen. Jag ser dock inget behov av ytterligare lagändringar,
              utan det gäller att bedriva tillsyn och kontroll på ett effektivt
              sätt. Till exempel har samverkan mellan ansvariga myndigheter
              visat gott resultat. Skatteverkets och Ekobrottsmyndighetens senaste
              så kallade razzior mot taxinäringen är bevisligen rätt väg i arbetet
              med att bekämpa den ekonomiska brottsligheten inom taxinäringen.
            </seg>
            <seg n="966d159e">
              Det är heller inte acceptabelt att taxiresenärer, utländska turister
              som besöker vår huvudstad, ska bli lurade av oseriösa taxiföretag.
              Jag har förstått att detta är främst ett storstadsproblem. Jag
              vet att Länsstyrelsen i Helsingforss län har uppmärksammat problemet
              och nu utreder möjligheter till klarare prisinformation och pristak
              för taxiresor i Helsingfors. Jag avser att följa deras arbete
              och avser inte att ta några initiativ i dagsläget.
            </seg>
          </u>
          <note n="5bb9fe99">
            Då Börje Vestlund, som framställt interpellationen, anmält att
            han var förhindrad att närvara vid sammanträdet medgav förste
            vice talmannen att Sylvia Lindgren i stället fick delta i överläggningen.
          </note>
          <note type="speaker" n="fe9f36b5">
            Anf. 50 SYLVIA LINDGREN (s):
          </note>
          <u who="Q4962783" xml:id="i-bdfbd3c785441a0c-0" n="d4de32db">
            <seg n="65958f81">
              Herr talman! Jag vill å Börje Vestlunds vägnar tacka ministern
              för svaret, men jag beklagar att ministern inte vill vidta några
              åtgärder för att komma åt den ekonomiska brottsligheten inom taxibranschen.
            </seg>
            <seg n="ff545c81">
              Frågan är på intet sätt ny. Avregleringen av taxi skedde 1990,
              och dess negativa effekter har diskuterats vid flera olika tillfällen.
              Vi vet att avregleringen medförde att det blev fler taxibilar
              att tillgå. Begreppet Taxi, var god dröj! kunde upphöra, men i
              stället blev det otryggt att åka taxi. Oseriositeten inom branschen
              ökade markant. Passagerare lurades, och åtskilliga vittnade om
              hutlösa priser som de tvingats att betala för resor.
            </seg>
            <seg n="b0b1c7ea">
              Inte minst drabbade det här turister och besökare, i huvudsak
              kanske i Helsingfors, Göteborg och Malmö, vilka är de städer som
              har drabbats väldigt hårt av den här oseriositeten.
            </seg>
            <seg n="276ca447">
              För turister och besökare är ju ett vänligt bemötande, trevligheter
              vid ankomst, väldigt viktigt. Känner man då att man blir uppskörtad
              på taxiresan med detsamma får det naturligtvis en väldigt stor
              negativ effekt. Ett välkomnande till ett land och en stad med
              ordning och reda däremot har mycket positiva effekter.
            </seg>
            <seg n="dfcbbf5e">
              Det är alltså snart 20 år sedan avregleringens negativa sidor
              uppmärksammades. Återkommande kaos, bråk mellan stora taxibolag,
              egna växlar och friåkare är bekymmer som också kvarstår. Det framgår
              bland annat av en nyligen genomförd razzia i taxibranschen som
              också har presenterats i massmedierna.
            </seg>
            <seg n="916f6e80">
              Klart i interpellationssvaret framgår, herr talman, att infrastrukturministern
              inte vill införa obligatoriska redovisnings- eller tömningscentraler
              för taxi. Detta trots att branschen har ställt det kravet under
              flera år för att försöka komma till rätta med en del av fusket
              inom branschen. Det är alltså taxibranschens krav. De efterlyser
              regler, ordning och reda, men ministern säger nej. Varför? Jo,
              ministern säger att det skulle vara integritetskränkande eftersom
              uppgifter om taxiresenärer skulle registreras.
            </seg>
            <seg n="fce3e9e9">
              Jag är till skillnad mot infrastrukturministern helt överens
              med branschen om att det behövs åtgärder. Det behövs flera åtgärder
              för att komma till rätta med ekonomisk brottslighet och motverka
              oseriös verksamhet. Jag blir minst sagt förvånad när man säger
              att ekonomisk brottslighet inte kan bekämpas av integritetsskäl.
            </seg>
            <seg n="14aee566">
              Herr talman! Min följdfråga måste naturligtvis bli: Hur kan det
              vara integritetskränkande att bekämpa ekonomisk brottslighet?
            </seg>
          </u>
          <note type="speaker" n="bdf0a204">
            Anf. 51 Statsrådet ÅSA TORSTENSSON (c):
          </note>
          <u who="unknown" xml:id="i-3fe390f73a98c3e4-11" n="471d4e2e">
            <seg n="f4f6b736">
              Herr talman! Först och främst vill jag säga till Sylvia Lindgren,
              som tar emot svaret, att det är helt rätt förstått. Jag har svarat
              på frågan tidigare. Jag är i dagsläget inte beredd att gå vidare
              med några obligatoriska redovisningscentraler.
            </seg>
            <seg n="c69f2486">
              Jag tror oerhört starkt på småföretagande. Vi måste naturligtvis
              hitta en balans mellan ytterligare regler och ytterligare administration
              och se åtgärderna i förhållande till vilket utfall man får för
              samhällsintresset generellt sett. Det har varit uppenbart att
              det är avgörande att polisens arbete kontroll och tillsyn ger
              resultat och fortsätter.
            </seg>
            <seg n="64c5285b">
              Låt mig ge ett exempel. I Sveriges glesbygdskommuner är körunderlaget
              till 90 procent samhällsbeställda tjänster. Alltså finns det en
              full kontroll från samhällets sida. Med Börje Vestlunds förslag,
              eller med Sylvia Lindgrens initiativ, skulle det innebära att
              vi tvingar småföretag och taxibranschen att årligen lägga ut ytterligare
              172 miljoner kronor. Den här regeringen har gått till val på att
              vi ska skapa enkelhet för våra företagare och att det ska finnas
              en tilltro till regelsystem för företagare. Samtidigt ska vi naturligtvis
              vidta effektiva åtgärder för att begränsa brottsligheten. Där
              har polisen med de senaste razziorna visat hur viktigt det är
              att de fortsätter.
            </seg>
            <seg n="79b5c409">
              Taxibranschen har tillsammans vi för en ständig dialog lämnat
              ytterligare förslag på åtgärder som man lyfter in i systemet för
              att minska den ekonomiska brottsligheten. Förutom polistillsyn
              och kontroll kan det vara kortläsare kopplade till taxametern,
              en central databas för protokoll från taxameterbesiktning, åtgärder
              där man själv har identifierat brister, till exempel att med hjälp
              av god uppfinningsrikedom återkommande tömma och nollställa taxametern
              för att komma undan skatt. Det här är viktiga punkter som vi arbetar
              vidare med.
            </seg>
            <seg n="0bb020ad">
              Låt mig komma tillbaka till frågan om integritet, Sylvia Lindgren.
              Det fanns ett förslag som gick ut på remiss. Datainspektionen
              är naturligtvis en remissinstans.
            </seg>
            <seg n="9589525c">
              När det gäller centralerna är tanken att all information från
              taxametern ska föras över eftersom det ligger ett kontrollvärde
              i att överföringen är fullständig, det vill säga kundens namn,
              tidpunkt för resan, mellan vilka adresser kunden färdas, hur resan
              betalas, vem det är som betalar, arbetsgivare eller ett personligt
              kort. Mycket av den informationen blir oerhört personligt känslig.
              Detta har Datainspektionen sagt är inte förenligt med de grundläggande
              dataskyddsprinciperna.
            </seg>
          </u>
          <note type="speaker" n="3613ad0d">
            Anf. 52 SYLVIA LINDGREN (s):
          </note>
          <u who="Q4962783" xml:id="i-bdfbd3c785441a0c-1" n="d4de32db">
            <seg n="e8d547b3">
              Herr talman! Jag tror att det framgick tydligt att det är en
              rad olika åtgärder som behövs för att komma till rätta med problemen
              inom taxinäringen. Tömningscentraler kan vara ett sätt. Tömningscentralerna
              har man pratat länge om. Dessförinnan var det redovisningscentraler,
              och dessförinnan låg det på beställningscentralerna. Ursprunget
              är egentligen Betaltjänstutredningen, som Ulf Adelsohn ledde för
              länge sedan. Men det visar på att det har varit svårt att komma
              till rätta med detta. Problemen kvarstår, inte minst när det gäller
              skatteinbetalningar, momsredovisning och dylikt. Det är en oseriös
              verksamhet.
            </seg>
            <seg n="84bdfde0">
              Då säger Åsa Torstensson att enkelheten är det viktigaste, att
              den är viktigare än att komma åt den ekonomiska brottsligheten.
              Men den ekonomiska brottsligheten och reglerna är till för att
              stötta de seriösa och ge dem möjlighet att överleva.
            </seg>
            <seg n="75d84e84">
              Jag är till skillnad från infrastrukturministern helt överens
              om att det behövs åtgärder här. Nu hävdar man att regelförenklingarna
              kommer att kosta 172 miljoner per år för företagen. Men det framkommer
              även i svaret på interpellationen att ministern tror mer på polisens
              tillsyn, kontroll och samverkan mellan olika myndigheter. Jag
              tror också på det, men det räcker inte utan man måste också granska
              åkarna och se till att man får tillbaka en del av momsredovisningen.
            </seg>
            <seg n="90b1df38">
              Jag tror också att det är farligt att ställa det ena mot det
              andra. Vi vet att det behövs mer kontroll och tillsyn inom transportnäringen.
              För det behövs det också mer resurser. Men det kan väl ändå inte
              motverka att det också behövs andra resurser.
            </seg>
            <seg n="6537319b">
              Jag känner en stor oro för det synsätt som framkommer i ministerns
              sätt att besvara Börje Vestlunds interpellation. Det låter nästan
              som att man bejakar fusket eftersom det skulle bli så krångligt
              att införa regler. Det kommer alltid att vara krångligt att kräva
              speciella åtgärder för att bekämpa fusk. Det går inte att undvika
              krångligheter och besvärligheter, men det ena får inte förta det
              andra i det sammanhanget.
            </seg>
            <seg n="ef3cd99a">
              Jag tycker att det är viktigt att man återerövrar förtroendet
              för taxibranschen. Jag tycker att det är bedrövligt att svärta
              ned densamma. Hjälp dem i stället att se till att vi får en taxibransch
              som står för trygghet, säkerhet, ordning och reda så att ingen
              ska känna sig uppkörd.
            </seg>
            <seg n="d7d6bcea">
              Här har branschen verkat för och krävt obligatoriska tömningscentraler
              länge. Ministern säger att det blir krångel när man ska vidta
              åtgärder för att minska fusket, och därför gör man ingenting.
              Det är ett för mig mycket märkligt ställningstagande som definitivt
              inte gynnar vare sig seriöst företagande eller åtgärder för att
              komma till rätta med den ekonomiska brottsligheten inom branschen.
            </seg>
          </u>
          <note type="speaker" n="bea62bcf">
            Anf. 53 Statsrådet ÅSA TORSTENSSON (c):
          </note>
          <u who="unknown" xml:id="i-3fe390f73a98c3e4-12" n="471d4e2e">
            <seg n="858af819">
              Herr talman! Jag säger inte att vi inte ska vidta åtgärder för
              att komma åt ekonomisk brottslighet. Jag säger nej till tömningscentraler.
              Det är inte svaret på frågan.
            </seg>
            <seg n="7cfc5e0d">
              Jag tror att det är oerhört viktigt att förstå att tömningscentraler
              och redovisningscentraler inte är lösningen för att få bort fusket.
              Var vi inte överens om att det lättaste var att stänga av taxametern,
              att över huvud taget inte använda sig av en taxameter även om
              man är med i en redovisningscentral? Det kanske till och med är
              så att det blir en ökad andel fusk. Vem vet?
            </seg>
            <seg n="18814df2">
              Vi för, som Sylvia Lindgren vet, mycket nära diskussioner och
              samtal med taxibranschen. Det är naturligtvis tudelat. Taxibranschen
              har naturligtvis själv ett ansvar att också skapa förutsättningar
              för ökad trygghet och säkerhet för resenären. Samtidigt är det
              min roll att lägga fram förslag och för riksdagen att besluta
              om ett regelsystem där det är balans mellan regler och vad vi
              får för effekt. Det är taxibranschen själv som har redovisat att
              införandet av obligatoriska redovisningscentraler skulle medföra
              en merkostnad för branschen på 172 miljoner kronor per år.
            </seg>
            <seg n="dd5c472c">
              Den diskussion som Sylvia Lindgren och jag för har ett mycket
              tydligt storstadsperspektiv. Jag tycker inte att det är rimligt
              att alla taxiägare runt omkring i landet ska, på grund av en storstadssituation,
              drabbas av ytterligare kostnader för ett läge de över huvud taget
              inte befinner sig i. Många har en oerhört hög procent samhällsbeställda
              körningar och därmed en fullständig kontroll.
            </seg>
            <seg n="468ee5e1">
              Sylvia Lindgren! Det finns alltså ett antal åtgärder som vi nu
              arbetar med och ska gå vidare med tillsammans med Taxiförbundet
              för att ytterligare skapa förutsättningar för minskad ekonomisk
              brottslighet. En del av detta hoppas jag att jag återkommer till
              riksdagen med under detta år.
            </seg>
          </u>
          <note type="speaker" n="6ffbea45">
            Anf. 54 SYLVIA LINDGREN (s):
          </note>
          <u who="Q4962783" xml:id="i-bdfbd3c785441a0c-2" n="d4de32db">
            <seg n="0d459d1a">
              Herr talman! Jag kan inte tolka det på annat sätt än att obligatoriska
              tömningscentraler, som är det krav från branschen som har drivits
              länge, tycker ministern är krångel och därför kan man inte vidta
              åtgärder som minskar fusket.
            </seg>
            <seg n="eed6d6bc">
              I en debatt om just den här frågan för ganska precis ett år sedan,
              den 11 april, sade Åsa Torstensson: Jag tror att det är oerhört
              viktigt att se att de viktigaste redskapen är tillsyn och kontroll.
              Detta redskap finns i dag. Hon fortsatte: Skatteverkets och Ekobrottsmyndighetens
              senaste razzior mot taxinäringen har visat ett oerhört gott resultat.
              Det finns också angivet i interpellationssvaret.
            </seg>
            <seg n="6cd2888e">
              Men det, Åsa Torstensson, står i bjärt kontrast mot den nyligen
              genomförda razzia som gjordes av polisen och andra myndigheter.
              Den gav en dyster bild av hederligheten inom taxibranschen i Helsingfors.
            </seg>
            <seg n="3f6fd462">
              Därför tycker jag att det är olyckligt att ministern så totalt
              sågar förslaget om tömningscentraler jäms med fotknölarna. Att
              regeringen inte lyssnar på de fackliga organisationerna vet jag,
              men i detta fall lyssnar man inte heller på företagarna, alltså
              branschen. Det gör mig, herr talman, frustrerad att Åsa Torstensson
              pratar om att regelförenklingar måste gå före ekonomisk brottslighet
              och därmed trygghet för kunder att åka taxi.
            </seg>
          </u>
          <note type="speaker" n="3c6a3803">
            Anf. 55 Statsrådet ÅSA TORSTENSSON (c):
          </note>
          <u who="unknown" xml:id="i-3fe390f73a98c3e4-13" n="471d4e2e">
            <seg n="7e4db1cd">
              Herr talman! En gång till, Sylvia Lindgren: Jag säger att det
              måste vara en balans mellan de åtgärder vi vidtar vad gäller regler
              och lagstiftning i förhållande till de samhällseffekter vi får
              ut av detta. Det är den balansen som jag tycker blir orimlig när
              taxibranschen förespråkar redovisningscentraler, precis som Sylvia
              Lindgren. Det blir en generell pålaga för alla småföretagare i
              taxinäringen runt omkring i landet, och det är inte rimligt. Sylvia
              Lindgren inte har sagt något annat. Det är mycket tydliga storstadsproblem,
              eftersom den situationen knappt finns i andra delar av landet.
            </seg>
            <seg n="aae6a15f">
              Det är oerhört viktigt att vi fortsätter med det arbete som är
              inriktat på att det ska bli tryggare och säkrare, att det ska
              vara rimliga prisnivåer och att man ska veta vad man betalar i
              de områden som det är problem. Det är det som till exempel länsstyrelsen
              nu arbetar med, och det är det som vi och taxibranschen kommer
              att fortsätta att arbeta med, i syfte att få bort den ekonomiska
              brottsligheten och att skapa trygghet för resenären. Man ska vara
              trygg och säker när man åker taxi men också veta vad det är man
              betalar.
            </seg>
          </u>
          <note n="d0e06414">
            Överläggningen var härmed avslutad.
          </note>
          <note n="1567afde">
            8 § Svar på interpellation 2008/09:357 om förslag till nytt diskrimineringsdirektiv
          </note>
          <note type="speaker" n="e56fbcd5">
            Anf. 56 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-3fe390f73a98c3e4-14" n="38291e80">
            <seg n="c3bddde9">
              Herr talman! Luciano Astudillo har frågat mig om det är en prioritet
              för mig och regeringen att EU:s ministerråd antar förslaget till
              ett nytt diskrimineringsdirektiv under det svenska ordförandeskapet.
              Luciano Astudillo har även frågat mig på vilket sätt jag kommer
              att arbeta för att förslaget inte urvattnas genom alltför många
              undantag vad gäller diskrimineringsgrunderna och definitionen
              av diskriminering.
            </seg>
            <seg n="591920de">
              Regeringens ambition är att en politisk överenskommelse om ett
              nytt antidiskrimineringsdirektiv ska nås. Hur långt vi kommer
              under vårt ordförandeskap är dock beroende av hur Tjeckiens arbete
              framskrider.
            </seg>
            <seg n="b355d967">
              Regeringen har verkat för ett brett direktiv mot diskriminering
              och anser det angeläget att i EU säkerställa en gemensam miniminivå
              för skydd mot diskriminering oavsett diskrimineringsgrund. Ett
              gemenskapsrättsligt skydd mot diskriminering har positiv effekt
              på den fria rörligheten. Regeringens övergripande handlingslinje
              är därför att verka för ett antagande av ett EG-direktiv som säkerställer
              samma nivå av skydd mot diskriminering för var och en av de diskrimineringsgrunder
              som omfattas av direktivet.
            </seg>
          </u>
          <note type="speaker" n="c631a08c">
            Anf. 57 LUCIANO ASTUDILLO (s):
          </note>
          <u who="Q4355921" xml:id="i-2b237049e2c62a75-3" n="506e6b85">
            <seg n="51ba8d9a">
              Herr talman! Tack, Nyamko Sabuni, för svaret! Men jag måste säga
              att jag är oerhört förvånad över det här svaret.
            </seg>
            <seg n="3d278fab">
              Sverige är ett progressivt land, ett modernt land som står upp
              för likabehandling och antidiskriminering. Vi har gått före så
              många gånger när det gäller kampen för lika rättigheter för kvinnor
              och män. Vi har gått före i kampen när det gäller funktionshindrades
              rätt till tillgänglighet och när det gäller sexuellt likaberättigande.
              Någonstans är det någonting som många svenskar är stolta över
              den progressivitet och modernitet som Sverige stått upp för.
            </seg>
            <seg n="2d4ff099">
              Jag hade hoppats få ett svar här som sade: Vi är beredda att
              sätta detta på agendan, och vi vill prioritera kampen för lika
              rättigheter och möjligheter under vårt ordförandeskap. Nu gör
              inte Nyamko det.
            </seg>
            <seg n="4700cc7c">
              Vi vill samla en allians av progressiva krafter i Europa för
              att stärka skyddet för människor som i dag faller undan, diskrimineras
              eller särbehandlas negativt. Tyvärr andas Nyamko Sabunis svar
              något helt annat.
            </seg>
            <seg n="69fc7e99">
              Jag hoppas att den här debatten ändå ska sätta lite fart på regeringen,
              för det här är en fråga som vi har oerhört mycket att vinna på
              att visa vår omvärld.
            </seg>
            <seg n="55e256aa">
              Vad är vi överens om? Det första är att det behövs ett nytt antidiskrimineringsdirektiv,
              att det är viktigt och riktigt. Skyddet behöver omfatta alla grunder,
              och oavsett grund måste det vara ett så heltäckande diskrimineringsskydd
              som möjligt. Det ligger för övrigt helt i linje med det som den
              borgerliga regeringen och vi tillsammans har verkat för här i
              Sverige, så det är inget kontroversiellt.
            </seg>
            <seg n="2214243e">
              Det ska inte förekomma hierarkier mellan olika diskrimineringsgrunder.
              Så är det i dag. Diskriminering är en kränkning av människovärdet,
              oavsett vem det drabbar och var det drabbar.
            </seg>
            <seg n="af4d45ec">
              Vi är ett föredöme, som sagt. Det är någonting som gör oss svenskar
              väldigt stolta. Det är någonting som vi ska värna om och försöka
              få fler att se. Men det här svaret lovar väldigt lite.
            </seg>
            <seg n="8c487fc7">
              Jag ska läsa upp frågorna igen så får Nyamko en ny chans att
              svara.
            </seg>
            <seg n="a3a0dc99">
              För det första: Är det en prioritet för statsrådet och regeringen
              att EU:s ministerråd antar förslaget till ett nytt diskrimineringsdirektiv
              under det svenska ordförandeskapet?
            </seg>
            <seg n="8db4cf6d">
              Det svar jag har fått hitintills är att det beror på Tjeckien.
              Jaha! Det beror på Tjeckien om Sverige ska prioritera den här
              frågan eller inte.
            </seg>
            <seg n="f4c0b9b0">
              För det andra: På vilket sätt kommer statsrådet att arbeta för
              att förslaget inte urvattnas genom alltför många undantag vad
              gäller diskrimineringsgrunderna och definitionen av diskriminering?
            </seg>
            <seg n="dfc4b006">
              På den frågan fick jag över huvud taget inget svar.
            </seg>
          </u>
          <note type="speaker" n="5fee2515">
            Anf. 58 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-3fe390f73a98c3e4-15" n="38291e80">
            <seg n="9104e897">
              Herr talman! Jag tyckte att Luciano ställde två raka och tydliga
              frågor. Det är inte ofta som det är ett statsråd förunnat att
              få de frågorna, och därför blev svaret också väldigt rakt och
              tydligt. Raka och tydliga svar behöver sällan vara mycket längre
              än så.
            </seg>
            <seg n="6663f498">
              Luciano Astudillo kanske inte känner till det, men jag kan informera
              honom och alla lyssnare till denna debatt om att det finns ett
              visst sätt och vissa processer för hur frågorna inom EU drivs.
              Vi kan inte fatta ett beslut om inte rådsarbetsgruppen har gjort
              sitt. Vi kan inte fatta beslut om inte frågan diskuterats i Epscogruppen.
            </seg>
            <seg n="294a95cc">
              Tyvärr är det så att om det ordförandeskap som finns nu inte
              prioriterar denna fråga kommer vi inte inom EU-processer att komma
              så långt att vi kan fatta beslut om detta. Det är därför nödvändigt
              att ordförandeskapet nu tar tag i detta. Om de inte gör det kommer
              det att åligga oss att så snabbt som möjligt under vårt ordförandeskap
              driva fram denna fråga så långt som möjligt så att vi åtminstone
              kan garantera att direktivet kan antas under det spanska ordförandeskapet.
            </seg>
            <seg n="18b614be">
              Det är inte jag som har bestämt reglerna för hur EU:s institutioner
              ska fungera. Så fungerar det, och vi följer de arbetsordningar
              som finns där.
            </seg>
            <seg n="a474753b">
              Återigen vill jag säga att detta är en prioriterad fråga för
              regeringen. Vi kommer att fortsätta att jobba för det. Men om
              man vill ha ett högt skydd för alla europeiska medborgare på diskrimineringsområdet
              kanske man inte samtidigt behöver kräva att det måste ske i en
              väldigt snabb takt. Vi har nämligen inte så många vänner på vår
              sida just nu.
            </seg>
            <seg n="58bd950b">
              Det är ingen hemlighet för någon medlemsstat var regeringen står
              i denna fråga. Jag träffar mina kolleger i bilaterala möten för
              att övertyga dem om hur svårt det skulle vara för dem att övertyga
              sina egna medborgare om att vissa grupper och diskrimineringsgrunder
              är värda att skydda men inte andra. Hur skulle debatten se ut
              i era länder? Det är i princip den fråga jag ställer.
            </seg>
            <seg n="48236960">
              Det finns dock många olika intressen och även processer i medlemsstaterna
              att ta hänsyn till. Tyskland har val på gång och tar antagligen
              hänsyn till det i dessa förhandlingar. Tjeckien har inte visat
              något större intresse utan prioriterar andra frågor. Att detta
              är vår agenda betyder inte nödvändigtvis att det någon annans
              agenda.
            </seg>
            <seg n="056629b0">
              Vår prioritering är att vi ska få ett bra direktiv. Skulle det
              krävas att något annat land, i det här fallet Spanien, får vara
              de som avslutar detta är det värt det, bara vi får ett högt diskrimineringsskydd
              också när det gäller grunderna ålder och tillgänglighet. Det är
              min prioritering. Jag försökte vara tydlig med det i mitt svar,
              men det dög inte. Så är det dock: Det finns processer som måste
              följas, och vi kommer att jobba utifrån det.
            </seg>
            <seg n="52aeb637">
              Jag vill också säga att det är nu vi gör det viktiga arbetet
              att bygga upp allianser. Vi kan inte bygga allianser när vi är
              ordförandeland. Då är vår uppgift att se till att alla kan komma
              överens och att driva fram frågan. Då kan vi inte sitta och föra
              fram den nationella ståndpunkten. Då förlorar vi. Så fungerar
              ordförandeskapen: Man jobbar innan, och under ordförandeskapen
              ser man till att få samman människor. Det är inte då man sätter
              i gång kampen för den svenska modellen; det gör man innan. Det
              är precis det vi gör nu.
            </seg>
          </u>
          <note type="speaker" n="221962bd">
            Anf. 59 LUCIANO ASTUDILLO (s):
          </note>
          <u who="Q4355921" xml:id="i-2b237049e2c62a75-4" n="506e6b85">
            <seg n="15850246">
              Herr talman! Jag vet inte om det är rätt strategi av Nyamko Sabuni
              att försöka gömma sig bakom processen, att klappa mig på huvudet
              och förklara hur processen ser ut när man tar fram direktiv. Jag
              sitter i Sveriges riksdag, och vi får information om hur processen
              ser ut och var i processen man är. Det är inte säkert att det
              gynnar henne i det här fallet.
            </seg>
            <seg n="c8d39f9c">
              En av anledningarna till att jag tog upp frågan är den utrikesdeklaration
              som Carl Bildt läste upp i februari. Där fanns inte den här frågan
              upptagen som en prioriterad fråga. Jag är dock glad att Nyamko
              i sitt svar nu säger att den borgerliga regeringen tänker prioritera
              frågan, att man tänker göra vad man kan och att man är i färd
              med att samla en bred, progressiv allians för att ändå försöka
              komma så långt som möjligt under vårt ordförandeskap.
            </seg>
            <seg n="14366774">
              Det är många i det civila samhället och i de grupper som månar
              om lika rättigheter som efterlyser detta arbete att man samlar
              dem för en diskussion, men också att man inför ordförandeskapet,
              vilket de inte har sett Nyamko göra, träffar spanjorerna, som
              ligger rätt långt fram och är progressiva, eller belgarna och
              jobbar mer aktivt på att bygga denna allians för att få ett så
              starkt skydd som möjligt. Sedan det har Nyamko rätt i är det förhandlingar,
              kohandel och att hitta kompromisser som gäller.
            </seg>
            <seg n="fc04f6aa">
              Det civila samhället och de som kämpar för lika rättigheter,
              vare sig det är kvinnoorganisationer, RFSL, Amnesty eller andra
              grupper, frågar: Var är Nyamko? Vad gör Nyamko?
            </seg>
            <seg n="96c56e72">
              Sedan vill jag fråga lite om undantagen. Vi måste ju också se
              till att det likabehandlingsdirektiv som kommer på plats inte
              blir en schweizerost. Vi vet att det finns starka krafter som
              motverkar direktivet. Vi har kyrkliga organisationer som helt
              vill ta bort diskrimineringsgrunderna religion och sexuell läggning.
              Vi har tyskarna, som Nyamko Sabuni själv tar upp, som säger att
              det läggs alldeles för stort ansvar på företagen.
            </seg>
            <seg n="c6b5ae6a">
              Den debatten känns förvisso igen härifrån Sverige och den borgerliga
              regeringen. Också här väger människovärdet lätt ibland när man
              för in marknadsvärdet i samma diskussion. Vi kunde ju se hur man
              försvagade likabehandlingen här när vi antog lagen. Men det är
              en annan sak.
            </seg>
            <seg n="7552c72c">
              Den konservativa gruppen i parlamentet nu tillhör i och för sig
              inte Nyamko den säger att man kommer att motverka att direktivet
              kommer på plats.
            </seg>
            <seg n="19927e40">
              Hur ser Nyamko på undantagen? Ta den skrivning som säger att
              direktivet inte ska påverka tillämpningen av nationella lagar
              om civilstånd eller familjerättslig ställning och reproduktiva
              rättigheter. Personer i samkönade äktenskap skulle kunna nekas
              försäkring med en sådan skrivning. Vad betyder familjerättslig?
              Hur blir det med kvinnors rättigheter och den reproduktiva hälsan?
              Och vad säger Nyamko om skrivningarna kring försäkringsbolagens
              rätt att diskriminera handikappade? Hur har hon agerat inför ordförandeskapet
              i de frågorna?
            </seg>
          </u>
          <note type="speaker" n="1afc4544">
            Anf. 60 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-3fe390f73a98c3e4-16" n="38291e80">
            <seg n="e1169d3e">
              Herr talman! Luciano Astudillo säger att det civila samhället
              undrar var Nyamko är i de här frågorna. Jag kan bara beklaga:
              Jag bjuder inte in det civila samhället till mina bilaterala möten
              med kolleger. Det är där jag bedriver arbetet. Som jag sade bygger
              vi allianser, och det gör vi i enskilda möten, inte i öppna seminarier.
              Därför kan inte det civila samhället vara inbjudet, och därför
              kanske de anser att vi inte gör något. Men mitt svar till dig
              som riksdagsledamot är att vi jobbar för fullt med detta. Det
              är nödvändigt, för detta är en prioriterad fråga för Sverige.
            </seg>
            <seg n="34b091a1">
              Kanske är den inte det framför allt utifrån det svenska perspektivet.
              I vår diskrimineringslagstiftning i dag och i den proposition
              vi lämnade till riksdagen står det tydligt och klart att vi ska
              återkomma till frågan om diskriminering på grund av ålder på alla
              samhällsområden. Det står också tydligt och klart att vi ska titta
              på tillgänglighetsfrågan. Denna utreds redan inom Regeringskansliet,
              och vi bereder utredningsdirektiven när det gäller diskriminering
              på grund av ålder.
            </seg>
            <seg n="9d906737">
              I Sverige har vi alltså satt i gång vårt arbete. Det finns ingenting
              som hindrar att vi vidgar våra lagar som vi vill. Detta direktiv
              är däremot viktigt för övriga EU-medborgare som lever i länder
              som inte värnar om de här frågorna på samma sätt som vi gör. Därför
              finns det ett intresse hos mig och Sveriges regering av att det
              blir ett så högt skydd som möjligt. Det ska hålla samma nivå som
              de direktiv vi har utgått från i våra nuvarande lagar.
            </seg>
            <seg n="a5dbf5b5">
              Vill man nå ett högt skydd kanske man får acceptera att det tar
              lite längre tid. Framför allt tar dock denna process tid därför
              att ordförandeskapet i dag inte har detta som en prioriterad fråga.
              Men jag kan lova Luciano Astudillo och det civila samhället: Detta
              kommer att vara en prioriterad fråga för Sverige. Därmed dock
              inte sagt att vi i våra processer kommer att lyckas avsluta och
              anta detta direktiv.
            </seg>
            <seg n="afe0b0c8">
              När det gäller frågor om civilstånd, äktenskap, skilsmässor och
              aborter tror jag att Luciano Astudillo ska vara glad att dessa
              ska undantas från direktivet. Jag skulle inte vilja att Sverige
              till exempel fick gemensamma skilsmässolagar med andra länder
              i Europa. Sverige är det enda land som har sagt nej till detta.
              Vi har fällt detta förslag eftersom det krävs enhällighet. I många
              andra länder måste makarna förklara varför de ska skiljas, och
              så måste någon godkänna deras skäl. Så gör vi inte i Sverige.
              Vi bestämmer när vi vill skiljas och gör det när vi vill det.
              Jag som kvinna vill gärna behålla den rätten. Jag tror också att
              du som man vill det. Därför är det viktigt att vissa fundamentala
              frågor inte förs upp på EU-nivå.
            </seg>
            <seg n="7fd1e26b">
              Det är likadant med aborträtten. Gå in och gräv i den så får
              du se var vi landar. Det är inte säkert att det är den svenska
              modellen som vinner. De krafter som är emot blir starkare och
              starkare inom EU.
            </seg>
            <seg n="53877ad7">
              Vad vi ska göra är att arbeta, opinionsbilda och uppmuntra så
              att de andra länderna kan anta bra lagar när det gäller kvinnors
              sexuella och reproduktiva hälsa i sina egna nationella parlament.
              Detta ska inte tas på EU-nivå. Då riskerar bara vi som har kommit
              längre att förlora på det.
            </seg>
            <seg n="a485e073">
              En hel del frågor hör hemma på EU:s bord, men andra frågor ska
              skötas nationellt. I det här fallet handlar det om en typ av frågor
              som vi ska sköta på nationell nivå.
            </seg>
          </u>
          <note type="speaker" n="7d40bffb">
            Anf. 61 LUCIANO ASTUDILLO (s):
          </note>
          <u who="Q4355921" xml:id="i-2b237049e2c62a75-5" n="506e6b85">
            <seg n="456d715c">
              Herr talman! Jag gillar de sista klämmarna, det du sade i slutet.
              Där är vi helt överens. Men man måste vara medveten om att vi
              riskerar att hamna i en situation där en massa människor kommer
              i kläm, där kvinnor i Europa inte får sina rättigheter värnade
              och det är det jag efterlyser, liksom homosexuellas rättigheter.
              Jag efterlyser att Sverige som ett av de progressiva länderna
              i Europa tar initiativ nu för att samla den här alliansen av progressiva
              länder för att få ett så starkt diskrimineringsskydd som möjligt
              på Europanivå. Det har vi inte sett.
            </seg>
            <seg n="1af6493d">
              När jag retoriskt ställde frågan var i det civila samhället Nyamko
              Sabuni är, för man hade inte sett henne, var det inte så att det
              efterlystes ett möte med Sabuni. De ville se hur hon hade agerat
              för att samla den alliansen av progressiva krafter. De har ju
              inte sett hur Nyamko agerar i de slutna sammanhangen och i övrigt
              när det gäller att sätta hårdare tryck i den här frågan.
            </seg>
            <seg n="0963b1d5">
              Som sagt hade utrikesminister Carl Bildt inte ens frågan med
              i regeringens utrikespolitiska deklaration, som för övrigt gäller
              under det svenska ordförandeskapet. Så viktig var frågan för honom
              och för regeringen.
            </seg>
            <seg n="a7fb3dd9">
              Jag är glad att Nyamko Sabuni här i dag lovar att hon ska göra
              sitt yttersta för att få det här direktivet på plats. Det är ett
              väldigt positivt besked. Hon kommer att få helhjärtat stöd från
              oppositionen, åtminstone från Socialdemokraterna, i den frågan.
              Sätt den på agendan, visa vägen, ta ledarskap, lyft fram frågorna,
              gör svenska folket stolta, agera på ett sådant sätt att vi kan
              känna stolthet över att vi står upp för de grundläggande principerna
              om människors lika värde och lika rätt. I grunden handlar det
              om det.
            </seg>
          </u>
          <note type="speaker" n="0b384a4f">
            Anf. 62 Integrations- och jämställdhetsminister NYAMKO SABUNI
            (fp):
          </note>
          <u who="Q241851" xml:id="i-7ffef127c8d26d2e-1" n="38291e80" next="i-3fc0061949bcb76a-1">
            <seg n="fd3a5137">
              Herr talman! Ibland skapas det debatter för debatterandets egen
              skull. Det finns ingen polemik mellan det Luciano Astudillo säger
              och det jag säger. Ja, Sverige ligger främst i de här frågorna.
              Jag avser att fortsätta att ligga främst. Jag och Sverige fortsätter
              att jobba med de här frågorna.
            </seg>
            <seg n="1c68da49">
              Det civila samhället kanske inte märker det därför att det är
              bilaterala möten, de pågår inte i öppna rum. Så är det. Jag tror
              inte att det är någon som har sett min kalender när jag reser
              till Bryssel, till Strasbourg eller till ordförandelandet. Jag
              tror inte att någon noterar exakt vilka statsråd jag träffar eller
              vilka möten jag håller i. Det är ingen som ska se det. Men det
              är så vi jobbar för att skapa allianser.
            </seg>
            <seg n="eb760ac5">
              Det ligger i varje medlemsstats ordförandeskap att vilja avsluta
              saker och ting. Det ligger i allas intresse att göra det. Men
              vissa frågor är viktigare än andra, och då avsätter man längre
              tid för det i stället för att hasta igenom det. Det här skulle
              säkert kunna avslutas under vårt ordförandeskap om vi ville ha
              det som en schweizerost, det som du är rädd för. Det vill vi inte.
              Därför säger vi: Kommer vi inte att kunna klara det under vårt
              ordförandeskap ska vi se till att det blir så bra att vi kan klara
              det under det spanska ordförandeskapet.
            </seg>
            <seg n="248acd60">
              I övrigt delar jag uppfattningen att det här är viktiga frågor
              som vi alla kan kämpa för. Jag tror inte att det finns delade
              meningar i riksdagen heller.
            </seg>
            <seg n="1b70b9c3">
              När det gäller utrikesdeklarationen tror jag inte att Carl Bildt
              nämnde allt det som varje departement anser vara viktigt och kommer
              att jobba för under vårt ordförandeskap. Jag tror faktiskt inte
              det. Jag kan åtminstone säga så här: Det här är för Integrations-
              och jämställdhetsdepartementet en av de största och viktigaste
              frågorna. Det kommer vi att arbeta för, och för det har vi stöd
              för från regeringen.
            </seg>
          </u>
          <note n="d0e06414">
            Överläggningen var härmed avslutad.
          </note>
          <note n="788320b8">
            9 § Hänvisning av ärenden till utskott
          </note>
          <note n="406eb928">
            Föredrogs och hänvisades
          </note>
          <note n="be8b88ee">
            10 § Bordläggning
          </note>
          <note n="e2f849b7">
            Anmäldes och bordlades
          </note>
          <note n="468ea96d">
            11 § Anmälan om interpellationer
          </note>
          <note n="f87f83c0">
            Anmäldes att följande interpellationer framställts
          </note>
          <note n="5c4d90dc">
            den 13 mars
          </note>
          <note n="00d1fabf">
            Renée Jeryd
          </note>
          <note n="82dcd823">
            Ulla Andersson
          </note>
          <note n="a0a6cb13">
            Tina Ehn
          </note>
          <note n="3ec21adc">
            Jennie Nilsson
          </note>
          <note n="3ec21adc">
            Jennie Nilsson
          </note>
          <note n="f53d0075">
            Lennart Axelsson
          </note>
          <note n="a97c07db">
            Interpellationerna redovisas i bilaga som fogats till riksdagens
            snabbprotokoll tisdagen den 17 mars.
          </note>
          <note n="e7a3dee5">
            12 § Anmälan om fråga för skriftligt svar
          </note>
          <u who="Q241851" xml:id="i-3fc0061949bcb76a-1" n="38291e80" prev="i-7ffef127c8d26d2e-1">
            <seg n="9700287c">
              Anmäldes att följande fråga för skriftligt svar framställts
            </seg>
          </u>
          <note n="5c4d90dc">
            den 13 mars
          </note>
          <note n="1ce797c4">
            Anneli Särnblad
          </note>
          <note n="a3e0760b">
            Frågan redovisas i bilaga som fogats till riksdagens snabbprotokoll
            tisdagen den 17 mars.
          </note>
          <note n="3dd39135">
            13 § Anmälan om skriftliga svar på frågor
          </note>
          <note n="cf00ce9d">
            Anmäldes att skriftliga svar på följande frågor inkommit
          </note>
          <note n="5c4d90dc">
            den 13 mars
          </note>
          <note n="01964027">
            Lars Tysklind
          </note>
          <note n="c2da0767">
            Britta Rådström
          </note>
          <note n="c2da0767">
            Britta Rådström
          </note>
          <note n="09b71393">
            Laila Bjurling
          </note>
          <note n="8d13ac25">
            Birgitta Eriksson
          </note>
          <note n="3c3bbeeb">
            Tommy Ternemar
          </note>
          <note n="09b71393">
            Laila Bjurling
          </note>
          <note n="58e15d16">
            Svaren redovisas i bilaga som fogats till riksdagens snabbprotokoll
            tisdagen den 17 mars.
          </note>
          <note n="c47f8762">
            14 § Kammaren åtskildes kl. 12.34.
          </note>
          <note n="ead37548">
            Förhandlingarna leddes
          </note>
          <note n="288a4d1e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
