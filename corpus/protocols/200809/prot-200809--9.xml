<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200809</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200809</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--9</head>
          <docDate when="2008-10-02 00:00:00">2008-10-02 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2008/09:9
          </note>
          <note>
            Torsdagen den 2 oktober
          </note>
          <note>
            Kl. 14:00 - 14:50
          </note>
          <note>
            1 § Justering av protokoll
          </note>
          <note>
            Justerades protokollet för den 26 september.
          </note>
          <note>
            2 § Frågestund
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <note>
            Det är statsrådet Lars Leijonborg, statsrådet Gunilla Carlsson,
            statsrådet Tobias Billström, statsrådet Ewa Björling och kulturminister
            Lena Adelsohn Liljeroth som är här i dag. Välkomna!
          </note>
          <note>
            Arbetskraftsinvandringen
          </note>
          <note type="speaker">
            Anf. 2 VERONICA PALM (s):
          </note>
          <note>
            Herr talman! Det blir alltmer uppenbart att Sverige har en regering
            som inte kan hantera den ekonomiska politiken. Konjunkturen viker.
            Jobbtillväxten stannar av. Och varslen i industrin duggar tätt.
          </note>
          <note>
            Till detta har nu statsrådet Tobias Billström lagt fram ett förslag
            om förändringar i arbetskraftsinvandringen som ytterligare undergräver
            möjligheterna att ha en väl fungerande arbetsmarknad.
          </note>
          <note>
            Jag vill tydliggöra att jag är överens med statsrådet Billström
            om att det är viktigt med arbetskraftsinvandring. Men jag är ytterst
            kritisk till att regeringen tar bort den myndighetsbaserade prövningen,
            då detta leder till att den enskilde arbetsgivaren ska ta ansvar
            för att göra en nationell bedömning av konjunkturläget och bristen
            på den arbetskraft som denne behöver.
          </note>
          <note>
            Mot bakgrund av detta, att myndighetsprövningen försvinner, vill
            jag fråga statsrådet Billström hur regeringen tänker hantera arbetskraftsinvandringen
            i en lågkonjunktur.
          </note>
          <note type="speaker">
            Anf. 3 Statsrådet TOBIAS BILLSTRÖM (m):
          </note>
          <note>
            Herr talman! Den arbetskraftsinvandringsreform som nu ligger
            på riksdagens bord, som det ska beslutas om den 12 november och
            som ska träda i kraft den 15 december, är den största enskilda
            förändringen av svensk migrationspolitik på 40 år. Det är fullständigt
            självklart att vi måste se Veronica Palms fråga i ljuset av detta.
            Vi bygger inte för de närmaste två eller tre åren. Vi bygger kanske
            för ytterligare en 40-årscykel.
          </note>
          <note>
            Under dessa år och det utgår jag från att Veronica Palm är medveten
            om kommer tusentals människor att lämna den svenska arbetsmarknaden.
            Det är en arbetsmarknad som redan i dag skriker efter specialistkompetens
            på flera områden.
          </note>
          <note>
            Vi tar inte bort någon myndighetsutövning. Det är helt fel att
            påstå att det är på det viset. Det kommer fortfarande att ske
            en prövning av Migrationsverket. Man kommer att pröva löner och
            socialförsäkringsvillkor.
          </note>
          <note>
            Däremot är det väldigt tveksamt om någon myndighet eller organisation,
            förutom den enskilde arbetsgivaren, kan veta vilken kompetens
            som behövs. Därför gör vi den här förändringen. Det är helt klart
            att det här kommer att vara till det bättre.
          </note>
          <note type="speaker">
            Anf. 4 VERONICA PALM (s):
          </note>
          <note>
            Herr talman! Vi socialdemokrater är beredda att ta det fulla
            ansvaret för en ökad arbetskraftsinvandring, och en ökad arbetskraftsinvandring
            är bra.
          </note>
          <note>
            Men det handlar om arbetsgivarens behov. Det handlar om migrantarbetarens
            rättigheter, och det handlar om en väl fungerande arbetsmarknad.
            En fungerande arbetsmarknad innebär en myndighetsbaserad prövning
            av bristen och ett starkt fackligt inflytande, alltså ordning
            och reda på arbetsmarknaden. Det är ju inte den här regeringens
            starkaste gren.
          </note>
          <note>
            Men jag vill ändå vara tydlig och ställa ytterligare en fråga
            till Billström. På vilket sätt kan det vara bra för svensk arbetsmarknad
            att det är den enskilde arbetsgivaren som äger rätten att bedöma
            konjunkturläget nationellt och bristen på yrkeskompetens i landet?
          </note>
          <note type="speaker">
            Anf. 5 Statsrådet TOBIAS BILLSTRÖM (m):
          </note>
          <note>
            Herr talman! Jag tror att vilken arbetsgivare som helst i varje
            fall är bättre än Veronica Palm, men det tror jag nog har framgått
            av den här debatten.
          </note>
          <note>
            Det är mycket tveksamt om någon politiker över huvud taget kan
            veta vilken typ av kompetens som man behöver när man ska anställa
            en IT-ingenjör, en gruvarbetare i Pajala, en konditor i Helsingborg.
            Vem ska veta det? Veronica Palm? Det tvivlar jag mycket starkt
            på.
          </note>
          <note>
            Sedan är det ju så att ni socialdemokrater inte tar ansvar för
            något. Den här reformen lägger vi fram tillsammans med Miljöpartiet,
            så vi har dessutom ett starkare stöd än vad som vanligtvis är
            fallet i den här kammaren.
          </note>
          <note>
            Biståndspolitiken
          </note>
          <note type="speaker">
            Anf. 6 MATS JOHANSSON (m):
          </note>
          <note>
            Herr talman! Min fråga är riktad till biståndsministern och gäller
            den nya inriktningen av det svenska biståndet.
          </note>
          <note>
            Det är en process som regeringen har inlett på ett sätt som gläder
            många av oss som har varit engagerade i biståndsdebatten i decennier
            och en omläggning som vi har väntat länge på.
          </note>
          <note>
            Det gäller länderkoncentrationen, målfokuseringen, det faktum
            att vi har fått en ny ledning för Sida. Men det gäller framför
            allt analysen bakom förbättringarna.
          </note>
          <note>
            Ett exempel är resonemangen i den skrivelse som vi fick här i
            riksdagen för några veckor sedan om demokratibiståndet, Frihet
            från förtryck .
          </note>
          <note>
            Det är viktigt att den politikomläggning som nu sker baseras
            på en gedigen analys i grunden, särskilt som biståndsvolymen har
            ökat drastiskt de senaste åren. Men minst lika viktigt är genomförandet,
            hur man går från ord till handling för att öka effektiviteten.
          </note>
          <note>
            Min fråga till Gunilla Carlsson är: Hur ska vi säkerställa att
            grupper och individer som arbetar för politiska fri- och rättigheter
            i diktaturer verkligen nås av pengarna?
          </note>
          <note type="speaker">
            Anf. 7 Statsrådet GUNILLA CARLSSON (m):
          </note>
          <note>
            Herr talman! Ja, det stämmer att vi nu försöker fokusera det
            svenska biståndet där det verkligen kan göra skillnad. Jag tror
            att en av förutsättningarna för uthållig och varaktig fattigdomsbekämpning
            just är att man jobbar mer med mänskliga rättigheter, demokrati
            och byggande av rättsstat, så att det ska komma alla till del.
            Därför är det så viktigt att fokusera just på demokrati.
          </note>
          <note>
            Det intressanta blir nu, efter det att riksdagen har hanterat
            den här skrivelsen, att vi får all denna input och pratar just
            om hur och implementera.
          </note>
          <note>
            Jag har redan i skrivelsen identifierat några kanaler som jag
            tror är viktiga. Jag tror att vi måste stärka demokratins aktörer.
            Det blir ingen demokrati utan demokrater. Därför är det viktigt
            att se vad de partinära stiftelserna kan göra.
          </note>
          <note>
            Men det är också viktigt att skapa förutsättningar för den typen
            av arbete. Därför blir det fria ordet och journalisters möjligheter
            oerhört viktiga. Därför fokuserar vi på de medborgerliga och politiska
            rättigheterna och tittar på opinionsfrihet. Vi tittar på mötesfrihet
            och föreningsfrihet för att ha detta i dialog i allt utvecklingssamarbete.
            Men det handlar framför allt också om att kunna stötta dessa förändringsaktörer.
          </note>
          <note>
            Det är några svar på de här viktiga hur-frågorna.
          </note>
          <note type="speaker">
            Anf. 8 MATS JOHANSSON (m):
          </note>
          <note>
            Herr talman! Jag tackar biståndsministern för svaret. Jag lovar
            att återkomma i kammaren vid lämpligt tillfälle.
          </note>
          <note>
            30 sekunder ger bara utrymme för en konkret uppföljning, nämligen
            fallet i Ryssland. Det är ett land som sannerligen behöver demokratibistånd.
            Där har nu tusentals frivilligorganisationer tvingats lägga ned
            sin verksamhet jag hade kunnat ta upp exempel från Zimbabwe eller
            Vitryssland också. Men hur gör vi i de här länderna där antalet
            tänkbara mottagare reduceras därför att regimerna helt enkelt
            stänger dem?
          </note>
          <note type="speaker">
            Anf. 9 Statsrådet GUNILLA CARLSSON (m):
          </note>
          <note>
            Herr talman! Många gånger är det en tillgångsfråga som är svår.
            Det är väldigt svårt i framför allt diktaturer men också i auktoritära
            regimer att jobba med mänskliga rättigheter, och många gånger
            är fattigdomen som värst där det råder förtryck.
          </note>
          <note>
            Vad gäller just Ryssland och stödet till Ryssland är det ett
            faktum att det inte längre är ett biståndsland. Vi har i alliansregeringen
            bestämt oss för att biståndet ska inriktas på just det som är
            Dac-mässigt.
          </note>
          <note>
            Eftersom det finns en enighet i den här kammaren om att vi ska
            ha den tydligheten när det gäller biståndet kommer vi inte att
            göra demokratiinsatser inom ramen för biståndet men däremot hitta
            andra kanaler för att stötta MR-organisationer och andra sätt
            att se till att Sverige på ett bra sätt kan följa utvecklingen
            i Ryssland.
          </note>
          <note>
            Anslaget till Forum för levande historia
          </note>
          <note type="speaker">
            Anf. 10 MARGARETA ISRAELSSON (s):
          </note>
          <note>
            Herr talman! Min fråga går till kulturministern.
          </note>
          <note>
            Forum för levande historia ska arbeta med frågor som rör demokrati,
            tolerans och mänskliga rättigheter med utgångspunkt i Förintelsen.
          </note>
          <note>
            År 2006 fick de ett nytt uppdrag, att skildra brott mot mänskligheten
            under kommunistiska regimer. Detta skulle då ske inom befintliga
            ramar. Så skedde också. Och i år fick vi en presentation som i
            mångt och mycket blev en succé som har varit väldigt eftertraktad.
          </note>
          <note>
            Men vad blev regeringens tack? Jo, i tilläggspropositionen ser
            vi att regeringen vill dra in 1 ½ miljon på den här myndigheten.
          </note>
          <note>
            Vi undrar över skälen till detta. Varför straffas en myndighet
            som gör väldigt gott ifrån sig, som har gjort dubbla uppdrag för
            samma anslag? Jag väntar med spänning på svar på det.
          </note>
          <note type="speaker">
            Anf. 11 Kulturminister LENA ADELSOHN LILJEROTH (m):
          </note>
          <note>
            Herr talman! Det gläder mig att Margareta Israelsson och jag
            har samma uppfattning om det arbete som Forum för levande historia
            har utfört både när det gäller Förintelsen och kommunismens brott
            mot mänskligheten.
          </note>
          <note>
            Det är inte fråga om att straffa. Det är en intern personalfråga
            och inget jag kan redogöra för här i kammaren. Jag är ledsen för
            det. Det är en dialog som vi har haft med Forum för levande historia.
            Det handlar på intet sätt om att straffa Forum för levande historia
            som gör ett alldeles utmärkt arbete.
          </note>
          <note type="speaker">
            Anf. 12 MARGARETA ISRAELSSON (s):
          </note>
          <note>
            Herr talman! När jag har läst i tilläggspropositionen har jag
            noterat att det anges samma skäl för minskningen av pengar under
            innevarande år för Forum för levande historia som för ett flertal
            andra myndigheter, i det budgetförslag vi snart ska behandla och
            som gäller nästa års budget, nämligen att det ska skrapas ihop
            pengar för ett internationellt mål på kulturområdet. Det är också
            vad som anges i tilläggspropositionen.
          </note>
          <note>
            Om det är något annat så är det. Det är dock mycket beklagligt
            att myndigheten på detta sätt får ett minskat anslag som man måste
            hantera de månader som kvarstår till jul. Man har haft en uppgift
            som har ställt stora krav. Jag vill, herr talman, bara ge ett
            exempel. Materialet har varit så eftertraktat att när man sänder
            ut det, under samma betingelser som man gör med materialet om
            Förintelsen, är bara portokostnaderna på 300 000 kronor.
          </note>
          <note type="speaker">
            Anf. 13 Kulturminister LENA ADELSOHN LILJEROTH (m):
          </note>
          <note>
            Herr talman! Jag vill minnas att Forum för levande historia har
            ett anslag på över 45 miljoner kronor. Inte desto mindre är vi
            överens om att de har gjort ett bra arbete. Det gläder mig eftersom
            detta är något som vi från alliansens håll har efterfrågat under
            lång tid men ett uppdrag som man inte från den förra regeringens
            sida ville ge till Forum för levande historia. Man tyckte inte
            att det fanns något skäl att lyfta fram kommunismens brott mot
            mänskligheten. Det har vi nu gjort. Man har också fått mer pengar
            om man ser till uppräkning till pris- och löneomräkning än de
            har fått tidigare.
          </note>
          <note>
            Afrikas matproduktion
          </note>
          <note type="speaker">
            Anf. 14 STAFFAN DANIELSSON (c):
          </note>
          <note>
            Herr talman! Jag har en fråga om Afrika till bistånds- och utvecklingsministern.
            Matimporten till Afrikas länder har fördubblats på sju år till
            119 miljarder dollar. Medan matproduktionen i Europas, Asiens
            och Latinamerikas länder har flerdubblats det senaste halvseklet
            står Afrikas produktion kvar på samma låga 60-talsnivå trots mycket
            stora biståndsinsatser från Sverige och andra länder och massor
            av projekt och stöd i olika former. Detta måste kallas vid sitt
            rätta namn. Det är ett tragiskt misslyckande för Afrika och för
            Sverige och andra länder.
          </note>
          <note>
            En viktig orsak är att Afrikas länder oftast reglerar och suger
            ut sin landsbygd med statliga inköpsmonopol och med marknader
            som ofta ger jordbruket priser långt under världsmarknadspriserna.
            Jag vet att statsrådet är medveten om detta och jobbar med det.
          </note>
          <note>
            Hur arbetar statsrådet och biståndsmyndigheten för att övertyga
            våra biståndsländer om att i många fall reformera sin närings-
            och jordbrukspolitik?
          </note>
          <note type="speaker">
            Anf. 15 Statsrådet GUNILLA CARLSSON (m):
          </note>
          <note>
            Herr talman! Detta är ett exempel på den nytänkande omdaning
            som vi behöver göra med innehållet i det svenska biståndet. Vi
            måste fundera över vad som driver utveckling. Vi vet att det är
            behov av människors frihet, men det är också marknadsekonomi och
            möjligheter att kunna förverkliga sina egna idéer. Många gånger
            saknar inte minst jordbrukare i utvecklingsländer, som många gånger
            är kvinnor, inte bara tillgång till marknader utan också tillgång
            till kapital till sitt eget ägande och möjligheter att hitta billiga
            insatsvaror som gör att man kan fördubbla eller öka sin produktion.
          </note>
          <note>
            Jag tror att det är viktigt att vi jobbar mer med privatsektorsutveckling
            och ser, inte minst i Afrika, jordbrukets potential. Därför har
            vi gett Sida tydligare riktlinjer. Vi tror att det är ett viktigt
            verktyg för att se till att hela länder kan leva och ta vara på
            den kapacitet som finns. På så sätt kan man få i gång fungerande
            näringsstrukturer och en ökad specialisering av många afrikanska
            länders ekonomier. Det är en stor utmaning. Som Staffan Danielsson
            understryker har det tyvärr inte varit prioriterat tidigare. Nu
            försöker vi råda bot på det.
          </note>
          <note type="speaker">
            Anf. 16 STAFFAN DANIELSSON (c):
          </note>
          <note>
            Herr talman! Det är en mycket viktig fråga. Den extrema fattigdomen
            i Afrika har ökat kraftigt de senaste decennierna. Världsmarknadspriserna
            ökar och importen blir dyrare. Det är oacceptabelt att pumpa in
            stora biståndsmedel utan att det blir en uppväxling genom ökad
            produktion. Jag tror att Sida ofta fortsätter med lite samma gamla
            recept, men det krävs ett nytänkande. Detta måste diskuteras på
            regeringsnivå mellan Sverige och några viktiga biståndsländer.
            Jag hoppas att utvecklingsministern kan få till stånd detta och
            även driva det i internationella sammanhang.
          </note>
          <note type="speaker">
            Anf. 17 Statsrådet GUNILLA CARLSSON (m):
          </note>
          <note>
            Herr talman! Jag tackar Staffan Danielsson för hans mångåriga
            engagemang i denna fråga. Han har sett hur produktiviteten har
            ökat i det svenska lantbruket och vad det har betytt för den svenska
            ekonomin. Den livsmedelskris som drabbade oss och tydligt synliggjorde
            vad som har varit försummat tidigare tog många på sängen. Därför
            är det viktigt att utvecklingsländerna tar sitt ansvar och ser
            till att bygga upp fungerande institutioner för att främja en
            landsbygdsutveckling värd namnet. Men det är också viktigt att
            vi som givare på ett helt annat sätt än tidigare försöker kraftsamla
            och se vad vi kan göra, inte bara för att lösa den omedelbara
            humanitära krisen till följd av höjda livsmedelspriser utan också
            för att bygga en långsiktig struktur för ökad livsmedelsproduktion
            och produktivitet i det afrikanska jordbruket.
          </note>
          <note>
            Sveriges politik för vapenexport
          </note>
          <note type="speaker">
            Anf. 18 PETER RÅDBERG (mp):
          </note>
          <note>
            Herr talman! Jag har en fråga till handelsminister Ewa Björling.
            Biståndsminister Gunilla Carlsson kommer att skärpa kraven på
            demokratibiståndet. Det kommer att inriktas på åtgärder för att
            främja demokrati och bekämpa diktaturer läste jag i en DN-artikel
            för ett kort tag sedan. Här tar regeringen ett steg i rätt riktning.
          </note>
          <note>
            Tyvärr kan jag inte se någon liknande skrift från handelsministerns
            sida. Varför kan inte handelsministern ha samma kriterier som
            biståndsministern vid försäljning av vapen, nämligen att man vid
            försäljning av svenska vapen ska inrikta sig på länder som främjar
            demokrati och inte sälja till diktaturer?
          </note>
          <note type="speaker">
            Anf. 19 Statsrådet EWA BJÖRLING (m):
          </note>
          <note>
            Herr talman! Denna fråga har kommit upp vid ett flertal tillfällen.
            I dag finns det inget demokratikriterium för svensk krigsmaterielexport.
            Regeringen håller just nu på att arbeta med och se över Krututredningen
            för att sedan kunna lägga fram en proposition. Jag är inte beredd
            att föregripa frågan.
          </note>
          <note>
            Jag vill ändå förtydliga att när det handlar om kontroll av vapenexport
            finns det en självständig myndighet, ISP. Vidare gås detta igenom
            av Exportkreditnämnden där alla politiska partier är representerade.
            Där bedömer man om det är lämpligt att exportera till det land
            som kommer i fråga.
          </note>
          <note type="speaker">
            Anf. 20 PETER RÅDBERG (mp):
          </note>
          <note>
            Herr talman! Ewa Björling brukar lägga skulden på ISP, men jag
            vill påminna om att regeringen har huvudansvaret. Regeringen har
            sagt att man internationellt ska vara en tydlig röst för demokrati
            och mänskliga rättigheter i världen. Bland de länder som handlar
            vapen från Sverige kom Pakistan på andra plats. Det är ett land
            som ligger i bottenligan över länder som bryter mot de mänskliga
            rättigheterna. Svensk lag förbjuder försäljning av vapen till
            denna typ av länder. Ändå överskrids det gång på gång.
          </note>
          <note>
            Hur går logiken ihop när man å ena sidan ska vara en röst i världen
            för demokrati och mänskliga rättigheter och å andra sidan säljer
            vapen till diktaturer?
          </note>
          <note type="speaker">
            Anf. 21 Statsrådet EWA BJÖRLING (m):
          </note>
          <note>
            Herr talman! Jag ska fortsätta på den inslagna vägen angående
            ISP och Exportkontrollrådet. Är det ett ärende av särskild vikt
            kan man lyfta upp det på regeringsnivå. De allra flesta ärendena
            hamnar dock hos ISP som är en självständig myndighet, och så ska
            det också fortsätta vara.
          </note>
          <note>
            Jag måste återigen tala om att vi i dag inte är beredda att diskutera
            frågan om demokratikriteriet. Vi arbetar på det inom regeringen
            och återkommer med en proposition så småningom.
          </note>
          <note>
            Funktionshindrades ekonomiska möjligheter att studera
          </note>
          <note>
            Anf. 22 HELENE PETERSSON i Stockaryd (s):
          </note>
          <note>
            Herr talman! Jag vill ta upp en för mig och statsrådet Leijonborg
            återkommande fråga. Det gäller funktionshindrades ekonomiska möjlighet
            att studera. För knappt ett år sedan hade vi en interpellationsdebatt.
            Strax därefter ställde jag en fråga här i kammaren.
          </note>
          <note>
            I interpellationsdebatten hänvisade statsrådet till den studiesociala
            utredningen men ändrade sig sedan i frågesvaret. Frågan skulle
            lösas innan utredningen blir klar. Den enligt statsrådet relativt
            lilla frågan skulle inte begravas i en statlig utredning som ska
            pågå till 2009. Statsrådet hoppades att frågan skulle hanteras
            fortare än så.
          </note>
          <note>
            När utbildningsutskottet hanterade min motion i samma ämne hänvisade
            utskottet återigen till den studiesociala utredningen.
          </note>
          <note>
            Vad är det som gäller, statsrådet? Blir det över huvud taget
            någon förändring för de funktionshindrade som vill fortsätta sina
            studier på folkhögskola? I så fall när?
          </note>
          <note type="speaker">
            Anf. 23 Statsrådet LARS LEIJONBORG (fp):
          </note>
          <note>
            Herr talman! Vi har som sagt haft den här diskussionen många
            gånger. Därför är det angeläget att för publik och andra påpeka
            att problemet uppstod våren 2006 när den dåvarande regeringen
            föreslog riksdagen att man inte samtidigt ska kunna få ut förtidspension
            aktivitetsersättning som det heter nu och studiemedel. Jag tycker
            att det var en fullt rimlig princip. Den dåvarande oppositionen
            röstade för den.
          </note>
          <note>
            Det var några personer med grava funktionshinder som studerade
            på folkhögskola som fick en rätt betydande försämring. Vi har
            jobbat med frågan. Vi har lagt ett uppdrag hos två myndigheter
            att gå igenom vad som gäller.
          </note>
          <note>
            Vår bedömning är att problemet håller på att lösas. En rad olika
            instanser har ansvaret. Kommunerna har ett stort ansvar. Folkhögskolorna
            har särskilda pengar för att anordna de här kurserna. Vi bedömer
            att det bör kunna lösas inom gällande regelverk. Det är det besked
            som jag har fått när jag verkligen har försökt att sätta mig in
            i denna fråga.
          </note>
          <note>
            Anf. 24 HELENE PETERSSON i Stockaryd (s):
          </note>
          <note>
            Herr talman! Jag tolkar statsrådet som att det inte blir någon
            förändring utan att detta ska ske inom gällande regelverk.
          </note>
          <note>
            De utredningar som statsrådet tillsatte skulle redovisas i december
            2007; det är snart ett år sedan.
          </note>
          <note>
            I budgeten nu har det skett en förändring för de gymnasieskolor
            med riksintag som har funktionshindrade. De kan få både aktivitetsstöd
            och ett extra bidrag. Den förändringen skedde 2007.
          </note>
          <note>
            Min fråga är: Varför skulle man inte i den förändringen även
            kunna plocka med denna lilla grupp? Det rör sig om ungefär 100
            elever.
          </note>
          <note type="speaker">
            Anf. 25 Statsrådet LARS LEIJONBORG (fp):
          </note>
          <note>
            Herr talman! Slutsatsen i de uppdrag som redovisades i december
            2007 var att problemet med dessa 100 personer bör kunna hanteras
            om respektive aktör tar sitt ansvar.
          </note>
          <note>
            Det handlar till exempel om att folkhögskolorna inte får ta ut
            några orimliga avgifter av den här gruppen. De får nämligen ett
            särskilt statligt stöd för att kunna anordna kurser för den här
            kategorin.
          </note>
          <note>
            Man kan inte riktigt jämföra de båda grupperna så som Helene
            Petersson nu gör.
          </note>
          <note>
            Vi diskuterade frågan på Utbildningsdepartementet senast häromdagen
            och vår bedömning är för närvarande att detta problem rimligen
            bör lösas inom de regelramar som finns.
          </note>
          <note>
            FN:s resolution 1325 och Sveriges bistånd till Georgien
          </note>
          <note type="speaker">
            Anf. 26 ROSITA RUNEGRUND (kd):
          </note>
          <note>
            Herr talman! Jag vill ställa min fråga till biståndsminister
            Gunilla Carlsson.
          </note>
          <note>
            Nu i oktober är det åtta år sedan FN:s säkerhetsråd beslutade
            att anta resolution 1325 som handlar om kvinnor, fred och säkerhet.
            Vi vet att resolutionen syftar till att öka kvinnors deltagande
            i arbetet när det gäller att förebygga, hantera och lösa konflikter.
          </note>
          <note>
            Genom att resolutionen antogs blev kopplingen mellan jämställdhet,
            hållbar utveckling och internationell säkerhet officiellt erkänd,
            men vi vet också att det finns en hel del kvar att göra när det
            gäller implementeringen.
          </note>
          <note>
            Min fråga till Gunilla Carlsson är: Hur ser biståndet till Georgien
            ut? Ämnar statsrådet ge stöd till organisationer som stärker kvinnors
            möjligheter att kämpa för fred och säkerhet? Vi vet att georgiska
            kvinnor i dag står i kö för humanitär hjälp. Vi behöver de georgiska
            kvinnorna vid förhandlingsborden i de frågor som gäller deras
            situation.
          </note>
          <note type="speaker">
            Anf. 27 Statsrådet GUNILLA CARLSSON (m):
          </note>
          <note>
            Herr talman! Jag har, på samma sätt som Rosita Runegrund, ett
            enormt engagemang för kvinnor som fredsbyggare men också när det
            gäller hur kvinnor blir offer i konfliktsituationer. Vi har ett
            gemensamt ansvar att titta på vad som händer. Det är kvinnor som
            köar för att få tillgång till humanitära insatser och som lider
            allra mest när säkerheten brister. Därför är det så viktigt att
            titta på hela säkerhetsaspekten.
          </note>
          <note>
            När det gäller stödet till Georgien framöver är det viktigt med
            hela det svenska engagemanget. Biståndet kan spela en viktig roll.
            Det gäller att titta mycket på statskapacitet och se på hur man
            får ett bra freds-, försonings- och samarbetsklimat där man inte
            kan exkludera kvinnor.
          </note>
          <note>
            Jag ser i stora delar av världen att det är lätt att bjuda in
            krigsherrar till fredsöverläggningar, men man har inte med kvinnor
            i lösningen. De är sällan problemet, men de får heller inte vara
            den lösning de många gånger skulle kunna vara.
          </note>
          <note>
            Därför reser jag den här frågan gång på gång inte bara nu i våra
            kontakter med Georgien och när vi utformar det fortsatta stödet
            för Georgien. Jag gjorde det senast i dag i mötet med Burundis
            president. Man ser många uppgifter för Sverige framöver i den
            fredsbyggande kommissionen.
          </note>
          <note>
            Vi måste på ett helt annat sätt än tidigare implementera 1325.
            Därför gör vi det nu i landsspecifika delar både i Georgien och
            i många andra länder.
          </note>
          <note type="speaker">
            Anf. 28 ROSITA RUNEGRUND (kd):
          </note>
          <note>
            Herr talman! Jag vet att biståndsministern har prioriterat stödet
            till kvinnor, men min fråga gällde hur ministern ser på att ge
            ett reellt resursstöd till organisationer i Georgien som stöder
            kvinnorna och om man har en klar gräns mellan det militära biståndet
            när det gäller säkerhetspolitiken och biståndet i sin helhet.
            Finns det klara gränser? Vi vet att observatörer tas ur biståndets
            kassa. Hur ser ministern på det?
          </note>
          <note type="speaker">
            Anf. 29 Statsrådet GUNILLA CARLSSON (m):
          </note>
          <note>
            Herr talman! Jag tror att Sverige har oerhört mycket att bidra
            med när det gäller civil krishantering, både före och efter en
            konflikt. Där tror jag att kvinnorna är nyckeln till framgångsrika
            resultat.
          </note>
          <note>
            Jag kommer förhoppningsvis så småningom att resa till Georgien
            för att på plats bilda mig en uppfattning om hur vi långsiktigt
            ska göra de här insatserna. Vi är inte riktigt färdiga med utformningen
            ännu. Jag tror inte att jag i dag kan säga att det blir specifika
            stöd till vissa organisationer i Georgien för att ta sig an den
            rätt så allvarliga situation som råder där.
          </note>
          <note>
            Jag tror att det är viktigt, som Rosita Runegrund säger, att
            ju mer vi kan göra för att förebygga konflikter och ju mer vi
            kan göra för att säkra freden med civila insatser desto billigare
            och bättre blir det.
          </note>
          <note>
            Sysselsättningen i skogsindustrin
          </note>
          <note type="speaker">
            Anf. 30 GUNNAR ANDRÉN (fp):
          </note>
          <note>
            Herr talman! Jag har en fråga som gäller tryggheten i sysselsättningen
            här i Sverige för några hundratusentals tjänstemän och arbetare,
            nämligen de som är sysselsatta i skogsindustrin. Frågan ställs
            till Ewa Björling.
          </note>
          <note>
            Det är alltmer uppenbart att Sverige står väl rustat inför den
            finansiella turbulens som gäller i hela världen. Mot vissa saker
            kan man inte skydda sig. En sådan sak är, enligt min mening, de
            ryska exporttullarna på massaved. De höjdes med ofattbara 50 procent
            den 1 april till 15 euro per kubikmeter. Den 1 januari avser Ryssland
            att höja sina exporttullar med ytterligare 233 procent till 50
            euro per kubikmeter massaved.
          </note>
          <note>
            Det är en form av export av arbetslöshet till oss i Sverige.
            Jag vill fråga statsrådet: Vad gör regeringen för att skydda arbeten
            i hela skogsindustrin mot detta attentat från Ryssland när man
            vill exportera arbetslöshet hit?
          </note>
          <note type="speaker">
            Anf. 31 Statsrådet EWA BJÖRLING (m):
          </note>
          <note>
            Herr talman! Tack, Gunnar Andrén, för att du lyfter fram en väldigt
            viktig fråga. Den är viktig för både den svenska och den finska
            skogsindustrin.
          </note>
          <note>
            Regeringen arbetar med den här frågan på flera plan, dels bilateralt
            jag kommer att resa till Moskva nästa vecka för att tala med ryska
            företrädare dels tillsammans med Finland för att utöva påtryckningar
            på Ryssland. Det som är allra viktigast är att kommissionen arbetar
            med att försöka sätta ett hårt tryck på Ryssland i den här frågan.
          </note>
          <note>
            Vi gör det samtidigt som vi diskuterar frågan om Rysslands medlemskap
            i WTO. Sverige och Finland säger att det här strider mot de principer
            som WTO står för.
          </note>
          <note>
            Om Ryssland höjer sina exporttullar det är faktiskt med 333 procent
            till 50 euro den 1 januari innebär det i verkligheten att svensk
            och finsk skogsindustri kommer att vara i ett väldigt allvarligt
            läge.
          </note>
          <note type="speaker">
            Anf. 32 GUNNAR ANDRÉN (fp):
          </note>
          <note>
            Herr talman! Det är bra att regeringen arbetar med detta. Det
            är ju många industriföretag som importerar massaved. Vi har sett
            att företag redan har tvingats lägga ned och stoppa pappersmaskinerna,
            till exempel i Hallstavik, Rottneros och Seskarö.
          </note>
          <note>
            Vad kan regeringen göra på kort sikt? Man måste här uppriktigt
            sagt hota Ryssland med någonting så att de inte gör detta, vare
            sig det handlar om 233 procent eller 333 procent. Detta är en
            mycket stor höjning av en exporttull. Få saker har gagnat oss
            så mycket som frihandel. Men detta är fullständigt absurt.
          </note>
          <note type="speaker">
            Anf. 33 Statsrådet EWA BJÖRLING (m):
          </note>
          <note>
            Herr talman! Vi kommer att resa till Moskva och tala om vikten
            av marknadsekonomi och öppenhet gentemot omvärlden och hur viktigt
            det är med en WTO-anslutning. Det sätt på vilket Ryssland beter
            sig nu strider rakt mot förutsättningarna för en WTO-anslutning.
            Det kommer vi att påpeka vikten av. Vi kommer också att påpeka
            hur Ryssland ska kunna ha en god ekonomi på lång sikt om man inte
            vill vara med i WTO och om man beslutar sig för att fortfarande
            ha väldigt höga tullar.
          </note>
          <note>
            Här hemma i Sverige lägger regeringen nu fram ett kraftfullt
            paket till företagare för att göra generella lättnader. Det handlar
            om administration, sänkt bolagsskatt, lättnader när det gäller
            att anställa och sänkta arbetsgivaravgifter.
          </note>
          <note>
            En gemensam asylpolitik i EU
          </note>
          <note type="speaker">
            Anf. 34 AMEER SACHET (s):
          </note>
          <note>
            Herr talman! Min fråga går till statsrådet Tobias Billström.
            Arbetet med att få till stånd en gemensam asylpolitik i EU har
            pågått sedan 1999. Sverige hör till de länder inom EU som under
            de senaste åren har tagit emot flest asylsökande över 20 000 asylsökande
            per år.
          </note>
          <note>
            Efter flera larmrapporter om hur flyktingar behandlas i Grekland
            har EU-kommissionen dragit Grekland inför EG-domstolen. Romerna
            i Italien är ett annat exempel.
          </note>
          <note>
            Flertalet av de nya EU-medlemmarna som tillhör de gamla öststaterna
            tar emot ett fåtal flyktingar.
          </note>
          <note>
            Hur avser statsrådet att agera för att andra EU-stater ska ta
            emot fler asylsökande i framtiden?
          </note>
          <note type="speaker">
            Anf. 35 Statsrådet TOBIAS BILLSTRÖM (m):
          </note>
          <note>
            Herr talman! Jag tackar för denna fråga som är väldigt viktig.
            Denna fråga om den gemensamma asylpolitiken kommer att ligga mycket
            högt på regeringens agenda under vårt ordförandeskap under andra
            halvåret 2009. Solidariska ansvarsmekanismer som ser till att
            samtliga medlemsstater i Europeiska unionen tar sitt ansvar är
            därför helt avgörande för att uppnå den balans som behövs i de
            europeiska asylsystemen. Men därutöver behövs det också mycket
            mer. Vi behöver ha samordning när det gäller praxis, procedurer
            och beslut alla dessa tre delar så att medlemsstaterna behandlar
            asylansökningar på samma sätt.
          </note>
          <note>
            Men vi behöver också andra instrument. Ett väldigt viktigt sådant
            som Sverige slåss för är inrättandet av en gemensam vidarebosättningskvot
            för hela Europeiska unionen, alltså en kvot som man kan ge till
            UNHCR, FN:s flyktingkommissariat, så att de kan plocka ut de mest
            behövande människorna. Eftersom vi vill att samtliga 27 medlemsstater
            ska omfattas av en sådan kvot skulle detta också åstadkomma en
            jämnare fördelning än vad som i dag är fallet.
          </note>
          <note type="speaker">
            Anf. 36 AMEER SACHET (s):
          </note>
          <note>
            Herr talman! Precis som statsrådet säger återstår mycket att
            göra för EU-länderna när det gäller att förbättra sin politik.
            Är inte själva prövningen av asylsökande i många länder problemet?
            Asylsökande får inte tillräcklig information och tolkhjälp och
            kan inte överklaga.
          </note>
          <note>
            Vi har framför oss Sveriges ordförandeskap nästa höst. För att
            kunna lyfta fram dessa frågor måste man sätta frågan om att asylsökande
            får likvärdig behandling oavsett medlemsstat i EU på agendan.
          </note>
          <note type="speaker">
            Anf. 37 Statsrådet TOBIAS BILLSTRÖM (m):
          </note>
          <note>
            Herr talman! Det som Ameer Sachet tar upp är naturligtvis, som
            jag sade, angelägna och viktiga frågor. Ett sätt att uppnå denna
            jämna bedömning när det gäller praxis och beslut är att se till
            att EG-domstolen i Luxemburg blir den instans som får det högsta
            ansvaret att uttolka vad som är en rimlig skyddsgrund för att
            få asyl inom ramen för Europeiska unionens medlemsstater. Detta
            är någonting som Sverige också står för.
          </note>
          <note>
            Vi kommer i förhandlingarna om de rättsakter som läggs fram av
            EU-kommissionen inom kort att driva dessa krav på ett mycket tydligt
            och koncist sätt.
          </note>
          <note>
            Handelshindren för miljövänliga varor
          </note>
          <note type="speaker">
            Anf. 38 ANNA KINBERG BATRA (m):
          </note>
          <note>
            Herr talman! Jag har en fråga till handelsminister Ewa Björling.
            Handelsministern stod här i riksdagen den 4 mars och angav den
            handelspolitiska deklarationen från regeringen. Där ingick ett
            arbete för att sänka och helst få bort så många handelshinder
            som möjligt för miljövänliga varor. Det är mycket angeläget eftersom
            vi bryr oss mycket både om frihandel och om bättre miljö. Det
            skulle också skapa många svenska jobb om vi kan få till stånd
            export av många svenska miljövänliga produkter. Det skulle gynna
            ny teknologi och mycket annat och ge svenska konsumenter tillgång
            till billigare import.
          </note>
          <note>
            Därför är jag nyfiken på hur det går. Hur har regeringens ambitioner
            gett avtryck i och utanför EU nu när det kärvar lite i WTO-förhandlingarna
            men när klimat och handel fortfarande står högt upp på EU-agendan?
          </note>
          <note type="speaker">
            Anf. 39 Statsrådet EWA BJÖRLING (m):
          </note>
          <note>
            Herr talman! När det handlar om klimatvänliga varor och hur vi
            på ett bra sätt kan länka samman handels- och klimatfrågor arbetar
            regeringen intensivt.
          </note>
          <note>
            Jag var på Bali i december förra året på den första handelsministerkonferensen
            någonsin som behandlade klimatfrågor. Där lyfte vi fram frågan
            om certifiering och märkning av klimatvänliga varor, tjänster
            och teknologier just för att kunna stimulera konsumenterna att
            välja klimatvänliga varor och att tullarna sänks kraftigt eller
            allra helst tas bort helt på denna typ av varor, tjänster och
            teknologier. Det är ett viktigt steg i rätt riktning.
          </note>
          <note>
            Ett annat viktigt steg är att göra en standardisering av dessa
            varor för att det ska bli enkelt och tydligt även för små och
            medelstora företag att exportera till flera olika länder att det
            finns en tydlig klimatmärkning som konsumenter kan se och välja.
          </note>
          <note type="speaker">
            Anf. 40 ANNA KINBERG BATRA (m):
          </note>
          <note>
            Herr talman! Som redan har påpekats av flera kolleger och som
            statsrådet väl känner till blir vi ordförandeland i EU nästa år.
          </note>
          <note>
            Inför det svenska ordförandeskapet och inför klimatförhandlingarna
            i Köpenhamn är jag nyfiken på att få höra ännu lite mer om vad
            statsrådet tror att vi kan uppnå för svensk del och för den klimatvänliga
            frihandelns del inför det svenska ordförandeskapet. Nu under franskt
            ordförandeskap kämpar vi vidare med energi- och klimatpaketet.
            Sedan måste vi få fart även på handelsförhandlingarna. Hur kan
            vi driva detta ännu hårdare under vårt ordförandeskap?
          </note>
          <note type="speaker">
            Anf. 41 Statsrådet EWA BJÖRLING (m):
          </note>
          <note>
            Herr talman! WTO-frågan är en oerhört viktig del i detta hur
            vi ser till att riva handelshinder och hur vi får multilaterala
            handelsavtal. Det pågår fortfarande under hösten. Det är också
            viktigt därför att vi måste kunna enas i WTO för att se att vi
            kan enas i klimatfrågan eftersom den frågan inte kommer att vara
            lättare.
          </note>
          <note>
            På handelsministernivå arbetar vi nu inom EU med denna fråga
            för att se hur långt vi kan komma när det gäller handel och klimat.
            Vi avser att hålla en konferens i Polen nu i höst. Vi avser naturligtvis
            också att ta upp detta under det svenska ordförandeskapet som
            en prioriterad fråga. Vi hoppas också att vi landar i klimatförhandlingarna
            i Köpenhamn för att kunna presentera ett färdigt paket som handlar
            om att länka samman handel och klimat.
          </note>
          <note>
            Världsutställningen Expo 2010
          </note>
          <note type="speaker">
            Anf. 42 MARIE WEIBULL KORNIAS (m):
          </note>
          <note>
            Herr talman! Jag vill rikta min fråga till handelsminister Björling.
            Den handlar om världsutställningen Expo 2010. Om två år kommer
            Kina att stå värd för detta stora evenemang världsutställningen
            Expo 2010 på temat Liv och miljö i staden. Sverige kommer då att
            vara en av 200 deltagare. Detta förutsätter naturligtvis att både
            det offentliga och näringslivet deltar.
          </note>
          <note>
            Detta är naturligtvis en unik chans för små och medelstora företag
            att delta, och då naturligtvis med rätt inriktning, för att få
            in en fot på den kinesiska marknaden.
          </note>
          <note>
            Min fråga till handelsministern handlar lite grann om hur det
            är tänkt att marknadsföra Expo 2010 till just små och medelstora
            företag.
          </note>
          <note type="speaker">
            Anf. 43 Statsrådet EWA BJÖRLING (m):
          </note>
          <note>
            Herr talman! Det stämmer. Regeringen har anslagit 70 miljoner
            kronor till Expo 2010 i Shanghai som kommer att ha fokus på just
            miljöfrågor. Detta innebär en unik möjlighet för svenska små och
            medelstora företag, och för den delen också för stora företag,
            att delta och visa upp sig eftersom vi är väldigt efterfrågade
            i hela världen, inte minst i Kina, vad gäller miljöteknik. Ett
            bra sätt är då att föra samman företagen under ett koncept, Symbio
            City, som vi nyligen har lanserat, dit fler och fler företag nu
            ansluter sig. Det är ett nätverk med över 700 företag i dag, och
            man ska presentera detta i ett sammanfattande paket.
          </note>
          <note>
            Jag vill också väldigt kort nämna utställningen i Saragossa nu
            under 2008 som varit en svensk succé med över 7 000 besökare per
            dag i den svenska paviljongen.
          </note>
          <note type="speaker">
            Anf. 44 MARIE WEIBULL KORNIAS (m):
          </note>
          <note>
            Herr talman! Jag tackar handelsministern för svaret.
          </note>
          <note>
            Alla ansträngningar att främja svensk export är viktiga och välkomna.
            Det är önskvärt att många små och medelstora företag tar chansen
            att delta. Men många gånger hänger det också på prislappen. Därför
            undrar jag om man skulle kunna tänka sig riktade erbjudanden just
            gentemot små och medelstora företag för deltagande i världsutställningen
            Expo 2010.
          </note>
          <note type="speaker">
            Anf. 45 Statsrådet EWA BJÖRLING (m):
          </note>
          <note>
            Herr talman! Det är en god idé. Men det är ingenting som vi ännu
            har tagit ställning till. Det tål att fundera på detta. Däremot
            har vi en riktad satsning gentemot Exportrådet för att de ska
            kunna stimulera fler små och medelstora företag att ta sig ut
            i världen. Det gäller då inte minst inom de områden där vi vet
            att vi har en väldigt stor kompetens, ja, rentav en spetskompetens.
            Det gäller då just miljöteknik. Det handlar om life science-området
            och om IT, kommunikation och högteknologi.
          </note>
          <note>
            Regeringens forsknings- och innovationspolitiska proposition
          </note>
          <note type="speaker">
            Anf. 46 LARS HJÄLMERED (m):
          </note>
          <note>
            Herr talman! Min fråga vill jag rikta till statsrådet Leijonborg.
            Den handlar om den kommande forsknings- och innovationspolitiska
            propositionen. Redan för några veckor sedan presenterade regeringen
            inriktningen på propositionen och pekade bland annat ut att det
            blir historiska satsningar på forskning inom ett antal strategiska
            områden medicin, teknik och klimat.
          </note>
          <note>
            Samtidigt handlar inte allt om pengar utan bland mycket annat
            också om hur man fördelar pengar till landets universitet och
            högskolor helt enkelt därför att pengarna ska gå till lärosäten
            där det sker en bra forskning och där pengarna gör största nyttan.
            Det gäller också att främja en positiv utveckling på lärosätena
            med ökad profilering, samverkan etcetera.
          </note>
          <note>
            Det här fanns med i den utbildningsrapport som alliansen 2006
            gick till val på. Vi har sagt att det finns ett behov av att få
            in någon typ av kvalitetsindikator när vi fördelar forskningspengarna
            för att dessa ska göra så stor nytta som möjligt.
          </note>
          <note>
            Herr talman! Min fråga till statsrådet Leijonborg blir därför
            om vi i den kommande forsknings- och innovationspolitiska propositionen
            kan räkna med att det utöver historiskt stora satsningar också
            kommer förslag om en kvalitetstilldelning när det gäller forskningspengarna
            till landets universitet och högskolor.
          </note>
          <note type="speaker">
            Anf. 47 Statsrådet LARS LEIJONBORG (fp):
          </note>
          <note>
            Herr talman! Jag tackar för frågan i ett mycket viktigt ämne.
            Jag kan nämna att det har förekommit att ett par av dina kolleger
            till mig har ställt frågan: När nu så enormt mycket pengar kommer
            loss till forskning, gör vi då tillräckligt för att säkra att
            de verkligen kommer till nytta?
          </note>
          <note>
            Jag har kunnat svara dem liksom jag nu svarar Lars Hjälmered
            att vi har lagt ned lika mycket arbete på strukturfrågorna som
            vi har lagt ned på beloppsfrågorna. En nyckelfaktor är just det
            som Lars Hjälmered nämner: att också anslagen direkt till universiteten
            och högskolorna ska vara kvalitetsgranskade. Så har det hittills
            inte varit, utan de har fördelats schablonmässigt.
          </note>
          <note>
            Det finns ett utredningsförslag som vi tycker är mycket intressant
            och som vi jobbar med. Det är ju ännu några veckor kvar, så vi
            har inte så att säga lagt allra sista handen vid dessa skrivningar.
            Men jag är helt inställd på att propositionen ska innehålla ett
            sådant här element. Svaret är alltså ja.
          </note>
          <note type="speaker">
            Anf. 48 LARS HJÄLMERED (m):
          </note>
          <note>
            Herr talman! Det var ett positivt och bra besked inte minst att
            vi använder skattebetalarnas pengar på ett bra och ansvarsfullt
            sätt.
          </note>
          <note>
            Jag vill följa upp detta med en annan bit när det gäller incitamenten,
            drivkrafterna, för lärosätena. Det gäller det som ibland kallas
            för högskolemoms, alltså externa pengar som lärosäten samlar in
            och som man i dag betalar en skatt på. Vi har ju diskuterat att
            ta bort den momssatsen helt enkelt för att öka lärosätenas drivkrafter
            att inte bara förlita sig på offentliga pengar utan också titta
            på stiftelser och privata pengar för att finansiera forskningen.
            Jag undrar vad som händer med högskolemomsen.
          </note>
          <note type="speaker">
            Anf. 49 Statsrådet LARS LEIJONBORG (fp):
          </note>
          <note>
            Herr talman! Avgiften har ju väckt väldigt mycket irritation.
            Varken bidragsgivarna eller mottagarna har riktigt förstått varför
            det ska behöva vara en straffavgift på dem som vill hjälpa till
            och finansiera svensk forskning. Därför är jag väldigt glad över
            att vi nu har kommit fram till att denna avgift kommer att vara
            avskaffad från och med den 1 januari. Jag tror att det rentav
            kan leda till att de externa anslagen ökar eftersom den här avgiften
            har väckt så pass mycket irritation.
          </note>
          <note>
            Det känns alltså mycket bra att kunna berätta att bland de satsningar
            vi gör ingår också ett avskaffande av den så kallade högskolemomsen.
          </note>
          <note>
            Problemen inom svensk fordonsindustri
          </note>
          <note type="speaker">
            Anf. 50 MATILDA ERNKRANS (s):
          </note>
          <note>
            Herr talman! Jag vill rikta min fråga till dig, Lars Leijonborg,
            eftersom du svarar för hela regeringen.
          </note>
          <note>
            Svensk fordonsindustri är oerhört viktig för Sverige och för
            svenska jobb. Under den senaste tiden har vi fått allt fler rapporter
            om att den svenska fordonsindustrin har problem. Det har talats
            om svarta september. I dag på debattsidor säger regeringen att
            de inte tänker göra någonting för fordonsindustrin. Hur kommer
            det sig att regeringen står så handfallen och inte ens verkar
            bry sig om svensk fordonsindustri och alla de jobb som riskerar
            att gå förlorade?
          </note>
          <note type="speaker">
            Anf. 51 Statsrådet LARS LEIJONBORG (fp):
          </note>
          <note>
            Herr talman! Jag tycker att Matilda Ernkrans läser debattartiklar
            som en viss potentat läser Bibeln. Innehållet i debattartikeln
            var det motsatta, nämligen att regeringen har en rad aktiviteter
            på gång som är till glädje för svensk fordonsindustri. För att
            ta mitt område kan jag till exempel säga att forskningspropositionen
            innehåller en stor satsning på ett forsknings- och innovationsprogram
            tillsammans med svensk bilindustri.
          </note>
          <note>
            Ett av Volvos stora problem är ju att Volvo i en tid då kunderna
            efterfrågar små energieffektiva bilar tillverkar ganska stora
            bilar som drar mycket bränsle. För att få fram mer energisnåla
            bilar i sammanhanget kan jag också nämna elbilar behövs det mycket
            forskning. Där är vi redo tillsammans med branschen. Näringsministern
            och arbetsmarknadsministern har i dag tillkännagivit bland annat
            att man tillsätter samordningspersoner för västregionen just för
            att mobilisera resurser för att klara de svårigheter som nu står
            för dörren.
          </note>
          <note type="speaker">
            Anf. 52 MATILDA ERNKRANS (s):
          </note>
          <note>
            Herr talman! Ja, vi kan väl diskutera hur jag läser eller inte
            läser debattartiklar. Men faktum kvarstår, nämligen att näringsliv,
            fackliga organisationer, myndigheter och enskilda har uppmanat
            regeringen att göra någonting extra, någonting mer, för svensk
            fordonsindustri. Men det svar vi får är: Vi tycker nog att vi
            gör tillräckligt. Vi är inte beredda att ta ett extra ansvar för
            svensk fordonsindustri.
          </note>
          <note>
            Jag tycker att detta är beklagligt, inte minst med tanke på mitt
            län där risken finns att vi drabbas. Regeringen ger inte tillräckliga
            besked till de människor som riskerar att förlora sina jobb. Svensk
            fordonsindustri är så pass viktig för både Sverige och för jobben
            här att jag tycker att man borde ha ett större engagemang i frågan.
          </note>
          <note>
            Jag upprepar min fråga: Är det inte möjligt för den svenska regeringen
            att tänka sig att ta ytterligare ansvar för svensk fordonsindustri?
          </note>
          <note type="speaker">
            Anf. 53 Statsrådet LARS LEIJONBORG (fp):
          </note>
          <note>
            Herr talman! Det är definitivt möjligt, och det gör vi i själva
            verket. Vi följer denna utveckling mycket noga. Det är ju inte
            vi som bestämmer i General Motors och i Ford. Men det vi kan göra
            ska vi göra, och det gör vi också. Till exempel behandlar riksdagen
            nu en budgetproposition där vi föreslår att arbetsgivaravgifterna
            sänks. Det lättar naturligtvis trycket även på företag som Volvo
            och Saab. Vi gör alltså väldigt mycket. Fordonsforskningsprogrammet
            är viktigt i sammanhanget. Det finns ett antal saker som man kan
            göra. Vi följer utvecklingen. Om det behöver göras ännu mer kommer
            vi att göra det.
          </note>
          <note type="speaker">
            Anf. 54 FÖRSTE VICE TALMANNEN:
          </note>
          <note>
            Det blev dagens sista inlägg under denna frågestund som därmed
            är avslutad. Ett tack riktas till deltagande statsråd och ledamöter.
          </note>
          <note>
            3 § Avsägelse
          </note>
          <note>
            Förste vice talmannen meddelade att Patrik Forslund (m) avsagt
            sig uppdraget som suppleant i försvarsutskottet.
          </note>
          <note>
            Kammaren biföll denna avsägelse.
          </note>
          <note>
            4 § Anmälan om kompletteringsval till försvarsutskottet
          </note>
          <note>
            Förste vice talmannen meddelade att Moderata samlingspartiets
            riksdagsgrupp på grund av uppkommen vakans anmält Ulf Grape som
            suppleant i försvarsutskottet.
          </note>
          <note>
            Förste vice talmannen förklarade vald till
          </note>
          <note>
            suppleant i försvarsutskottet
          </note>
          <note>
            5 § Meddelande om preliminär plan för kammarens sammanträden
            hösten 2008
          </note>
          <note>
            Förste vice talmannen meddelade att en preliminär plan för kammarens
            sammanträden hösten 2008 med voteringstider till och med den 19
            december delats ut till riksdagens ledamöter.
          </note>
          <note>
            6 § Anmälan om namnändring
          </note>
          <note>
            Förste vice talmannen meddelade att Anna Bergkvist (m) ändrat
            namn till Anna Tenje .
          </note>
          <note>
            7 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2008/09:2
          </note>
          <note>
            Interpellation 2008/09:2 Barnäktenskap
          </note>
          <note>
            Interpellationen kommer att besvaras tisdagen den 21 oktober
            2008.
          </note>
          <note>
            Skälet till dröjsmålet är tjänsteresor.
          </note>
          <note>
            Beatrice Ask
          </note>
          <note>
            Interpellation 2008/09:3
          </note>
          <note>
            Interpellation 2008/09:3 Skogsindustrin, jobben och regionalpolitiken
          </note>
          <note>
            Interpellationen kommer att besvaras tisdagen den 14 oktober
            2008.
          </note>
          <note>
            Skälet till dröjsmålet är tjänsteresor.
          </note>
          <note>
            Dag Ekman
          </note>
          <note>
            Interpellation 2008/09:4
          </note>
          <note>
            Interpellation 2008/09:4 IT-företags investeringar i Sverige
          </note>
          <note>
            Interpellationen kommer att besvaras tisdagen den 14 oktober
            2008.
          </note>
          <note>
            Skälet till dröjsmålet är att statsrådet inte har möjlighet att
            besvara interpellationen vid de svarstillfällen som finns före
            den 14 oktober 2008 på grund av föredragning i Försvarsutskottet
            samt att statsrådet befinner sig på resa.
          </note>
          <note>
            Nils Cederstierna
          </note>
          <note>
            Interpellation 2008/09:17
          </note>
          <note>
            Interpellation 2008/09:17 Vapens roll i dagens samhälle
          </note>
          <note>
            Interpellationen kommer att besvaras tisdagen den 21 oktober
            2008.
          </note>
          <note>
            Skälet till dröjsmålet är tjänsteresor.
          </note>
          <note>
            Beatrice Ask
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 1 oktober
          </note>
          <note>
            LiseLotte Olsson
          </note>
          <note>
            Egon Frid
          </note>
          <note>
            Egon Frid
          </note>
          <note>
            Luciano Astudillo
          </note>
          <note>
            Luciano Astudillo
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 7 oktober.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 1 oktober
          </note>
          <note>
            Lennart Axelsson
          </note>
          <note>
            Dan Nilsson
          </note>
          <note>
            Jacob Johnson
          </note>
          <note>
            Tomas Eneroth
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 7 oktober.
          </note>
          <note>
            12 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 1 oktober
          </note>
          <note>
            Jan R Andersson
          </note>
          <note>
            Maria Plass
          </note>
          <note>
            Tommy Ternemar
          </note>
          <note>
            Tommy Ternemar
          </note>
          <note>
            Annelie Enochson
          </note>
          <note>
            Leif Pagrotsky
          </note>
          <note>
            Peter Hultqvist
          </note>
          <note>
            Birgitta Eriksson
          </note>
          <note>
            Lennart Axelsson
          </note>
          <note>
            Helene Petersson
          </note>
          <note>
            Carina Hägg
          </note>
          <note>
            Karin Svensson Smith
          </note>
          <note>
            Laila Bjurling
          </note>
          <note>
            Kjell Eldensjö
          </note>
          <note>
            Fredrik Lundh
          </note>
          <note>
            Ulf Holm
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 7 oktober.
          </note>
          <note>
            13 § Kammaren åtskildes kl. 14.50.
          </note>
          <note>
            Förhandlingarna leddes av förste vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
