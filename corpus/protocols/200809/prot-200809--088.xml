<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-200809--88</head>
        <docDate when="2009-03-20">2009-03-20</docDate>
      </div>
    </front>
    <body>
      <div type="commentSection" xml:id="i-Eo1ApC3RkVHetnygnkHm6q">
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=1"/>
        <note xml:id="i-43hChGczm9gM9VeeeuXiSj">
          Riksdagens protokoll
        </note>
        <note xml:id="i-P8tfNtiDQvxTrJEvQpbqWm">
          2008/09:88
        </note>
        <note xml:id="i-9a1RiF6EP5irXtt6zMkXJn">
          Fredagen den 20 mars
        </note>
        <note xml:id="i-XzLrKZftdvU9PytugqtDuC">
          Kl. 11:00 - 12:30
        </note>
      </div>
      <div type="debateSection" xml:id="i-7KN5K5kNC35s2gzEncmkHE">
        <note xml:id="i-3vSDvDYXAYHML2KdJLy9T4">
          1 § Aktuell debatt: Fordonsindustrins framtid
        </note>
        <note type="speaker" xml:id="i-J45GrzUXWq6MemEBctGzDz">
          Anf. 1 ROSSANA DINAMARCA (v):
        </note>
        <u xml:id="i-b43c9f8227ebea28-1" next="i-b43c9f8227ebea28-2" who="Q4944866">
          <seg xml:id="i-LSoimAKEA2nYG8QfcETgas">
            Herr talman! Jag har under veckan talat med många Saabanställda
            hemma i Trollhättan. De har bett mig att framföra några uppmaningar
            till regeringen. De säger: Stötta oss aktivt! Rädda våra jobb
            och svensk bilindustri! Skaffa värdiga alternativ till arbetslösheten,
            och höj taket i a-kassan!
          </seg>
        </u>
        <u xml:id="i-b43c9f8227ebea28-2" prev="i-b43c9f8227ebea28-1" who="Q4944866" next="i-b43c9f8227ebea28-3">
          <seg xml:id="i-59LEBJGHrkWMdsYrrSZrcA">
            Krisen inom fordonsindustrin har varit ett orosmoment under hela
            vintern. Sedan GM:s besked om att avveckla Saab från koncernen
            är det fortfarande oklart vad som blir resultatet för de 4 000
            personer som i dag är anställda på Saab i Trollhättan.
          </seg>
        </u>
        <u xml:id="i-b43c9f8227ebea28-3" prev="i-b43c9f8227ebea28-2" who="Q4944866" next="i-b43c9f8227ebea28-4">
          <seg xml:id="i-4Z2JANjBUR2rAvuZRqM8i4">
            Saab är nu under rekonstruktion, och vad som blir resultatet
            av det vet vi inte. I förra veckan kom ett varselbesked som omfattar
            750 personer, 650 metallare och 100 tjänstemän.
          </seg>
        </u>
        <u xml:id="i-b43c9f8227ebea28-4" prev="i-b43c9f8227ebea28-3" who="Q4944866" next="i-b43c9f8227ebea28-5">
          <seg xml:id="i-JeDuHkMwj3SMVYSa5HXGr">
            Men det är långt ifrån bara de anställda på Saab som berörs av
            situationen. I Västsverige arbetar runt 15 000 personer med bilmontering,
            men ett betydligt större antal är indirekt beroende av att Saab
            Automobile finns kvar.
          </seg>
        </u>
        <u xml:id="i-b43c9f8227ebea28-5" prev="i-b43c9f8227ebea28-4" who="Q4944866" next="i-b43c9f8227ebea28-6">
          <seg xml:id="i-W4sKbjfGZQFRjKfKwWckVz">
            Enligt beräkningar från SCB arbetar ca 60 000 personer inom fordonsindustrin
            i regionen. Konsekvenserna av en nedläggning av Saab stannar inte
            heller i Västsverige utan kommer att ge ringar av arbetslöshet
            i stora delar av landet.
          </seg>
        </u>
        <u xml:id="i-b43c9f8227ebea28-6" prev="i-b43c9f8227ebea28-5" who="Q4944866" next="i-b43c9f8227ebea28-7">
          <seg xml:id="i-53pABGUpBRnExx2foiu2UV">
            Vänsterpartiet har begärt den här debatten för att reda ut vilka
            alternativ och möjligheter som finns för att rädda den industriella
            kompetensen och förhindra massarbetslöshet i regionen.
          </seg>
        </u>
        <u xml:id="i-b43c9f8227ebea28-7" prev="i-b43c9f8227ebea28-6" who="Q4944866" next="i-b43c9f8227ebea28-8">
          <seg xml:id="i-AeqjPL56JTx5TYEHb8bYB4">
            Jag hoppas att Maud Olofsson kan ge Saabarbetarna och fordonsindustrin
            besked om vi även i framtiden ska ha en konkurrenskraftig och
            innovativ bilindustri.
          </seg>
        </u>
        <u xml:id="i-b43c9f8227ebea28-8" prev="i-b43c9f8227ebea28-7" who="Q4944866" next="i-b43c9f8227ebea28-9">
          <seg xml:id="i-F4or1Fak16wJsq3L3UCZQ8">
            Det är också min förhoppning att näringsministern i debatten
            ska ge oss svar på varför hon och regeringen inte tror på Saab
            utan i stället gör allt för att svärta ned företaget.
          </seg>
        </u>
        <u xml:id="i-b43c9f8227ebea28-9" prev="i-b43c9f8227ebea28-8" who="Q4944866">
          <seg xml:id="i-Ci9DBD77AnN8mLG5csVMnk">
            Varför ger man inte Saab i likhet med Volvo statliga lånegarantier?
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=2"/>
        <note type="speaker" xml:id="i-9cnjpCyi7S4soGsraKZYS1">
          Anf. 2 Näringsminister MAUD OLOFSSON (c):
        </note>
        <u xml:id="i-b43c9f8227ebea28-10" next="i-b43c9f8227ebea28-11" who="Q253640">
          <seg xml:id="i-68V9sz4H2H838C1eoFDa6c">
            Herr talman! Låt mig börja med att säga att det här är en viktig
            debatt, och jag tackar för att vi får ha den här i riksdagen.
          </seg>
        </u>
        <u xml:id="i-b43c9f8227ebea28-11" prev="i-b43c9f8227ebea28-10" who="Q253640" next="i-b43c9f8227ebea28-12">
          <seg xml:id="i-ExQ7G6wTPLmXWhgFGFriRc">
            Den globala finanskrisen sätter sina spår runt om i världen,
            och vi har en mycket tuff period framför oss. Naturligtvis påverkar
            det ett land som Sverige som är otroligt exportberoende i sin
            industri.
          </seg>
        </u>
        <u xml:id="i-b43c9f8227ebea28-12" prev="i-b43c9f8227ebea28-11" who="Q253640" next="i-b43c9f8227ebea28-13">
          <seg xml:id="i-JM6gVQftnSy8Z7FJH3ixht">
            Det vi ser på fordonssidan är en global nedgång och en minskad
            efterfrågan på fordon och inte minst bilar. Fordonsindustrin här
            i Sverige har drabbats extra hårt därför att vi har en så stor
            andel.
          </seg>
        </u>
        <u xml:id="i-b43c9f8227ebea28-13" prev="i-b43c9f8227ebea28-12" who="Q253640" next="i-b43c9f8227ebea28-14">
          <seg xml:id="i-2j3PzQDuKgn7Z3sUBtb4v5">
            Det är totalt 140 000 som är beroende av fordonsindustrin från
            underleverantörer och hela vägen fram. Det är inte bara i Västsverige,
            utan krisen finns runt om i Sverige.
          </seg>
        </u>
        <u xml:id="i-b43c9f8227ebea28-14" prev="i-b43c9f8227ebea28-13" who="Q253640" next="i-b43c9f8227ebea28-15">
          <seg xml:id="i-TgekPpWzP3mRBpz6UzR9wy">
            Det är alldeles självklart att många är oroliga för jobben. Det
            är många företag som är oroliga för hur de ska kunna klara sin
            framtid, och den oron förstår jag. Det är samtidigt så att vi
            måste fundera över: Vad är det för olika roller som vi har från
            politikens sida men också från näringslivets sida?
          </seg>
        </u>
        <u xml:id="i-b43c9f8227ebea28-15" prev="i-b43c9f8227ebea28-14" who="Q253640" next="i-b43c9f8227ebea28-16">
          <seg xml:id="i-vtx65Hb2zZos4zMGcHpgi">
            Min och regeringens utgångspunkt är att vi inte kan ta över näringslivets
            ansvar att äga sina bolag. Det gäller i synnerhet inte när det
            handlar om stora multinationella företag som nu åker världen runt
            och tycker att skattebetalarna ska ta över eller gå in i deras
            företag. Det är inte politikens roll.
          </seg>
        </u>
        <u xml:id="i-b43c9f8227ebea28-16" prev="i-b43c9f8227ebea28-15" who="Q253640" next="i-b43c9f8227ebea28-17">
          <seg xml:id="i-9pf34SCsap7ziqSYVsf3Hg">
            Vi ska vara försiktiga med skattebetalarnas pengar. De behövs
            på så många andra ställen runt om i vårt samhälle, till lärare,
            sjuksköterskor, poliser och annat som vi vill göra inom välfärdssektorn.
          </seg>
        </u>
        <u xml:id="i-b43c9f8227ebea28-17" prev="i-b43c9f8227ebea28-16" who="Q253640" next="i-b43c9f8227ebea28-18">
          <seg xml:id="i-6YirxYGq27F6AUqCrysLoF">
            Det vi ska göra från politikens håll är att säkerställa att fordonsindustrin
            kan fortsätta att utveckla säkrare och miljövänligare bilar genom
            till exempel forskning och utveckling.
          </seg>
        </u>
        <u xml:id="i-b43c9f8227ebea28-18" prev="i-b43c9f8227ebea28-17" who="Q253640" next="i-b43c9f8227ebea28-19">
          <seg xml:id="i-Vu83xSFe5jYGsa6GHkjifK">
            Den 11 december 2008 presenterade regeringen ett starkt fordonspaket
            för att möta fordonsindustrins utmaning. Vi var först ut i Europa
            efter en diskussion som vi hade haft på europeisk nivå.
          </seg>
        </u>
        <u xml:id="i-b43c9f8227ebea28-19" prev="i-b43c9f8227ebea28-18" who="Q253640" next="i-b43c9f8227ebea28-20">
          <seg xml:id="i-6cxUwELS1CmqrimbA7HX3c">
            Totalt omfattar det 28 miljarder kronor och består av tre delar.
            Den första delen handlar om ett forskningsbolag som är till för
            att utveckla idéer inom fordonsklustret. Det gäller hela fordonsklustret.
            Det är 3 miljarder kronor som anslås till detta.
          </seg>
        </u>
        <u xml:id="i-b43c9f8227ebea28-20" prev="i-b43c9f8227ebea28-19" who="Q253640" next="i-b43c9f8227ebea28-21">
          <seg xml:id="i-MnYLAbFzTsVHs9ECi4T4au">
            Till det ska sägas att 450 miljoner kronor per år satsas på fordonsforskning,
            på miljö- och säkerhetsforskning för att vi ska stärka svensk
            fordonsindustri.
          </seg>
        </u>
        <u xml:id="i-b43c9f8227ebea28-21" prev="i-b43c9f8227ebea28-20" who="Q253640" next="i-b43c9f8227ebea28-22">
          <seg xml:id="i-GLonXW8XnKh8qN989WtMRQ">
            Vi ställer ut statliga kreditgarantier för företag som tänker
            låna pengar från Europeiska investeringsbanken för omställningar
            till grön teknik. Vi möjliggör också genom undsättningslån för
            fordonsföretag som befinner sig i ekonomisk kris att få tillgång
            till lån.
          </seg>
        </u>
        <u xml:id="i-b43c9f8227ebea28-22" prev="i-b43c9f8227ebea28-21" who="Q253640" next="i-b43c9f8227ebea28-23">
          <seg xml:id="i-FHthAdcyMTfQpE3CPxni3S">
            Det som vi diskuterar i dag är väldigt mycket hur Saab och Volvo
            har det, det vill säga Volvo Cars och Saab Automobile. Problemet
            är ägarfrågan i de här två bolagen. Det ena bolaget, Volvo Cars,
            har en aktiv ägare som säger att den är beredd att ta ägaransvar.
            Det har inte Saab Automobile.
          </seg>
        </u>
        <u xml:id="i-b43c9f8227ebea28-23" prev="i-b43c9f8227ebea28-22" who="Q253640" next="i-b43c9f8227ebea28-24">
          <seg xml:id="i-B5j8KYQpwXqm7APNJ99p4i">
            Det är hela skillnaden mellan Volvo Cars och Saab Automobile.
            Det är också därför som Europeiska investeringsbanken har tydliggjort
            att ska man låna pengar till dessa bolag måste det vara ett solitt
            företag med en trovärdig affärsplan.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=3"/>
        <u xml:id="i-b43c9f8227ebea28-24" prev="i-b43c9f8227ebea28-23" who="Q253640" next="i-b43c9f8227ebea28-25">
          <seg xml:id="i-QgL7p9R4dsriGFF3x3WQJF">
            Volvo Cars har presenterat att det är ett solitt företag och
            har en trovärdig affärsplan, och det har inte GM och Saab. Det
            är den stora skillnaden mellan de bolagen, och jag kan bara beklaga
            det.
          </seg>
        </u>
        <u xml:id="i-b43c9f8227ebea28-25" prev="i-b43c9f8227ebea28-24" who="Q253640" next="i-b43c9f8227ebea28-26">
          <seg xml:id="i-J9aDBjvskyyc9NHkLxc3VE">
            I dagsläget har Scania och Volvo redan fått lån från Europeiska
            investeringsbanken. De behöver inga garantier från oss, eftersom
            de är solida som de är. Volvo Cars har fått godkännande på ett
            EIB-lån, och vi förhandlar nu med dem om villkoren. De ska granskas
            av kommissionen, och sedan kan också det vara i gång att användas.
            Det är så vi måste jobba.
          </seg>
        </u>
        <u xml:id="i-b43c9f8227ebea28-26" prev="i-b43c9f8227ebea28-25" who="Q253640" next="i-b43c9f8227ebea28-27">
          <seg xml:id="i-Rr9P3MG1Z1JJbUTCpmBXah">
            Saab har inte fått en ägare som ställer upp och tar ägaransvar
            för Saab. Det är förklaringen till varför staten inte kan gå in
            med garantier i det här sammanhanget.
          </seg>
        </u>
        <u xml:id="i-b43c9f8227ebea28-27" prev="i-b43c9f8227ebea28-26" who="Q253640" next="i-b43c9f8227ebea28-28">
          <seg xml:id="i-CogrJzuGPeVoakMhQ23vgo">
            Alla dessa fordonsföretag är otroligt beroende av underleverantörerna.
            Finansieringsfrågan och lånefrågan är speciellt viktiga för just
            underleverantörer. Därför har vi tillfört 2 miljarder i extra
            pengar till Almi så att det kan gå in och stärka lånesidan för
            småföretagen. Vi har därför också gjort det möjligt att skjuta
            upp en del av skatteinbetalningarna för att de ska kunna ta sig
            över en besvärlig situation.
          </seg>
        </u>
        <u xml:id="i-b43c9f8227ebea28-28" prev="i-b43c9f8227ebea28-27" who="Q253640" next="i-b43c9f8227ebea28-29">
          <seg xml:id="i-HZER4BUs551GCtnoueoQWc">
            Vi måste också hela tiden se över verktygen och instrumenten
            för att se om de fungerar och om vi behöver justera dem. Jag lovar
            att det inte ligger någon som helst prestige i detta. Vi försöker
            att få det att fungera så väl som möjligt.
          </seg>
        </u>
        <u xml:id="i-b43c9f8227ebea28-29" prev="i-b43c9f8227ebea28-28" who="Q253640" next="i-b43c9f8227ebea28-30">
          <seg xml:id="i-VH1mm4h4HfUv3z1zsw8mKt">
            När det gäller lånesituationen för underleverantörerna kan jag
            meddela att sedan i september i fjol har man från Almi beviljat
            lån på 300 miljoner kronor fördelat på 275 leverantörer till fordonsindustrin,
            och det mesta har kommit efter nyår. Det visar att den del som
            Almi går in med fungerar väl, och det tycker vi är väldigt viktigt.
          </seg>
        </u>
        <u xml:id="i-b43c9f8227ebea28-30" prev="i-b43c9f8227ebea28-29" who="Q253640" next="i-b43c9f8227ebea28-31">
          <seg xml:id="i-FYGSGsTgo8gvyqJhMpJcNT">
            Jag tror på svensk fordonsindustri. Jag tror att det finns jättemycket
            kunnande här som vi kan göra någonting av. Vi vet inte hur strukturen
            kommer att se ut efter krisen. Men vi gör allt vad vi kan från
            regeringens sida för att möta företagens önskemål och krav, och
            vi har en bra dialog med dem allihop.
          </seg>
        </u>
        <u xml:id="i-b43c9f8227ebea28-31" prev="i-b43c9f8227ebea28-30" who="Q253640">
          <seg xml:id="i-9PybRPVse7ofPBVJQ9x4qF">
            Men det handlar också om de anställdas oro. Det är klart att
            det finns oro här. Det är två delar vi måste göra. Det ena är
            att kortsiktigt möta dem som blir varslade och arbetslösa med
            olika åtgärder, arbetsmarknadspolitik och annat. Men vi måste
            också blicka framåt. Vad kan vi utveckla inom fordonsklustret
            så att de blir starka framöver? Vi behöver jobba med båda de sakerna
            gemensamt.
          </seg>
        </u>
        <note type="speaker" xml:id="i-QtStUohKobo37htftV1EVT">
          Anf. 3 ROSSANA DINAMARCA (v):
        </note>
        <u xml:id="i-b43c9f8227ebea28-32" next="i-b43c9f8227ebea28-33" who="Q4944866">
          <seg xml:id="i-Bk4vV2q6dVXnCZZFfbgT3n">
            Herr talman! Det som händer inom fordonsindustrin i Sverige är
            inte en isolerad händelse. Men sätten att hantera krisen på ser
            minst sagt olika ut. Franska staten satsar 63 miljarder kronor
            i Citroën och Renault. Den spanska regeringen satsar 44 miljarder
            i den spanska biltillverkningen. USA:s regering har hittills bidragit
            med ca 156 miljarder till GM och Chrysler. Konservativa och liberala
            regeringar världen över inser vikten av att värna den egna industrin.
          </seg>
        </u>
        <u xml:id="i-b43c9f8227ebea28-33" prev="i-b43c9f8227ebea28-32" who="Q4944866" next="i-b43c9f8227ebea28-34">
          <seg xml:id="i-HXzqbKZDbNJMjpGFLC66yK">
            Men vad händer i Sverige? Den borgerliga regeringen vänder ryggen
            åt Trollhättan och de anställda på Saab och är beredd att låta
            en stor och viktig industri gå under. Oviljan att rädda Saab har
            redan fått konsekvenser för underleverantörerna. Plastal, som
            levererar stötfångare, har gått i konkurs, och nu hotas Saab och
            Volvo av produktionsstopp. Det finns knappt en kommun i Väst-
            och Mellansverige som inte kommer att drabbas. På sikt drabbas
            hela landet.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=4"/>
        <u xml:id="i-b43c9f8227ebea28-34" prev="i-b43c9f8227ebea28-33" who="Q4944866" next="i-b43c9f8227ebea28-35">
          <seg xml:id="i-5EzzSKhm9qENsScUqJUCtF">
            Maud Olofsson har försökt lansera sig själv som företagens skyddshelgon.
            Men i själva verket agerar hon som deras dödgrävare. I stället
            för att ge de anställda på Saab arbetsro genom att ge Saab lånegarantier
            försätter man arbetarna i en än större ovisshet och oro. Låt mig
            understryka att vad Saab bett om är en statlig lånegaranti för
            att kunna låna pengar från Europeiska investeringsbanken. Det
            betyder inte att staten blir ägare till en bilfabrik. Det innebär
            att staten blir borgenär. Det sämsta utfallet är att staten får
            betala tillbaka de lånade pengarna om Saabs affärsplan inte håller.
            Den här affärsplanen sträcker sig till 2013. GM kommer att finansiera
            den till viss del, och resten vill företaget låna till. En fullt
            finansierad affärsplan inte bara gör det lättare utan är en förutsättning
            för att hitta intressenter och nya ägare.
          </seg>
        </u>
        <u xml:id="i-b43c9f8227ebea28-35" prev="i-b43c9f8227ebea28-34" who="Q4944866" next="i-b43c9f8227ebea28-36">
          <seg xml:id="i-PBXc6jYW3mCA12mmU5inQY">
            Maud Olofsson avvisar här Saabs affärsplan. Då är frågan: Vad
            exakt i den affärsplanen är det som regeringen och Maud Olofsson
            inte tror på? Vi är redan uppe i en 8-procentig arbetslöshet.
            Ändå är Maud Olofsson beredd att kasta ut ytterligare 15 00020
            000 människor i arbetslöshet och utanförskap, människor av kött
            och blod, som också är skattebetalare.
          </seg>
        </u>
        <u xml:id="i-b43c9f8227ebea28-36" prev="i-b43c9f8227ebea28-35" who="Q4944866" next="i-b43c9f8227ebea28-37">
          <seg xml:id="i-ULFkViDAZ5AiKvtHUAYfyW">
            Vi i Vänsterpartiet säger i stället: Ge de anställda på Saabs
            fabrik i Trollhättan arbetsro, så att den affärsplan som ledningen
            presenterat kan testas mot verkligheten. Självklart finns det
            osäkerhet i en sådan process. Men den ger en öppning som de anställda
            på Saab behöver och ger fabriken en chans att överleva. Vi ser
            hellre politikens möjligheter och agerar nu än tar de säkra kostnader
            i form av arbetslöshet, avveckling och social utslagning som en
            nedläggning skulle innebära, kostnader som vida kommer att överstiga
            de 5 miljarder som borgen handlar om. Förlusten i industriell
            kompetens riskerar att bli stor och kommer att innebära att Sverige
            hamnar på efterkälken jämfört med andra europeiska länder när
            konjunkturen vänder.
          </seg>
        </u>
        <u xml:id="i-b43c9f8227ebea28-37" prev="i-b43c9f8227ebea28-36" who="Q4944866" next="i-b43c9f8227ebea28-38">
          <seg xml:id="i-W3WG4qR2CyzTEQVowqRonW">
            Maud Olofsson återkommer gång på gång till att hon värnar skattebetalarnas
            pengar och att hon hellre anställer lärare, poliser och sjuksköterskor.
            Men sanningen är att hon inte är intresserad av att satsa pengar
            på det heller. 2 700 lärare står varslade, och regeringen gör
            ingenting för att stoppa det. Det handlar bara om politisk retorik
            och inte om saklig industripolitik.
          </seg>
        </u>
        <u xml:id="i-b43c9f8227ebea28-38" prev="i-b43c9f8227ebea28-37" who="Q4944866" next="i-b43c9f8227ebea28-39">
          <seg xml:id="i-2vpC7A2nXJiuszGDDURYPs">
            Herr talman! Den 23 februari besökte jag Saab. Du var där samma
            dag, Maud Olofsson. Till skillnad från dig var jag inne i fabriken
            och träffade arbetarna. Jag träffade också tjänstemän. Bland dem
            finns min mamma, gamla skolkamrater och många bekanta. De har
            både kamplust och engagemang för sitt företag, och de känner sig
            personligt illa berörda av den negativa och pessimistiska svartsyn
            som Maud Olofsson spridit. Samtidigt råder en stor oro över hur
            man ska klara hyran om man blir arbetslös och möjligheterna att
            få ett nytt jobb.
          </seg>
        </u>
        <u xml:id="i-b43c9f8227ebea28-39" prev="i-b43c9f8227ebea28-38" who="Q4944866" next="i-b43c9f8227ebea28-40">
          <seg xml:id="i-CRACpyHPKYBktnxiE1tb4T">
            Min mamma har jobbat på Saab i 34 år, från den dag då hon först
            satte sin fot i Trollhättan. Min gamla klasskompis från gymnasiet
            har inte jobbat där riktigt lika länge, men han är tredje generationens
            Saabanställd. De är båda tillsammans med sina arbetskamrater stolta
            över sina jobb. De kan och vill fortsätta att bygga bilar som
            hör till världens säkraste.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=5"/>
        <u xml:id="i-b43c9f8227ebea28-40" prev="i-b43c9f8227ebea28-39" who="Q4944866" next="i-b43c9f8227ebea28-41">
          <seg xml:id="i-JWRqVwgnoMC9zhqefdsftE">
            Svensk bilindustri står inte bara för säkerhet. Vi ligger också
            långt framme vad gäller utvecklandet av bränslesnåla och miljövänliga
            bilar. Det är däri svensk fordonsindustris framtid ligger.
          </seg>
        </u>
        <u xml:id="i-b43c9f8227ebea28-41" prev="i-b43c9f8227ebea28-40" who="Q4944866" next="i-b43c9f8227ebea28-42">
          <seg xml:id="i-JuAzrUzLxf6jZQ553xVpME">
            Det handlar om den politiska viljan. Kapaciteten och kompetensen
            finns. Var finns visionerna? Har Maud Olofsson tänkt sig att Sverige
            ska vara världsledande i städning? Ska bilbyggarna gå över till
            att utföra hushållsnära tjänster?
          </seg>
        </u>
        <u xml:id="i-b43c9f8227ebea28-42" prev="i-b43c9f8227ebea28-41" who="Q4944866" next="i-b43c9f8227ebea28-43">
          <seg xml:id="i-8w4zrVGHzhz4pLTCJrud9o">
            Herr talman! I höstas vände sig regeringen till oss i oppositionen
            för att söka stöd för det stödprogram som Maud Olofsson nu nämnde
            på 28 miljarder till fordonsindustrin. Vi ställde upp. Men inte
            en krona har använts. När anser regeringen att de här pengarna
            ska användas om inte nu?
          </seg>
        </u>
        <u xml:id="i-b43c9f8227ebea28-43" prev="i-b43c9f8227ebea28-42" who="Q4944866">
          <seg xml:id="i-3ue5yXTTGXfZafJfTubpV4">
            Den borgerliga regeringen verkar göra sitt bästa för att Saab
            ska gå i konkurs. På något annat sätt går det knappast att tolka
            Maud Olofssons manövrer och förhalningar av processen. Först ville
            man att Saab, inte GM, skulle ansöka om pengar från Europeiska
            investeringsbanken. När Saab sedan gjorde det hävdade Maud Olofsson
            att det borde ha varit GM som sökt. Det här är ett skenheligt
            dubbelspel.
          </seg>
        </u>
        <note type="speaker" xml:id="i-KN5TEKj6dXsrWcc3MgYCx2">
          Anf. 4 TOMAS ENEROTH (s):
        </note>
        <u xml:id="i-b43c9f8227ebea28-44" next="i-b43c9f8227ebea28-45" who="Q5711551">
          <seg xml:id="i-8rKtYf1Qgrp4SL9cKGwmAW">
            Herr talman! Strax före jul hade vi den senaste debatten om fordonsindustrin
            och krisen där. Det var i ett läge när vi hade ägnat hela hösten
            åt att förgäves försöka uppmärksamma regeringen på den kris som
            fick allt större effekter för fordonsindustrin. Medan regeringen
            berömde sig av att ha lagt fram ett superpaket, vilket för övrigt
            var en budget som redan då var överspelad, kommenterade den de
            ökade varslen i fordonsindustrin med att det bara var varsel.
            Vi vet att verkligheten har blivit något helt annat. Vi kunde
            då se de kraftigt sjunkande volymerna i fordonsindustrin. Vi kunde
            se de alltmer akuta problemen för ägarna i fordonsindustrin. Vi
            fick tydliga signaler från fordonsindustrins företrädare och från
            fackliga organisationer om att läget var extremt allvarligt, både
            för fordonsindustrin och för Sveriges industriella kapacitet framöver.
          </seg>
        </u>
        <u xml:id="i-b43c9f8227ebea28-45" prev="i-b43c9f8227ebea28-44" who="Q5711551" next="i-b43c9f8227ebea28-46">
          <seg xml:id="i-4rT6MGcMzJyKZnboxmiiGs">
            Fordonsindustrin är en av Sveriges stora exportnäringar. Den
            är en avgörande del av vår samlade industrikompetens. Den industrikompetens
            och den utvecklingsförmåga som ryms i fordonsindustrin bidrar
            till och stärker övriga Industrisverige. I förlängningen är det
            alltså också Sveriges kapacitet som industrination som står på
            spel. Därför är det viktigt att vi nu gör insatser som värnar
            jobben och värnar industrins förutsättningar framöver.
          </seg>
        </u>
        <u xml:id="i-b43c9f8227ebea28-46" prev="i-b43c9f8227ebea28-45" who="Q5711551" next="i-b43c9f8227ebea28-47">
          <seg xml:id="i-6HYz2jtmtuvGxtWDNte4JK">
            Men medan regeringen har förhållit sig passiv hela tiden och
            fokuserat på allt som inte gick att göra har vi tillsammans med
            fordonsindustrin lagt fram förslag efter förslag. Vi föreslog,
            och gör så fortfarande, att man nu tar fram utbildningsinsatser,
            så att man kan behålla kompetensen i industrin under den konjunktursvacka
            som råder. Så gör man i många europeiska länder. En effekt av
            de uteblivna insatserna i Sverige ser vi uppe i Umeå, där över
            halva arbetsstyrkan fick lämna arbetet när Volvo Lastvagnar gjorde
            neddragningar i Umeå, eftersom man i Belgien fick statligt stöd
            för att kunna behålla kompetensen. Så bidrar regeringens passiva
            agerande och uteblivna arbetsmarknadspolitiska insatser och utbildningsinsatser
            till att krisen blir ännu värre. Så försvinner jobben från Sverige.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=6"/>
        <u xml:id="i-b43c9f8227ebea28-47" prev="i-b43c9f8227ebea28-46" who="Q5711551" next="i-b43c9f8227ebea28-48">
          <seg xml:id="i-LJf65KeeZLmTvBrV5yXrKV">
            Vi föreslog också, och gör det fortfarande, en kraftig satsning
            på forskning och utveckling, för att kunna landa alla forskningsinsatser
            i ett utvecklingsbolag men också för att kunna tidigarelägga de
            forskningsprogram som är på gång. Det här gör man i Tyskland och
            Frankrike i miljardklassen. Den svenska regeringens forskningssatsning,
            det så kallade utvecklingsbolaget, har ännu inte ens börjat arbeta
            med sitt.
          </seg>
        </u>
        <u xml:id="i-b43c9f8227ebea28-48" prev="i-b43c9f8227ebea28-47" who="Q5711551" next="i-b43c9f8227ebea28-49">
          <seg xml:id="i-6MF68cwCs8SHBkHWswPTMt">
            Vi föreslog också, och gör så fortfarande, en miljöbilspremie
            och en skrotningsrabatt, både för att stimulera hemmamarknaden
            för Saab och Volvo och för att se till att vi blir av med miljöfarliga
            bilar. Det är över 300 000 bilar som åker runt i landet utan katalysator.
            Vi har Europas näst äldsta bilpark. Vi skulle kunna skrota ut
            dem och samtidigt stimulera nybilsförsäljningen. Så har man gjort
            i Tyskland. Där har man 20 procents ökning av försäljningen. Inte
            minst har Opel stärkt sin ställning för att kunna klara sig med
            de svaga ägare man har. I Sverige avskaffar regeringen miljöbilspremien,
            trots att Volvo och Saab är de företag som leder miljöbilsförsäljningen.
            Även därav försvinner jobb i Sverige.
          </seg>
        </u>
        <u xml:id="i-b43c9f8227ebea28-49" prev="i-b43c9f8227ebea28-48" who="Q5711551" next="i-b43c9f8227ebea28-50">
          <seg xml:id="i-EJAEYFmVfBBEpjsXKjbc9U">
            Vi föreslog, och gör så fortfarande, att vi ska vara beredda
            att använda de verktyg vi har ställt upp på med lånegarantier
            och undsättningslån. Men inte en enda krona av dessa resurser
            är ännu utbetald. När vi märkt att undsättningslånen inte har
            fungerat, att regeringens konstruktion var alldeles för krånglig,
            har vi sagt tillsammans med fordonsindustrins företrädare: Hitta
            en annan lösning! Använd en större del via Almi om det fungerar
            bättre! Men även där väljer regeringen att stå still. Regeringens
            fordonspaket är en stor bluff, säger företrädare för fordonsindustrin,
            och jag är benägen att hålla med, eftersom inte en krona ännu
            använts.
          </seg>
        </u>
        <u xml:id="i-b43c9f8227ebea28-50" prev="i-b43c9f8227ebea28-49" who="Q5711551" next="i-b43c9f8227ebea28-51">
          <seg xml:id="i-KidazT7rVw7SVTx5jfSbkc">
            Listan kan göras lång när det gäller regeringens misslyckade
            hantering av fordonskrisen. Priset för detta är dessvärre brutalt
            både för dem som blir av med jobbet och hänvisas till den sämsta
            a-kassan i mannaminne och för Sveriges industriella kapacitet.
            Här får några av världens främsta ingenjörer, konstruktörer och
            bilarbetare gå ifrån sina jobb i stället för att bidra till en
            fungerande exportnäring och se till att vi får in resurser till
            skolan, vården och omsorgen. De möts i stället av en dålig a-kassa
            och käcka tillrop från en näringsminister som uppmanar dem att
            bygga vindkraftverk i stället.
          </seg>
        </u>
        <u xml:id="i-b43c9f8227ebea28-51" prev="i-b43c9f8227ebea28-50" who="Q5711551" next="i-b43c9f8227ebea28-52">
          <seg xml:id="i-X5vBad465u5wn6nH12MkZ4">
            Vi som var i Trollhättan kunde höra tusentals människor skandera:
            Hellre en Saab på parkeringen än Maud i regeringen!
          </seg>
        </u>
        <u xml:id="i-b43c9f8227ebea28-52" prev="i-b43c9f8227ebea28-51" who="Q5711551" next="i-b43c9f8227ebea28-53">
          <seg xml:id="i-Wv9EqfNJWRdh5ammU2L8Kz">
            Det är väl ett utlopp för den vrede och frustration som väldigt
            många känner över regeringens svek. De vet att utgångsläget är
            svårt. De vet att det är tuffa förutsättningar för Saab att klara
            sig, men de tycker att man åtminstone ska ge Saab samma uppbackning
            som andra europeiska länder ger sin bilindustri. Det gör man inte.
            I stället har den svenska regeringen ägnat tid och kraft åt att
            tala illa om fordonsindustrin. Saab är bara ett varumärke i en
            varumärkesportfölj, sade statsministern. De svenska bilarna drar
            för mycket bränsle, och många av dem drar till och med fel bränsle,
            sade Maud Olofsson. Då glömde hon att Volvo sålde flest miljöbilar
            i Sverige, att man har 13 modeller som klarar miljöbilskriterierna
            och att man har den mellanklassbil som kanske drar minst bränsle
            i sin klass.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=7"/>
        <u xml:id="i-b43c9f8227ebea28-53" prev="i-b43c9f8227ebea28-52" who="Q5711551" next="i-b43c9f8227ebea28-54">
          <seg xml:id="i-CVFv7E2AsLQ4JzEGvuvN4S">
            Man må ogilla Volvo och Saab privat. Det är en sak, men som Sveriges
            näringsminister är det oförsvarligt att försvåra konkurrensläget
            och försämra förutsättningarna för potentiella köpare att ta över
            Saab och Volvo.
          </seg>
        </u>
        <u xml:id="i-b43c9f8227ebea28-54" prev="i-b43c9f8227ebea28-53" who="Q5711551" next="i-b43c9f8227ebea28-55">
          <seg xml:id="i-DTBcrs7a8pt4DPJTSwSKqZ">
            Jag har avslutningsvis en fråga med anledning av den uppenbara
            krisen för underleverantörerna, och sedan har jag en uppmaning.
          </seg>
        </u>
        <u xml:id="i-b43c9f8227ebea28-55" prev="i-b43c9f8227ebea28-54" who="Q5711551" next="i-b43c9f8227ebea28-56">
          <seg xml:id="i-Tz2G67mpTUM5icqnyXhBUc">
            Är regeringen, även om det är väl sent, beredd att förändra undsättningslånen
            till omstruktureringsstöd i stället? Kommissionen har ju meddelat
            att man kan använda undsättningslånen till omstruktureringsstöd
            och slippa sexmånadersregeln. Då skulle vi kunna göra en ordentligt
            stark insats för de underleverantörer som nu hotas av konkurs.
          </seg>
        </u>
        <u xml:id="i-b43c9f8227ebea28-56" prev="i-b43c9f8227ebea28-55" who="Q5711551">
          <seg xml:id="i-EmU8v5cbi3hZ27C3CKA7q3">
            Min sista uppmaning är: Sluta tala illa om svensk fordonsindustri!
            Tänk om man någon gång kunde tala lika väl om industrin som om
            hushållsnära tjänster. Det skulle vara skönt att höra någon gång.
          </seg>
        </u>
        <note type="speaker" xml:id="i-S6JZUqBpvqFzwL87tNUc9F">
          Anf. 5 MARIA PLASS (m):
        </note>
        <u xml:id="i-b43c9f8227ebea28-57" next="i-b43c9f8227ebea28-58" who="Q4973078">
          <seg xml:id="i-D1QDCCD3U7H3FPgh14S6yE">
            Herr talman! Diskussionerna om svenska och utländska biltillverkare
            är många. Dagligen spekulerar medierna, inte minst i Västsverige,
            om fordonsindustrins framtid och fortlevnad. När vi pratar om
            biltillverkare i Västsverige avser vi oftast Saab och Volvo, men
            låt oss inte glömma Pininfarina i Uddevalla med ca 600 anställda.
          </seg>
        </u>
        <u xml:id="i-b43c9f8227ebea28-58" prev="i-b43c9f8227ebea28-57" who="Q4973078" next="i-b43c9f8227ebea28-59">
          <seg xml:id="i-RCMRUvWsEq9cjPy8gXgouk">
            Hela fordonsindustrin, både i Sverige och i övriga världen, befinner
            sig under ett hårt omvandlingstryck. Detta är ett stålbad av stora
            mått för alla biltillverkare. Problemet är inte att det tillverkas
            dåliga bilar. Problemet är tvärtom att det i lågkonjunkturens
            och finanskrisens spår efterfrågas för få bilar. I Sverige har
            människor de senaste åren fått mer pengar i plånboken, men dessa
            används till annan konsumtion än inköp av nya svenska bilar.
          </seg>
        </u>
        <u xml:id="i-b43c9f8227ebea28-59" prev="i-b43c9f8227ebea28-58" who="Q4973078" next="i-b43c9f8227ebea28-60">
          <seg xml:id="i-E5vyYuDjCU7VDzXNq4SgGU">
            Regeringens insatser bygger på att skapa förutsättningar för
            fordonsindustrin att genom krisen utveckla konkurrenskraft på
            morgondagens marknader. Här har alliansregeringen vidtagit omfattande
            insatser för att möta lågkonjunkturen och den globala finanskrisen.
            Särskilda insatser på 28 miljarder kronor har riktats specifikt
            mot fordonsindustrin i syfte att skapa förutsättningar för en
            framgångsrik svensk fordonsindustri att kunna hantera en förvärrad
            fordonskris och möjliggöra en utveckling av grön teknik.
          </seg>
        </u>
        <u xml:id="i-b43c9f8227ebea28-60" prev="i-b43c9f8227ebea28-59" who="Q4973078" next="i-b43c9f8227ebea28-61">
          <seg xml:id="i-UweD8S2eYPxwdjya2APJfJ">
            Volvo Lastvagnar och Scania har redan fått besked om EIB-lån
            utan att ta statliga garantier i anspråk. Volvo PV har fått positiva
            förhandsbesked om ett lån på 200 miljoner euro och i ett senare
            skede ett lån på 300 miljoner euro, men för detta krävs statliga
            garantier. Dessa pengar är lån för att utveckla projekt.
          </seg>
        </u>
        <u xml:id="i-b43c9f8227ebea28-61" prev="i-b43c9f8227ebea28-60" who="Q4973078" next="i-b43c9f8227ebea28-62">
          <seg xml:id="i-9iJgLd9ACPP87Z3k4JJ8t8">
            Regeringen har markerat att det finns en vilja att hjälpa Saab
            med bland annat lånegarantier i EIB men samtidigt deklarerat att
            detta måste ske utifrån sunda ekonomiska överväganden och att
            det då måste finnas en långsiktig ägare av företaget.
          </seg>
        </u>
        <u xml:id="i-b43c9f8227ebea28-62" prev="i-b43c9f8227ebea28-61" who="Q4973078" next="i-b43c9f8227ebea28-63">
          <seg xml:id="i-RKkh1EtTDmLFbJHtrJ766w">
            GM har bestämt att de vill avsluta sitt ägande av Saab. Genom
            att sätta ett sista datum för detta har de försvårat Saabs utveckling.
            Saab har duktig personal och effektiv produktion, men det krävs
            en stabil och långsiktig ägare.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=8"/>
        <u xml:id="i-b43c9f8227ebea28-63" prev="i-b43c9f8227ebea28-62" who="Q4973078" next="i-b43c9f8227ebea28-64">
          <seg xml:id="i-SNfdnx3VFrZoycrFpuVjVB">
            EIB-lånen är menade att påskynda utvecklingen av miljövänligare
            lösningar och produktion. Statens kreditgarantier ska ställas
            mot fullgoda säkerheter med marknadsmässiga villkor. Osäkra lånegarantier
            är ett stort risktagande med svenska folkets skattemedel.
          </seg>
        </u>
        <u xml:id="i-b43c9f8227ebea28-64" prev="i-b43c9f8227ebea28-63" who="Q4973078" next="i-b43c9f8227ebea28-65">
          <seg xml:id="i-QLCuSNeSzbXdQ1rmopgUcC">
            Att staten med skattemedel, såsom Vänsterpartiet vill, skulle
            gå in som ägare för att få lån i EIB är ingen långsiktig lösning
            av ägarfrågan. Skattemedel är en begränsad resurs och behövs för
            välfärdens kärna.
          </seg>
        </u>
        <u xml:id="i-b43c9f8227ebea28-65" prev="i-b43c9f8227ebea28-64" who="Q4973078" next="i-b43c9f8227ebea28-66">
          <seg xml:id="i-Euc7Etoq9Q3FSz6aNQFgsC">
            Även jag har en relation till Saab. Jag har tidigare arbetat
            ett antal år på produktionen i Saab i Trollhättan. Jag var med
            när framtiden kändes osäker och anställda fick lämna företaget.
            Vi känner alla en stor oro för dagens situation. Varslen i Sverige
            ökar kraftigt, men fortfarande är mer än 92 procent i arbete.
          </seg>
        </u>
        <u xml:id="i-b43c9f8227ebea28-66" prev="i-b43c9f8227ebea28-65" who="Q4973078" next="i-b43c9f8227ebea28-67">
          <seg xml:id="i-KvcdP51t5zGsd2Yzay3g6N">
            Regeringens paket för jobb och omställning innehåller en rad
            satsningar som möter varsel, uppsägningar och arbetslöshet. Paket
            innehåller flera satsningar. För dem som nu blir arbetslösa tillförs
            Arbetsförmedlingen 3 miljarder kronor för coachningsinsatser.
            Antalet praktikplatser utökas, och praktisk kompetensutveckling
            införs.
          </seg>
        </u>
        <u xml:id="i-b43c9f8227ebea28-67" prev="i-b43c9f8227ebea28-66" who="Q4973078" next="i-b43c9f8227ebea28-68">
          <seg xml:id="i-6WkP7p21avbuJBDDxJkpQF">
            Det finns flera underleverantörer lokalt i Västsverige. Även
            för små och medelstora företag har alliansregeringen gjort insatser
            för att stärka företagandet och drivkrafterna att investera och
            nyanställa. Genom att man ger Almi utökade möjligheter att förstärka
            utlåningen till små och medelstora företag tillförs dessa mer
            kapital.
          </seg>
        </u>
        <u xml:id="i-b43c9f8227ebea28-68" prev="i-b43c9f8227ebea28-67" who="Q4973078">
          <seg xml:id="i-R69EQnQS61My6FqgRZBRuu">
            Regeringen har beslutat om många åtgärder som nu sjösätts. Man
            kan knappast anklaga vår regering för att vara passiv.
          </seg>
        </u>
        <note type="speaker" xml:id="i-Xcs3TgwvXTj2S3U5wBFBmD">
          Anf. 6 KARIN PILSÄTER (fp):
        </note>
        <u xml:id="i-b43c9f8227ebea28-69" next="i-b43c9f8227ebea28-70" who="Q4972961">
          <seg xml:id="i-6Ak5NCb27SbWFMR67YXe9H">
            Herr talman! Under den inrullande lågkonjunkturen och den pågående
            finanskrisen inträffade en finanskrasch i september förra året.
            Det var en krasch som gjorde att ett nästan fritt fall i ekonomin
            förgrenade sig runt om i världen. Den här krisen har väldigt många
            olika dimensioner, och sanningen är att vi nu rör oss i ett ekonomiskt
            landskap där ingen egentligen har någon karta. Det är lätt att
            säga vad man borde göra, men vet man verkligen att det är rätt?
          </seg>
        </u>
        <u xml:id="i-b43c9f8227ebea28-70" prev="i-b43c9f8227ebea28-69" who="Q4972961" next="i-b43c9f8227ebea28-71">
          <seg xml:id="i-LUYQBXhPSvPbD34Zspxdo3">
            Det finns en skillnad mot den tidigare världsomfattande ekonomiska
            krisen i början av 90-talet, och det är att Sverige nu står starkare
            än de flesta andra länder. De offentliga finanserna, statens finanser,
            kommunernas finanser och det allmänna pensionssystemet, var väldigt
            starka i september förra året jämfört med de andra ländernas tack
            vare ett gediget reformarbete i vårt land i början och mitten
            av 90-talet. Ändå ser vi nu en vändning som på bara några månader
            förvandlar stora överskott till väldigt stora underskott. Det
            betyder att mycket snabbt krympande resurser ska räcka till större
            behov och till nya behov. Då gäller det att vi stannar upp och
            tänker efter. Vad är viktigast, och hur gör vi det här på det
            effektivaste sättet?
          </seg>
        </u>
        <u xml:id="i-b43c9f8227ebea28-71" prev="i-b43c9f8227ebea28-70" who="Q4972961" next="i-b43c9f8227ebea28-72">
          <seg xml:id="i-6JzCDqsmP9QMaymLJE82nY">
            Fordonsindustrin, som detta specifikt handlar om, har väldigt
            stor betydelse för Sverige. Det vet vi alla. Det är stora välkända
            bolag och starka varumärken. Det är skickliga företag med ett
            vitt förgrenat nät av olika underleverantörer, små och stora,
            kända och okända. Maria Plass nämnde förut att det finns bolag
            som Pininfarina, som många kanske mest förknippar med italiensk
            design men som har stor betydelse i Uddevalla. Vi har företaget
            Plastal, som nu har gått konkurs, och många andra. Hemma hos mig
            på Södertörn är det naturligtvis Scania som har störst betydelse
            för jobben lokalt.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=9"/>
        <u xml:id="i-b43c9f8227ebea28-72" prev="i-b43c9f8227ebea28-71" who="Q4972961" next="i-b43c9f8227ebea28-73">
          <seg xml:id="i-4jXa6V8zUDx1X55S244raS">
            Det har bedrivits mycket forskning och utveckling i dessa företag.
            De har många starka sidor, både när det gäller säkerhet och miljö.
            De har ett mycket stort kunnande, och det vore naturligtvis oerhört
            tragiskt om de slogs ut på grund av lågkonjunkturen.
          </seg>
        </u>
        <u xml:id="i-b43c9f8227ebea28-73" prev="i-b43c9f8227ebea28-72" who="Q4972961" next="i-b43c9f8227ebea28-74">
          <seg xml:id="i-KYr9uNwuAKuqBtURjCGr1Z">
            Samtidigt vet vi att fordonsindustrin över hela världen befinner
            sig i en stor kris, både konjunkturellt och strukturellt. Det
            finns förmodligen långsiktigt en stor överkapacitet, och hela
            transportsektorn måste ställas om till mer bränslesnåla och miljövänliga
            alternativ. Det var givetvis inte någon nyhet för någon, men just
            nu slår det igenom så oerhört starkt.
          </seg>
        </u>
        <u xml:id="i-b43c9f8227ebea28-74" prev="i-b43c9f8227ebea28-73" who="Q4972961" next="i-b43c9f8227ebea28-75">
          <seg xml:id="i-AewHr7fhumFGu5awFhZhXG">
            Vi ser också att både Scania och Volvo Lastvagnar står starkare
            än personbilssidan. De har kunnat ta ut EIB-lån utan att behöva
            någon statsgaranti.
          </seg>
        </u>
        <u xml:id="i-b43c9f8227ebea28-75" prev="i-b43c9f8227ebea28-74" who="Q4972961" next="i-b43c9f8227ebea28-76">
          <seg xml:id="i-6VGXbKvgSktuEmPtgg6TKC">
            Krisen handlar om att övervintra, förlusttäcka kortsiktigt och
            ställa om. De insatser som vi behöver göra från politiskt håll
            handlar väldigt mycket om ledarskap. Det handlar om ett ledarskap
            där vi säger att politiken har sin uppgift och industrin sin.
            Det är lätt att bara ropa på att staten ska ta ansvar, men är
            det verkligen en funktionell väg?
          </seg>
        </u>
        <u xml:id="i-b43c9f8227ebea28-76" prev="i-b43c9f8227ebea28-75" who="Q4972961" next="i-b43c9f8227ebea28-77">
          <seg xml:id="i-BfSq8xA5g6F4p7XaZpTXYm">
            Det har under lång tid satsats på fordonsindustrin när det gäller
            FoU-program. Det har stärkts i forskningspropositionen i höstas,
            och det har kommit ytterligare ett paket. Det är klart att man
            ibland önskar att allting redan var genomfört, helst i går, men
            några månader kanske det inte är helt orimligt att det tar att
            få till exempel ett utvecklingsbolag på plats.
          </seg>
        </u>
        <u xml:id="i-b43c9f8227ebea28-77" prev="i-b43c9f8227ebea28-76" who="Q4972961" next="i-b43c9f8227ebea28-78">
          <seg xml:id="i-Lg8zo3cMFGKNtnTuBxRHYV">
            Vi får en kanonad av krav från vänster och Socialdemokraterna,
            men egentligen får vi ganska fluffiga besked om vad de själva
            menar.
          </seg>
        </u>
        <u xml:id="i-b43c9f8227ebea28-78" prev="i-b43c9f8227ebea28-77" who="Q4972961" next="i-b43c9f8227ebea28-79">
          <seg xml:id="i-JJCFTN275PkKQyamHMZRzu">
            Saab är ett företag som står i en speciell krissituation på grund
            av bristande ledarskap och på grund av att man egentligen inte
            har någon ägare. Att då gå in och säga att staten ska ställa upp
            som garant för ett utvecklingslån är ju ingen lösning på den kortsiktiga
            frågan om vem som ska betala Saabs räkningar.
          </seg>
        </u>
        <u xml:id="i-b43c9f8227ebea28-79" prev="i-b43c9f8227ebea28-78" who="Q4972961" next="i-b43c9f8227ebea28-80">
          <seg xml:id="i-GMUYuvEC8Aks5Hs1LbHhmA">
            Herr talman! Jag tycker också att det är viktigt att säga nu
            att ledarskapet i industrin i hög grad har visats, både hos ägare
            och ledningar i företagen, och de anställda gör mycket stora uppoffringar
            och insatser. Vi har fått se ett avtal mellan Metall och Teknikföretagen
            som skapar förutsättningar för att skapa lokala avtal, som också
            har kunnat tecknas, som gör att man lättare övervintrar i den
            här svåra situationen. Man bedriver kompetensutveckling utan att
            friställa personal på Scania, för att ta ett annat exempel.
          </seg>
        </u>
        <u xml:id="i-b43c9f8227ebea28-80" prev="i-b43c9f8227ebea28-79" who="Q4972961" next="i-b43c9f8227ebea28-81">
          <seg xml:id="i-Lw8NkaU3FmS1gKRtAqq9k6">
            Det behövs också insatser för att samla intressenterna till en
            samverkan. Exempelvis har på folkpartiinitiativ hållits möten
            i Göteborg där man har samlat väldigt många olika intressenter
            fack, företag, trygghetsråd och så vidare. Vi ser nu också att
            man från kundernas sida går in och stöttar upp så att verksamheten
            i Plastal kan fortsätta. I och för sig var det lite förvånande
            att se att ett av inslagen var att man lovade betala sina räkningar.
          </seg>
        </u>
        <u xml:id="i-b43c9f8227ebea28-81" prev="i-b43c9f8227ebea28-80" who="Q4972961">
          <seg xml:id="i-B8PjhembcHRvGq3xBFyCVL">
            Herr talman! Jag tror att det finns väldigt mycket livskraft
            i den svenska fordonsindustrin, men jag tror inte att vi i dag
            kan säga hur det kommer att se ut när vi har ridit ut krisen och
            när efterfrågan kommer i gång igen. Det kommer att behövas mycket
            stora uppoffringar och ansträngningar, både från politiskt håll
            och från företagen själva. De satsningar som nu görs på forskning
            och utveckling är jag helt säker på kommer att leda till att den
            svenska fordonsindustrin i en lite nyare skepnad kommer att stå
            mycket stark framöver.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=10"/>
        <note type="speaker" xml:id="i-WQ1eg8cNNYmJUAN4g3ta46">
          Anf. 7 MIKAEL OSCARSSON (kd):
        </note>
        <u xml:id="i-b43c9f8227ebea28-82" next="i-b43c9f8227ebea28-83" who="Q6030080">
          <seg xml:id="i-6k4m8E4vr17NHCHmJAVzT7">
            Herr talman! Läget inom svensk fordonsindustri är mycket allvarligt.
            Vi vet alla, både vi som sitter här i kammaren och ni som tittar
            på den här debatten på tv, att krisen började i bolåneinstitut
            i Amerika och sedan eskalerade, spreds till andra branscher och
            sedan likt en tsunami har svept över hela vår värld.
          </seg>
        </u>
        <u xml:id="i-b43c9f8227ebea28-83" prev="i-b43c9f8227ebea28-82" who="Q6030080" next="i-b43c9f8227ebea28-84">
          <seg xml:id="i-XnEv4ya1NxLPRNa2FpZi86">
            Ingen har kunnat undvika den oro krisen sprider runt om i vårt
            land. Människor är oroliga att förlora sina jobb, och många är
            oroliga över vilka ekonomiska effekter fordonsindustrins problem
            kan få för hela vårt land. Fordonsindustrin är i en kris för hela
            Sverige och hela världsekonomin. Fordonsindustrins betydelse för
            svensk ekonomi kan inte nog understrykas. Det är därför så viktigt
            att vi medverkar till att dess problem får en lösning.
          </seg>
        </u>
        <u xml:id="i-b43c9f8227ebea28-84" prev="i-b43c9f8227ebea28-83" who="Q6030080" next="i-b43c9f8227ebea28-85">
          <seg xml:id="i-5Rsi1NER5kLhJDktarybKg">
            Vi har all anledning att känna stolthet över vår fordonsindustri
            som har betytt och betyder så oerhört mycket för vårt lands utveckling.
            Om man räknar med underleverantörerna sysselsätter fordonsindustrin
            140 000 människor i vårt land. Det är den största exportgren vi
            har. Mot den bakgrunden förstår alla industrins betydelse och
            den katastrof det skulle betyda om fordonsindustrin skulle få
            lägga ned sin produktion. Det här är någonting som drabbar framför
            allt Västra Götaland, Trollhättan och Göteborgsregionen.
          </seg>
        </u>
        <u xml:id="i-b43c9f8227ebea28-85" prev="i-b43c9f8227ebea28-84" who="Q6030080" next="i-b43c9f8227ebea28-86">
          <seg xml:id="i-QuXSZg5rWkmdYMVyAbGUZ4">
            Det är ett rejält fall i efterfrågan på bilar både i Sverige
            och i vår omvärld, och där är våra bilmärken, Saab och Volvo,
            särskilt drabbade då efterfrågan på dem har fallit mer än genomsnittet.
          </seg>
        </u>
        <u xml:id="i-b43c9f8227ebea28-86" prev="i-b43c9f8227ebea28-85" who="Q6030080" next="i-b43c9f8227ebea28-87">
          <seg xml:id="i-92Vg5WhxcdjYQeqNmqVDBA">
            Samtidigt ska det sägas att den kris vi nu upplever inte är någon
            lågkonjunktur i vanlig bemärkelse. Denna gång är problemen så
            mycket större och så mycket svårare att åtgärda. Mycket av grundproblemet
            är finanskrisen, som gett oanade konsekvenser för aktörer långt
            utanför det finansiella systemet och effekter som kommit oväntat
            snabbt och slagit oväntat hårt. Att i detta läge låta allt rulla
            på i vanlig ordning vore oansvarigt och ett direkt dråpslag mot
            stora delar av industrin med stora konsekvenser inte minst för
            alla underleverantörer.
          </seg>
        </u>
        <u xml:id="i-b43c9f8227ebea28-87" prev="i-b43c9f8227ebea28-86" who="Q6030080" next="i-b43c9f8227ebea28-88">
          <seg xml:id="i-H2d7BsJDPACbN8veqwzKTj">
            Även om jag i grunden är tveksam till att stimulera enskilda
            branscher, då sådana subventioner i det långa loppet kan visa
            sig ge negativa effekter för ekonomin och motverka nödvändiga
            strukturomvandlingar, finns det skäl att i detta exceptionella
            läge ändå ge förutsättningar just för fordonsindustrin.
          </seg>
        </u>
        <u xml:id="i-b43c9f8227ebea28-88" prev="i-b43c9f8227ebea28-87" who="Q6030080" next="i-b43c9f8227ebea28-89">
          <seg xml:id="i-EJEf69PKSgDkdSkmtJXPYW">
            Rossana Dinamarca och Tomas Eneroth menar att vi ingenting gör,
            men det är inte sanningen. Regeringen har genomfört riktade åtgärder
            till fordonsindustrin. I höstas lade regeringen fram ett paket
            motsvarande 28 miljarder kronor för kreditgarantier och undsättningslån
            och till forskning och utveckling. Till stora delar ska pengarna
            användas till omställning till grön teknologi och klimatsmarta
            bilar, men också till direkta lån till företag som befinner sig
            i ekonomisk kris. Det här är en satsning som inte bara hjälper
            en industri i tillfällig kris utan också vill satsa på framtiden
            och möter framtidens utmaningar. Nu går vi vidare med en klimatproposition
            för att stimulera nybilsköp genom slopad fordonsskatt under de
            fem första åren för miljöbilar.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=11"/>
        <u xml:id="i-b43c9f8227ebea28-89" prev="i-b43c9f8227ebea28-88" who="Q6030080">
          <seg xml:id="i-UrjxsTUtLqVgPmevRoUbgC">
            Fordonsindustrin i Sverige har en enorm potential i den gröna
            omställningen. Med rätt stöd och uppbackning är jag övertygad
            om att den kommer att överleva även denna kris, inte utan problem
            och inte utan varsel, men jag är övertygad om att fordonsindustrin
            har en stark framtid i vårt land.
          </seg>
        </u>
        <note type="speaker" xml:id="i-6VfawQaw6aVWUkkHRr6EX4">
          Anf. 8 PETER ERIKSSON (mp):
        </note>
        <u xml:id="i-b43c9f8227ebea28-90" next="i-b43c9f8227ebea28-91" who="Q470630">
          <seg xml:id="i-15XLFx67YLZXrxZvzihq4L">
            Herr talman! Finanskrisen är inte över. De stora företagen tränger
            ut de små på kreditmarknaden, och bankerna är fortfarande extremt
            försiktiga. Endast någon enstaka bank har anslutit sig till regeringens
            bankgarantisystem, och regeringens insatser kan därmed till stor
            del sägas ha misslyckats, vilket leder till att många mindre företag
            ännu i dag lider svårt av problemen på kreditmarknaden. Många
            företag med ambitioner och expansionsplaner har fått ställa in
            utbyggnadsprojekt och investeringar. Arbetslösheten växer, och
            bra företag går omkull på grund av att vi inte fått någon lösning
            på kreditmarknadens problem i Sverige som är tillräckligt bra.
          </seg>
        </u>
        <u xml:id="i-b43c9f8227ebea28-91" prev="i-b43c9f8227ebea28-90" who="Q470630" next="i-b43c9f8227ebea28-92">
          <seg xml:id="i-Uk89K8VohH3GQCUMGkf43b">
            Miljöpartiet föreslog därför för någon månad sedan att Riksbanken
            borde användas genom att den ges möjlighet att handla med företagscertifikat.
            Det är de stora företagen som använder certifikat, och den internationella
            marknaden för det har havererat i stor utsträckning. Det hade
            förbättrat läget och skulle fortfarande lösa upp en hel del finansiella
            frågor om man skulle genomföra det. Svenskt Näringsliv skrev för
            bara några dagar sedan att certifikatfrågan fortfarande är ett
            stort problem, och man anser att de åtgärder som Miljöpartiet
            föreslår bör genomföras omgående för att inte mängder av företag
            ska slås ut.
          </seg>
        </u>
        <u xml:id="i-b43c9f8227ebea28-92" prev="i-b43c9f8227ebea28-91" who="Q470630" next="i-b43c9f8227ebea28-93">
          <seg xml:id="i-Sk7TxwxsKKudQx49a5UTWU">
            Har Sverige en modern industripolitik? Hur vi hanterar den ekonomiska
            krisen och klimatkrisen i dag och de närmaste åren skulle jag
            säga kommer i stor utsträckning att avgöra hur Sverige ser ut
            som industriland i framtiden. Det är därför viktigare än på mycket
            länge att ha en nationell industripolitik. Det kan ge möjligheter
            att samla resurser i form av kunskaper, kapital, företag och politik
            till gemensamma ansträngningar och satsningar, som annars inte
            skulle ha varit möjliga att realisera.
          </seg>
        </u>
        <u xml:id="i-b43c9f8227ebea28-93" prev="i-b43c9f8227ebea28-92" who="Q470630" next="i-b43c9f8227ebea28-94">
          <seg xml:id="i-FsG1BxKyv2qdxQrEV6McHP">
            Det kan ge möjligheter att möta hot och problem på ett mycket
            bättre sätt. Annars kan det leda till att produktion och investeringar
            hamnar någon annanstans eller inte alls blir av. En modern och
            hållbar industripolitik kan vara ett av de viktigaste bidragen
            till att vi om ett par decennier har en stark ekonomi och goda
            möjligheter att försörja oss.
          </seg>
        </u>
        <u xml:id="i-b43c9f8227ebea28-94" prev="i-b43c9f8227ebea28-93" who="Q470630" next="i-b43c9f8227ebea28-95">
          <seg xml:id="i-BkMTSEehvtWnBTNh8wUBqF">
            Genom en offensiv industripolitik kan vi också medverka till
            en omställning som ser till att Sverige är ledande på hållbar
            utveckling inom viktiga delar av energi- och effektiviseringsområdena.
            Men det är svårt att se att den svenska regeringen i dag engageras
            av ambitioner på detta område. Inte minst är det tydligt när vi
            ser vad som händer inom fordonsindustrin.
          </seg>
        </u>
        <u xml:id="i-b43c9f8227ebea28-95" prev="i-b43c9f8227ebea28-94" who="Q470630" next="i-b43c9f8227ebea28-96">
          <seg xml:id="i-5sXkmExLZYYGzmGukv9beH">
            Nu står Saab, och senare kanske även Volvo Cars, inför ett moment
            22 där ägaren krisar och ändrad produktion är nödvändig för att
            ge möjligheter till att få fram attraktiva nya ägare. Men regeringen
            kräver snarare det omvända för att ge de lån som är nödvändiga
            för att man ska kunna få fram nya ägare. I stället för att ta
            initiativ och medverka till att finna nya ägare och finansiella
            lösningar för den svenska fordonsindustrin väljer regeringen med
            Maud Olofsson i spetsen att hålla hårt i bordskanten och hoppas
            att problemen ska gå över. Att säga nej har blivit en politisk
            mediestrategi, och det är väl också bakgrunden till att det från
            näringsministerns sida är meningsfullt att svärta ned och misskreditera
            företag.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=12"/>
        <u xml:id="i-b43c9f8227ebea28-96" prev="i-b43c9f8227ebea28-95" who="Q470630" next="i-b43c9f8227ebea28-97">
          <seg xml:id="i-3EUUBrbgv3zfBi9q3iBTXL">
            Sverige skulle vara mer betjänt av en strategi för en modern
            industripolitik. Det gäller bilar, lastbilar och kollektivtrafiken.
            Vi kan inte titta bara på det som krisar. De delar inom fordonsindustrin
            som går bäst i dag är de som tillverkar tåg och spårvagnar. Även
            buss ses som ett växande område på längre sikt. Vi är i Sverige
            världsledande framför allt på lastbilar. Sverige har även en betydande
            produktion av tåg och bussar. Miljöpartiet föreslår därför att
            vi satsar mer på forskning och utveckling av en modern och effektiv
            kollektivtrafik jämte att vi genomför en rad åtgärder som ökar
            kollektivtrafikens andel av transporterna. Men även moderna och
            mer energieffektiva bilar kommer naturligtvis att behövas i framtiden.
          </seg>
        </u>
        <u xml:id="i-b43c9f8227ebea28-97" prev="i-b43c9f8227ebea28-96" who="Q470630" next="i-b43c9f8227ebea28-98">
          <seg xml:id="i-K2tgCb8tg8BfwFm2STuzp7">
            Om regeringen verkligen är intresserad av att värna skattebetalarnas
            intressen finns det starka argument för att medverka till en omställning
            så att vi får kvar en bilindustri i Sverige som är med i täten,
            en industri som bygger bilar som folk vill ha och är ledande i
            miljöutvecklingen. Jag skulle vilja att regeringen medverkade
            till att driva på projekt där de svenska bilteknikerna samlas
            för att ta fram det bästa de kan göra och maximera efter miljöprestanda
            i stället för hästkrafter.
          </seg>
        </u>
        <u xml:id="i-b43c9f8227ebea28-98" prev="i-b43c9f8227ebea28-97" who="Q470630">
          <seg xml:id="i-7PfYzqXWSywYA7Rp5uj6fq">
            Saab har ingen som tar ägaransvar, säger Maud Olofsson, men hon
            har heller ingenting gjort för att få fram en långsiktig ägare.
            I den situationen sitter vi i dag, och för varje dag som går kommer
            Saab och Volvo allt närmare stora och mycket allvarliga problem
            som drabbar väldigt många människor. Regeringen har ett ansvar.
            Det går inte att bara slå ifrån sig och peka på andra.
          </seg>
        </u>
        <note type="speaker" xml:id="i-5fGZvNJP4Yj62E5LSHnPjg">
          Anf. 9 Näringsminister MAUD OLOFSSON (c):
        </note>
        <u xml:id="i-b43c9f8227ebea28-99" next="i-b43c9f8227ebea28-100" who="Q253640">
          <seg xml:id="i-Q3SJzDvBytTh44xFfEG8yt">
            Herr talman! Det görs många jämförelser med andra länder i dessa
            dagar. Man säger att alla andra länder gör någonting medan Sverige
            gör ingenting. Sanningen är att Sverige var först i Europa med
            att göra en fordonssatsning i de delar jag tidigare beskrev. I
            det här sammanhanget är det viktigt att verkligen vara noga med
            att vi inte får ett statsstödsrace i Europa till stöd för fordonsindustrin.
            Det är oerhört viktigt för ett litet land att inte stora länder
            som Frankrike, Tyskland och andra går in med statsstöd för att
            rädda sina bilindustrier medan vi inte har samma resurser att
            göra det. Därför är vi noga med att hålla på de regler som finns.
            Därför är vi också noga med att samarbeta med kommissionen så
            att de verkligen granskar de satsningar som görs.
          </seg>
        </u>
        <u xml:id="i-b43c9f8227ebea28-100" prev="i-b43c9f8227ebea28-99" who="Q253640" next="i-b43c9f8227ebea28-101">
          <seg xml:id="i-NFiJnAo8WDT18x7uniNZXM">
            Låt mig göra en jämförelse mellan Frankrike och Sverige. Frankrike
            satsar 60 miljarder kronor, vi 28 miljarder. Jämför man storleken
            på dessa två länder förstår var och en att det som vi från svensk
            sida gjort är gigantiskt med tanke på den folkmängd vi har. Vi
            gör det för att vi vill se till att kunna ha en stark fordonsindustri
            också framöver.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=13"/>
        <u xml:id="i-b43c9f8227ebea28-101" prev="i-b43c9f8227ebea28-100" who="Q253640" next="i-b43c9f8227ebea28-102">
          <seg xml:id="i-VhyJtLsPwtjsKghH3TrA3K">
            Vi har i Europa en gemensam diskussion mellan näringsministrarna
            för att jämföra och se till att inte de multinationella företagen
            spelar ut oss mot varandra. Förra veckan hade vi en diskussion
            med General Motors som försökte förklara hur de tänker sig sin
            situation. De begär nästan 300 miljarder kronor av skattebetalare
            världen över. Och det, mina vänner, tycker jag inte är fair. Jag
            tycker inte att det är okej.
          </seg>
        </u>
        <u xml:id="i-b43c9f8227ebea28-102" prev="i-b43c9f8227ebea28-101" who="Q253640" next="i-b43c9f8227ebea28-103">
          <seg xml:id="i-Fieg2Y7ff3DBvZPPpG99mL">
            Jag måste säga att jag är oerhört överraskad när Vänsterpartiet
            av alla står här och anser att GM, ett stort multinationellt företag,
            ska ha statsstöd från de olika ländernas regeringar. Det är verkligen
            omvända världen! Jag är mycket glad över att vi varit så tydliga
            mot ett multinationellt företag som GM.
          </seg>
        </u>
        <u xml:id="i-b43c9f8227ebea28-103" prev="i-b43c9f8227ebea28-102" who="Q253640" next="i-b43c9f8227ebea28-104">
          <seg xml:id="i-YNZgy2VzzT3kfikwMWjrXh">
            Ford agerar helt annorlunda. De tar sitt ägaransvar. De är med
            och garanterar Volvo när de nu går till EIB. Det är ett solitt
            företag som söker pengar från EIB. Det är inte bara vi som ställer
            krav på att det ska vara ett solitt företag. Också EIB ställer
            det kravet, annars får man inte dessa lån.
          </seg>
        </u>
        <u xml:id="i-b43c9f8227ebea28-104" prev="i-b43c9f8227ebea28-103" who="Q253640" next="i-b43c9f8227ebea28-105">
          <seg xml:id="i-UEthQt2Fxi1bpGGTXqRZPT">
            Det är viktigt att säga att i svåra tider måste man prioritera.
            Jag vet att ni i oppositionen har en sedelpress, jag vet det,
            men fundera ett slag på vad det innebär om man inte tar ansvar
            för samhällets ekonomi. Vi får högre inflation och ökade räntekostnader,
            och om vi behöver låna pengar kommer vi att få svårt att få rimliga
            villkor för detta. Vi har provat den kuren. Vi har i vårt land
            provat att vara oansvariga. Det ska vi inte göra igen. Därför
            måste man prioritera.
          </seg>
        </u>
        <u xml:id="i-b43c9f8227ebea28-105" prev="i-b43c9f8227ebea28-104" who="Q253640" next="i-b43c9f8227ebea28-106">
          <seg xml:id="i-MGeCrmTxNZefCWR5xTHM9j">
            Jag vill påminna om att den finansieringsdel som Almi nu har
            för underleverantörer och andra kommer företagen till del. Jag
            sade tidigare att det är 300 miljoner kronor i lån och 275 leverantörer.
            Det är verkligen en utmärkt sak som Almi gjort med de 2 miljarder
            som vi har tillfört.
          </seg>
        </u>
        <u xml:id="i-b43c9f8227ebea28-106" prev="i-b43c9f8227ebea28-105" who="Q253640" next="i-b43c9f8227ebea28-107">
          <seg xml:id="i-GjRWAG8StpAuZ12DNBeCQk">
            Vi måste inse att forskning och innovation är en viktig del i
            politikens roll. Utbildning är en annan del, liksom arbetsmarknadsåtgärder.
            Allt detta finns i den verktygslåda som regeringen har föreslagit.
          </seg>
        </u>
        <u xml:id="i-b43c9f8227ebea28-107" prev="i-b43c9f8227ebea28-106" who="Q253640">
          <seg xml:id="i-CtrTyuWcx5HVWBVzmFpaNE">
            Jag förstår fuller väl vilken utmaning vi står inför, men i svåra
            tider måste man kunna prioritera. Då är vår prioritering att säga
            att näringslivet måste ta sitt ägaransvar, och politiken ska ta
            sitt ansvar, vilket vi också visat genom olika program. Vi ska
            finnas för alla dem som behöver utbildning, blir arbetslösa och
            är oroliga. Alldeles självklart ska vi göra det. Men vi måste
            också ladda för en långsiktigt hållbar utveckling för svensk fordonsindustri,
            och det ligger i det hållbara transportsystemet.
          </seg>
        </u>
        <note type="speaker" xml:id="i-7ppHaVwnbaD5CK8gNZd77Y">
          Anf. 10 ROSSANA DINAMARCA (v):
        </note>
        <u xml:id="i-b43c9f8227ebea28-108" next="i-b43c9f8227ebea28-109" who="Q4944866">
          <seg xml:id="i-JTDBQiRwpLvQnWQY53Vo1f">
            Herr talman! Ännu har vi inte fått något svar av Maud Olofsson
            på frågan vad det är i affärsplanen som enligt regeringen inte
            håller för att kunna ge Saab lånegarantier. Det är nämligen det
            som det handlar om. Det handlar inte om att staten ska gå in och
            äga en bilfabrik.
          </seg>
        </u>
        <u xml:id="i-b43c9f8227ebea28-109" prev="i-b43c9f8227ebea28-108" who="Q4944866" next="i-b43c9f8227ebea28-110">
          <seg xml:id="i-H8dAtnwUDdgWYmNTVXWfDX">
            Vi från Vänsterpartiets sida tycker att man ska hålla alla dörrar
            öppna inför ett delägarskap eller ägarskap, tillfälligt eller
            mer långvarigt, men det är inte det frågan handlar om. Frågan
            från de Saabanställda, från Saabfabriken och från mig är: Varför
            kan vi inte ge Saab lånegarantier? Man återkommer hela tiden till
            de 28 miljarderna, men sanningen är att inte en krona av de 28
            miljarderna har använts.
          </seg>
        </u>
        <u xml:id="i-b43c9f8227ebea28-110" prev="i-b43c9f8227ebea28-109" who="Q4944866" next="i-b43c9f8227ebea28-111">
          <seg xml:id="i-YPLp7muA5mUmhJ85VuE53Y">
            Det handlar inte om att ge GM statsstöd, Maud Olofsson. Saab
            är numera en självständig fabrik. Det är människor det handlar
            om. Det verkar som om Maud Olofsson tror att det bara är robotar
            i fabriken, men det är faktiskt människor som arbetar på Saab.
            Det är människor som är oroliga för hur det ska gå om de mister
            jobbet, människor som ska betala sina hyror. Det handlar om människor
            som likt min mamma, som är 57 år gammal, har lite svårt att se
            vad hon ska göra efter detta. Vilket annat jobb har hon att gå
            till? Vad händer med staden Trollhättan? De är också skattebetalare,
            vilket Maud Olofsson glömmer, och vi kommer att ha kostnader.
            Kostnaderna kommer att komma som ett brev på posten den dag Saabs
            framtid avgörs och vida överstiga de 5 miljarder som borgenssumman
            handlar om.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=14"/>
        <u xml:id="i-b43c9f8227ebea28-111" prev="i-b43c9f8227ebea28-110" who="Q4944866" next="i-b43c9f8227ebea28-112">
          <seg xml:id="i-26Nehcs5a8uao4Dx8ooyaQ">
            Det finns en framtid för Saab. Anläggningen i Trollhättan består
            av en komplett produktionsanläggning med pressfabrik, karossfabrik,
            målerifabrik och monteringsfabrik med tillhörande logistikfunktioner
            samt en underhållsavdelning. Jag vet inte om Maud Olofsson lyckade
            se det under sin snabbvisit i Trollhättan.
          </seg>
        </u>
        <u xml:id="i-b43c9f8227ebea28-112" prev="i-b43c9f8227ebea28-111" who="Q4944866" next="i-b43c9f8227ebea28-113">
          <seg xml:id="i-FWLnKJNfHZK75uffHU5H2i">
            Vidare finns ett tekniskt utvecklingscenter, kapabelt att utveckla
            bilar från idé till färdig bil. Det finns ekonomifunktioner, inköpsavdelning,
            viss designverksamhet, personalavdelning och informationsavdelning.
            Dessutom finns det ett dotterbolag som är ett tekniskt utvecklingscenter
            för motorer och växellådor. I Trollhättan finns alltså mycket
            av det som behövs för en fristående bilproducent.
          </seg>
        </u>
        <u xml:id="i-b43c9f8227ebea28-113" prev="i-b43c9f8227ebea28-112" who="Q4944866" next="i-b43c9f8227ebea28-114">
          <seg xml:id="i-VvPy6whnCrS4RRvbvTez4t">
            Genom forskningssatsningar kan vi få fram bilar som är väsentligt
            lättare än dagens bilar och därför behöver mindre motorstyrka
            för samma prestanda som i dag. De har bättre bränsleeffektivitet
            och därmed lägre utsläpp av växthusgaser det som ni efterfrågar
            här från de borgerliga. Kreativiteten och den tekniska kunskapen
            finns. Vi kan till exempel vara de som förser USA med den bränslesnåla
            motorteknik de vill ha implementerad till år 2020. Vi är i princip
            där i dag.
          </seg>
        </u>
        <u xml:id="i-b43c9f8227ebea28-114" prev="i-b43c9f8227ebea28-113" who="Q4944866">
          <seg xml:id="i-6akSXwVnVYe3ax6xeJvgSY">
            Med relativt enkla medel kan vi påverka den svenska fordonsindustrin
            att bli en av de stora vinnarna globalt. Vill du det, Maud Olofsson?
            Det är detta det är fråga om. Vill Maud Olofsson satsa på en kreativ,
            innovativ och konkurrenskraftig svensk fordonsindustri?
          </seg>
        </u>
        <note type="speaker" xml:id="i-QLJuebioWXNXrY4t3ckaDz">
          Anf. 11 TOMAS ENEROTH (s):
        </note>
        <u xml:id="i-b43c9f8227ebea28-115" next="i-b43c9f8227ebea28-116" who="Q5711551">
          <seg xml:id="i-2S8bdpRWUnxaVjukjg5nb2">
            Herr talman! Jag måste säga att jag tycker att det är lite pinsamt
            att höra hur de borgerliga ledamöterna och även näringsministern
            gömmer sig bakom finanskrisen när det gäller hur vi hanterar krisen
            i Sverige. Det är inte finanskrisen som har tagit bort utbildningsmöjligheterna
            för dem som nu förlorar jobbet i Sverige. 70 procent av landets
            utbildningsmöjligheter har reducerats av den borgerliga regeringen.
            I brinnande högkonjunktur 2006 hade vi 17 000 yrkesutbildningsplatser.
            Nu är det 3 000. Man står utan verktyg när man blir av med jobbet
            för att den borgerliga regeringen har valt att ta bort de verktygen
            med de ödesdigra effekter det bland annat fick för Volvo Lastvagnar,
            där hela varslet lades i Umeå i stället för att fördelas jämnt.
          </seg>
        </u>
        <u xml:id="i-b43c9f8227ebea28-116" prev="i-b43c9f8227ebea28-115" who="Q5711551" next="i-b43c9f8227ebea28-117">
          <seg xml:id="i-Px6NmKjAAB9NBHgwBQzUfU">
            Det är inte heller finanskrisen som har sänkt a-kassan till den
            sämsta i mannaminne. Jag ägnade en helg för tre veckor sedan åt
            att hjälpa en kompis som flyttade. Han har fått sälja sitt hus
            och flytta till en fyrarumslägenhet eftersom han blev av med jobbet
            på Volvo i Braås. Han tappade 9 000 kronor i månaden. A-kassan
            är bedrövligt låg, och den driver nu människor från hus och hem.
            Kostnaderna kommer att synas på kostnaden för ekonomiskt bistånd
            ute i landets kommuner. I sämsta tänkbara tid har regeringen valt
            att göra ett systemskifte i a-kassan.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=15"/>
        <u xml:id="i-b43c9f8227ebea28-117" prev="i-b43c9f8227ebea28-116" who="Q5711551" next="i-b43c9f8227ebea28-118">
          <seg xml:id="i-9pziPi4ZWkUXszifDzuZ45">
            Det är inte finanskrisen som har skapat bekymren med den prioriteringsordning
            som regeringen gör. Regeringen väljer ju nu att låna pengar för
            att sänka skatten för människor som har goda inkomster. Om man
            tjänar 30 00050 000 kronor eller mer får man en ordentlig skattesänkning,
            som regeringen lånar till i stället för att investera i nya jobb.
          </seg>
        </u>
        <u xml:id="i-b43c9f8227ebea28-118" prev="i-b43c9f8227ebea28-117" who="Q5711551" next="i-b43c9f8227ebea28-119">
          <seg xml:id="i-4aQh8164RoyRRSvyF76YqQ">
            Tydligast blir detta när man ser hur statsbidragen till kommuner
            och landsting fryses. Det gör att över 15 000 människor riskerar
            att förlora sina jobb. Det är lärare, skolsköterskor, undersköterskor
            och förskollärare. Det är människor i vår gemensamma sektor som
            kommer att bli av med jobben på grund av den kris kommunerna landar
            i när regeringen fryser statsbidragen och dessutom tvingar kommunerna
            att vara med och medfinansiera infrastrukturen. Där försvinner
            jobben.
          </seg>
        </u>
        <u xml:id="i-b43c9f8227ebea28-119" prev="i-b43c9f8227ebea28-118" who="Q5711551" next="i-b43c9f8227ebea28-120">
          <seg xml:id="i-VZPYkxeqRmMsvJcZmNt6kA">
            I stället subventioner regeringen och lägger skattebetalarnas
            pengar på hushållsnära tjänster till människor som redan har goda
            inkomster så att de ska kunna få städning hemma. Är det detta
            vi ska konkurrera med? Reformen för hushållsnära tjänster kostar
            motsvarande 26 000 högskoleplatser. I stället har man chansen
            att till exempel när det gäller fallet fordonsindustrin göra insatser
            som värnar jobb och utvecklingsförmåga här och som framför allt
            värnar vår industriella kapacitet.
          </seg>
        </u>
        <u xml:id="i-b43c9f8227ebea28-120" prev="i-b43c9f8227ebea28-119" who="Q5711551" next="i-b43c9f8227ebea28-121">
          <seg xml:id="i-8pDkSCNHDsCqFUgtxF7YTu">
            Frånvaron av insatser nu i denna finanskris och i denna lågkonjunktur
            innebär att jobb försvinner för att sedan eventuellt aldrig komma
            tillbaka eftersom vi tappar vår industriella kapacitet. Det är
            inte bara 4 000 jobb i Trollhättan, utan med Trollhättan kommer
            också 15 00020 000 underleverantörer, följdeffekter för Volvo
            och följdeffekter för hela vårt industrikluster. Det är det som
            är det allvarliga. Kan ni inte inse vad det är som står på spel
            när Sverige som liten exportnation är så totalt beroende av industriproduktionen?
            Här finns framtidsmöjligheter. Det finns modeller både inom Saab
            och Volvo som är världsledande.
          </seg>
        </u>
        <u xml:id="i-b43c9f8227ebea28-121" prev="i-b43c9f8227ebea28-120" who="Q5711551" next="i-b43c9f8227ebea28-122">
          <seg xml:id="i-WbwRhobMmisSD1rjSWp4y2">
            Vi fick i dag ett besked om att Renault väljer att flytta hem
            produktion från andra europeiska länder och lägga den i Frankrike
            till följd av den franska regeringens stödpaket. Det är ett stödpaket
            som Europeiska unionen har godkänt, Maud Olofsson. Vi kan beklaga
            protektionismen, men spelreglerna inom Europa är just nu sådana
            att man inom Europeiska unionen godkänner den typen av stödpaket.
            Därmed blir frånvaron av den svenska regeringens insatser ännu
            värre.
          </seg>
        </u>
        <u xml:id="i-b43c9f8227ebea28-122" prev="i-b43c9f8227ebea28-121" who="Q5711551">
          <seg xml:id="i-V3b6h4xrk2yapgiEKBZNUp">
            Jag ser den underleverantörskris vi nu kommer att få inom de
            närmaste veckorna, och jag är mycket oroad över detta. Därför
            frågar jag än en gång näringsministern: Är ni beredda att förändra
            undsättningslånen till omstruktureringsstöd? Ni har ju hittills
            valt bort den möjligheten. Den finns; kommissionen tillåter den.
            Men ni har valt bort den, och inte en krona av undsättningslånen
            har kunnat användas. Här finns chansen att göra någonting som
            faktiskt kan bidra till att vi behåller den kapacitet som finns
            inom de svenska underleverantörsföretagen. Visa någon handlingskraft,
            och ge besked om omstruktureringslånen!
          </seg>
        </u>
        <note type="speaker" xml:id="i-Vgu7SbQbax35Bs3i2pVF6i">
          Anf. 12 MARIA PLASS (m):
        </note>
        <u xml:id="i-b43c9f8227ebea28-123" next="i-b43c9f8227ebea28-124" who="Q4973078">
          <seg xml:id="i-9n3iYjeqDsbkQ4JULqUEJt">
            Herr talman! Alliansregeringen för en ansvarsfull politik för
            Sverige, för jobben, för företagen, för välfärden och för svensk
            ekonomi. Flera av de insatser som görs eller kommer att göras
            gynnar just Västsverige genom infrastruktursatsningar, forskning
            och utveckling och omfördelning av högskoleplatser.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=16"/>
        <u xml:id="i-b43c9f8227ebea28-124" prev="i-b43c9f8227ebea28-123" who="Q4973078" next="i-b43c9f8227ebea28-125">
          <seg xml:id="i-9Y9ezDHqENTRTm5A3VSqps">
            Regeringen har nu tagit fram en klimat- och energiproposition
            med, bland mycket annat, en målsättning att inga bilar ska vara
            beroende av fossila drivmedel år 2030. Detta är ett långsiktigt
            mål som ger nya möjligheter för fordonsindustrin. Redan nu kan
            vi se en utveckling av nya typer av miljöbilar.
          </seg>
        </u>
        <u xml:id="i-b43c9f8227ebea28-125" prev="i-b43c9f8227ebea28-124" who="Q4973078" next="i-b43c9f8227ebea28-126">
          <seg xml:id="i-SRFFGKFSW1THDGAsbMUyHo">
            Oppositionen ägnar sig åt skrämselpropaganda. Det är inget nytt.
            Man tror sig ha hittat lösningen på en finansiell kris som hela
            världen brottas med. I de flesta fall handlar det om stora belopp
            som skattebetalarna får skjuta till: en skattechock på 70 miljarder
            som svenska folket ska betala in, en höjning av arbetsgivaravgifterna
            för företag, kommuner och landsting och ett återförande av förmögenhetsskatten
            och fastighetsskatten. Detta ger inte fler jobb och inte mer pengar
            i plånboken. Och det ger definitivt inte människor möjlighet att
            köpa en ny Saab eller Volvo för att på så sätt rädda bilindustrin.
          </seg>
        </u>
        <u xml:id="i-b43c9f8227ebea28-126" prev="i-b43c9f8227ebea28-125" who="Q4973078" next="i-b43c9f8227ebea28-127">
          <seg xml:id="i-EUeXJkrVaNvsPbUGuwJ4Gm">
            Socialdemokraterna skickar ned sin partiledare Mona Sahlin för
            att deklarera att hon tror på Saab. Företaget ska räddas genom
            miljöbilspremie och skrotningspremie och genom att regeringen
            med skattebetalarnas pengar garanterar lån i EIB. Dock finns inte
            ett ord om hur detta ska finansieras eller vem som ska betala.
            Var ska pengarna tas?
          </seg>
        </u>
        <u xml:id="i-b43c9f8227ebea28-127" prev="i-b43c9f8227ebea28-126" who="Q4973078" next="i-b43c9f8227ebea28-128">
          <seg xml:id="i-4LZ2o5Nzhb7gSHjBurbXrD">
            I Socialdemokraternas förslag till skrotningspremie för äldre
            bilar hänvisas till en liknande åtgärd i Tyskland. Där får ägaren
            25 000 kronor om han skrotar sin tio år gamla bil och sedan köper
            en nytillverkad bil. Är detta det förslag som ska rädda svensk
            bilindustri? Köper man verkligen en ny Saab eller Volvo när man
            skrotar sin gamla Toyota eller Fiat? Har Socialdemokraterna räknat
            på kostnaden för den svenska staten?
          </seg>
        </u>
        <u xml:id="i-b43c9f8227ebea28-128" prev="i-b43c9f8227ebea28-127" who="Q4973078" next="i-b43c9f8227ebea28-129">
          <seg xml:id="i-3X4p3mKjfRzTCod47kyhY1">
            För er upplysnings skull kan jag meddela att det i går fanns
            2 733 992 bilar i Sverige som är mer än tio år gamla. Även om
            vi skulle ta bort de avställda bilarna hamnar vi på drygt 1 933
            000 bilar. Förvisso vore det en stor insats för miljön att skrota
            dem, men till priset av drygt 63 miljarder kronor för den svenska
            staten. Om detta blir verklighet finns det inga resurser kvar
            till forskning och utveckling, vård, skola eller omsorg.
          </seg>
        </u>
        <u xml:id="i-b43c9f8227ebea28-129" prev="i-b43c9f8227ebea28-128" who="Q4973078" next="i-b43c9f8227ebea28-130">
          <seg xml:id="i-Av668uyhABZWTWonFiCM5m">
            Vänsterpartiet har en annan väg och låter staten gå in i det
            privata näringslivet utan garantier. Man är beredd att låta skattebetalarna
            täcka löpande förluster utan en tanke på att stå emot särintressen.
            Men vad händer om nu GM skulle gå i konkurs? Vad blir då statens
            ansvar?
          </seg>
        </u>
        <u xml:id="i-b43c9f8227ebea28-130" prev="i-b43c9f8227ebea28-129" who="Q4973078">
          <seg xml:id="i-TC7vpqMzwHPQ7tqwzYeKzu">
            Miljöpartiet vill bygga skattechock på skattechock med ytterligare
            skatt på fordonsbränslen, vilket knappast gynnar dagens fordonsindustri
            utan snarare utplånar den. Även Miljöpartiet vill att staten lämnar
            osäkra lönegarantier. Det visar att Miljöpartiet liksom Socialdemokraterna
            och Vänsterpartiet inte förstår vilket risktagande det vore med
            skattebetalarnas pengar.
          </seg>
        </u>
        <note type="speaker" xml:id="i-2vPJMW1YZjeCUUSbG7dRo8">
          Anf. 13 KARIN PILSÄTER (fp):
        </note>
        <u xml:id="i-b43c9f8227ebea28-131" next="i-b43c9f8227ebea28-132" who="Q4972961">
          <seg xml:id="i-M8CprzR5AH5E2cBvmMpcRq">
            Herr talman! Debatten böljar lite kring många olika frågor. Det
            är ROT-avdrag och hushållstjänster blandat med EIB-lån.
          </seg>
        </u>
        <u xml:id="i-b43c9f8227ebea28-132" prev="i-b43c9f8227ebea28-131" who="Q4972961" next="i-b43c9f8227ebea28-133">
          <seg xml:id="i-LS6yE1MXzC7ttLRLwT4Gu5">
            När man hör Vänsterpartiet skulle man kunna tro att om staten
            skulle ge en garanti för Saab när det gäller att ta ett lån i
            Europeiska investeringsbanken skulle det vara det Kinderägg som
            alla önskar sig, som uppfyller alla önskningar i ett.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=17"/>
        <u xml:id="i-b43c9f8227ebea28-133" prev="i-b43c9f8227ebea28-132" who="Q4972961" next="i-b43c9f8227ebea28-134">
          <seg xml:id="i-QAZ3BhrbKAz1x52YCFSvis">
            Riktigt så enkelt är det inte. Även om det skulle fungera med
            en statsgaranti och ett lån för Saab i EIB kan inte det lånet
            användas för att betala de löpande räkningarna. Det kan inte användas
            för att betala ut löner till arbetarna i fabriken, som inte har
            full täckning för sin arbetstid därför att bilarna inte köps.
          </seg>
        </u>
        <u xml:id="i-b43c9f8227ebea28-134" prev="i-b43c9f8227ebea28-133" who="Q4972961" next="i-b43c9f8227ebea28-135">
          <seg xml:id="i-8EqnhgrwevmZnHvXEJyHaD">
            Det är ingen lösning, och det tycker jag att vi alla måste vara
            medvetna om. Det krävs helt andra typer av insatser och ledarskap
            för att Saab ska kunna klara sig i det här kortare perspektivet.
          </seg>
        </u>
        <u xml:id="i-b43c9f8227ebea28-135" prev="i-b43c9f8227ebea28-134" who="Q4972961" next="i-b43c9f8227ebea28-136">
          <seg xml:id="i-3TPg9sPf1r1L2Y7bWMaF7q">
            Skattebetalarna ska inte ta på sig uppgiften att gå in och vara
            någon löpande förlusttäckare i ett stort internationellt företag.
            Det trodde jag skulle kunna vara en självklarhet i Sveriges riksdag.
            Men så är det tydligen inte. Vänsterpartiet öppnar till och med
            här för att staten ska gå in och ta över ägandet av Saab.
          </seg>
        </u>
        <u xml:id="i-b43c9f8227ebea28-136" prev="i-b43c9f8227ebea28-135" who="Q4972961" next="i-b43c9f8227ebea28-137">
          <seg xml:id="i-5MssfUpYUsMg6udogeYCvZ">
            Herr talman! Vad det handlar om är att vi måste visa det politiska
            ledarskapet och vara med och bidra till omställning i flera olika
            dimensioner. Vi måste vara med och hjälpa människor till omställning,
            de som blir övertaliga, för att de ska rusta sig bättre för att
            kunna komma tillbaka på arbetsmarknaden. Därför byggs yrkesutbildningen
            ut.
          </seg>
        </u>
        <u xml:id="i-b43c9f8227ebea28-137" prev="i-b43c9f8227ebea28-136" who="Q4972961" next="i-b43c9f8227ebea28-138">
          <seg xml:id="i-MncySNSspUaw6RuuV9bKPk">
            När man hör Tomas Eneroth kan man tro att det skulle vara en
            lämplig åtgärd att ha väldigt mycket arbetsmarknadsutbildning
            när sysselsättningen ökar mycket kraftigt. Så är det inte.
          </seg>
        </u>
        <u xml:id="i-b43c9f8227ebea28-138" prev="i-b43c9f8227ebea28-137" who="Q4972961" next="i-b43c9f8227ebea28-139">
          <seg xml:id="i-JVBTbaZYff2s8XAfi63Cor">
            Efter regeringsskiftet 2006 började jobben med full kraft rulla
            in, inte bara på grund av konjunkturen utan faktiskt också på
            grund av de reformer på arbetsmarknaden som gjordes. Det har inneburit
            att kanske mellan 50 000 och 100 000 personer hade ett jobb när
            lågkonjunkturen rullade in, som de annars inte skulle ha haft.
          </seg>
        </u>
        <u xml:id="i-b43c9f8227ebea28-139" prev="i-b43c9f8227ebea28-138" who="Q4972961" next="i-b43c9f8227ebea28-140">
          <seg xml:id="i-VNHcfFeTBNZ6fpwbA2QTMx">
            Det är självklart att man minskar på arbetsmarknadsåtgärderna
            i en sådan situation. Och nu ökar man dem. Yrkesutbildningen byggs
            ut med både yrkeskomvux och yrkeshögskola. Platser på högskolan
            omfördelas. Ute i regionerna hittar man många kreativa lösningar
            när det gäller fortbildning och kortare utbildningar där man använder
            de resurser som finns.
          </seg>
        </u>
        <u xml:id="i-b43c9f8227ebea28-140" prev="i-b43c9f8227ebea28-139" who="Q4972961" next="i-b43c9f8227ebea28-141">
          <seg xml:id="i-TMS3iSHy7CLNfC89iGfEpr">
            Det är klart att vi ständigt måste fråga oss: Är systemen tillräckligt
            flexibla? Är det ytterligare insatser som behöver göras? Är det
            kanske regelförändringar som krävs? Ja, det måste vi hela tiden
            vara beredda att göra. Men som det ser ut i dag kan man ändå göra
            väldigt mycket med de olika resurser som finns.
          </seg>
        </u>
        <u xml:id="i-b43c9f8227ebea28-141" prev="i-b43c9f8227ebea28-140" who="Q4972961" next="i-b43c9f8227ebea28-142">
          <seg xml:id="i-4cNgiaR1f1oAGPqMu7nk9w">
            Herr talman! Det ledarskap som man i dag visar ute i industrin
            tycker jag också att vi ska lyfta fram och sätta stort värde på
            därför att det här är, som jag sade tidigare, en krissituation
            med många olika dimensioner.
          </seg>
        </u>
        <u xml:id="i-b43c9f8227ebea28-142" prev="i-b43c9f8227ebea28-141" who="Q4972961" next="i-b43c9f8227ebea28-143">
          <seg xml:id="i-BjYfS12CZnFddN58ruBfEm">
            Det handlar om att vi behöver göra en stor strukturomvandling.
            Man kan då inte samtidigt säga från politiskt håll: Precis så
            som industrin ser ut i dag ska den se ut även i morgon och i övermorgon.
            Det måste också finnas en industriell dynamik där vi inte är de
            rätta att tala om och peka ut vilka företag som ska finnas, hur
            stora de ska vara och exakt vilka produkter som ska levereras.
          </seg>
        </u>
        <u xml:id="i-b43c9f8227ebea28-143" prev="i-b43c9f8227ebea28-142" who="Q4972961">
          <seg xml:id="i-8V2y7TNgrhf5Wxp2SsSTns">
            Det sker nu en jättesatsning på forskning och utveckling. Det
            är otroligt bra. Men det måste också vara så att ägarna går in
            och tar ansvaret för att klara den kortsiktiga situationen. Det
            politiska ledarskapet och de politiska besluten handlar om att
            hjälpa människor till omställning.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=18"/>
        <note type="speaker" xml:id="i-KZEnjacRn5wqNNSfvSsYLn">
          Anf. 14 MIKAEL OSCARSSON (kd):
        </note>
        <u xml:id="i-b43c9f8227ebea28-144" next="i-b43c9f8227ebea28-145" who="Q6030080">
          <seg xml:id="i-6viNFuS87EpbMiommfaZgp">
            Herr talman! Vi är alla i denna kammare oroliga över vad som
            händer i fordonsindustrin. Det är inte sant, som det har påståtts
            i debatten, att regeringen sitter passiv och inte gör någonting.
            Vi gör mycket.
          </seg>
        </u>
        <u xml:id="i-b43c9f8227ebea28-145" prev="i-b43c9f8227ebea28-144" who="Q6030080" next="i-b43c9f8227ebea28-146">
          <seg xml:id="i-1pSM4KK1CyzamJorEDXhj">
            Skillnaden mot oppositionen är dock att regeringen måste ta ansvar.
            Vi måste se till att åtgärderna prickar rätt samtidigt som vi
            har ansvar för landets ekonomi.
          </seg>
        </u>
        <u xml:id="i-b43c9f8227ebea28-146" prev="i-b43c9f8227ebea28-145" who="Q6030080" next="i-b43c9f8227ebea28-147">
          <seg xml:id="i-EPg9mcLGN5tQWY4fvDur9J">
            Oppositionen tycks ha hur mycket pengar som helst, och man vill
            satsa mer pengar till allt och alla. Företagen tycks inte ha något
            eget ansvar, utan staten ska kunna ta över alla kostnader. En
            sådan politik skulle försätta Sverige i ett ännu värre läge med
            konsekvenser långt in i framtiden.
          </seg>
        </u>
        <u xml:id="i-b43c9f8227ebea28-147" prev="i-b43c9f8227ebea28-146" who="Q6030080" next="i-b43c9f8227ebea28-148">
          <seg xml:id="i-XeiszqNTU7y5WXuiaXfiFJ">
            Att försätta Sverige i en situation med stora budgetunderskott
            och i ett ekonomiskt kaos hjälper inte många industrier. Det hjälper
            kanske på kort sikt, men på längre sikt skulle det vara förödande.
          </seg>
        </u>
        <u xml:id="i-b43c9f8227ebea28-148" prev="i-b43c9f8227ebea28-147" who="Q6030080" next="i-b43c9f8227ebea28-149">
          <seg xml:id="i-AykRMAjALjRxC238FSgpHo">
            En del menar på fullt allvar att staten borde köpa upp både Volvo
            och Saab för att rädda dessa bilmärken. Det vore rent oansvarigt
            av regeringen att hantera skattebetalarnas pengar på detta sätt.
            Ingenting säger att staten skulle vara en bättre ägare av dessa
            företag, och ett sådant agerande skulle vara att leka rysk roulett
            med skattebetalarnas pengar.
          </seg>
        </u>
        <u xml:id="i-b43c9f8227ebea28-149" prev="i-b43c9f8227ebea28-148" who="Q6030080" next="i-b43c9f8227ebea28-150">
          <seg xml:id="i-LuRHE2TLQRDs6UuLJDRZA9">
            Det staten ska göra är att skapa förutsättningar för fordonsindustrin,
            så att den ska kunna stå på egna ben, men inte att ta över hela
            företag.
          </seg>
        </u>
        <u xml:id="i-b43c9f8227ebea28-150" prev="i-b43c9f8227ebea28-149" who="Q6030080" next="i-b43c9f8227ebea28-151">
          <seg xml:id="i-AD6vsmLvFqzW7nP77Avfj3">
            Vi måste se till att det vi gör och det vi kommer att göra är
            till gagn för fordonsindustrin på lång sikt.
          </seg>
        </u>
        <u xml:id="i-b43c9f8227ebea28-151" prev="i-b43c9f8227ebea28-150" who="Q6030080" next="i-b43c9f8227ebea28-152">
          <seg xml:id="i-RnN23LSBRTWpBYn85n5roL">
            Sverige ska tillsammans med vår omvärld ställa om klimatpolitiken
            i syfte att minska våra klimatpåverkande utsläpp. I denna omställning
            kommer transportsektorn att betyda mycket, eftersom transporterna
            står för en betydande del av de fossila utsläppen. Detta ger en
            enorm möjlighet för fordonsindustrin att återigen slå sig in på
            marknaden, att erbjuda klimatsmarta fordon. Detta förstärks av
            regeringens ekonomiska styrmedel för att konsumenterna ska handla
            klimatsmart.
          </seg>
        </u>
        <u xml:id="i-b43c9f8227ebea28-152" prev="i-b43c9f8227ebea28-151" who="Q6030080" next="i-b43c9f8227ebea28-153">
          <seg xml:id="i-VN6EPxrML3o7REpocc3wXK">
            Regeringens satsning på att stärka forskning och utveckling med
            grön inriktning med 3 miljarder kronor är menad att stödja fordonsindustrin
            i denna omställning. Det är denna typ av åtgärder som stärker
            fordonsindustrins långsiktiga förutsättningar på en global marknad.
          </seg>
        </u>
        <u xml:id="i-b43c9f8227ebea28-153" prev="i-b43c9f8227ebea28-152" who="Q6030080" next="i-b43c9f8227ebea28-154">
          <seg xml:id="i-3Hg1z2TBeb3dYcJSgDiUwC">
            Allra sist tänkte jag bara påpeka något. Tomas Eneroth lämnade
            bilindustrin och kom in på hushållsnära tjänster och på ROT-avdrag.
            Jag tycker att det är tragiskt att Tomas Eneroth och Socialdemokraterna
            inte ser den möjlighet som detta ger.
          </seg>
        </u>
        <u xml:id="i-b43c9f8227ebea28-154" prev="i-b43c9f8227ebea28-153" who="Q6030080" next="i-b43c9f8227ebea28-155">
          <seg xml:id="i-PrpgSVwQARbmNjprfisZyo">
            Det ger vita arbetstillfällen. Hushållsnära tjänster har förvandlat
            svart arbetskraft till vit arbetskraft. Det ger en massa nya arbetstillfällen.
            Jag tycker att det är cyniskt att man talar ned någonting som
            betyder så mycket för så många.
          </seg>
        </u>
        <u xml:id="i-b43c9f8227ebea28-155" prev="i-b43c9f8227ebea28-154" who="Q6030080">
          <seg xml:id="i-BsfDSduVpPwZFKbW8Jjo5v">
            Vad Tomas Eneroth inte säger, exempelvis, är att man vill fördubbla
            arbetsgivaravgiften för ungdomar. Det skulle vara direkt skadligt
            för Sverige.
          </seg>
        </u>
        <note type="speaker" xml:id="i-GMoJufNux3GrCq9o5vbZjV">
          Anf. 15 PETER ERIKSSON (mp):
        </note>
        <u xml:id="i-b43c9f8227ebea28-156" next="i-b43c9f8227ebea28-157" who="Q470630">
          <seg xml:id="i-WyXFfgp3KCwo6J2XsQWyrK">
            Herr talman! Maud Olofsson pratar om frågor som: Vad innebär
            det att ta ansvar för samhällsekonomin? Hon pratar också om att
            näringslivet måste ta sitt ansvar. Politiken ska ta sitt ansvar.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=19"/>
        <u xml:id="i-b43c9f8227ebea28-157" prev="i-b43c9f8227ebea28-156" who="Q470630" next="i-b43c9f8227ebea28-158">
          <seg xml:id="i-KED1xFbPNp5fE69E3TRehU">
            Jag tycker att det är en väldigt viktig fråga, och jag skulle
            vilja att vi försökte borra ned oss lite mer i den frågan. Vad
            är egentligen politikens ansvar här, och vad är näringslivets
            ansvar?
          </seg>
        </u>
        <u xml:id="i-b43c9f8227ebea28-158" prev="i-b43c9f8227ebea28-157" who="Q470630" next="i-b43c9f8227ebea28-159">
          <seg xml:id="i-AZt7FnkGjXyyqQUuziBULj">
            Jag tycker att politikens ansvar är att formulera en modern industripolitik,
            att samarbeta med näringslivet. Det är inte att som näringsminister
            stå i offentliga slagsmål med de företag som krisar utan att sätta
            sig ned och samarbeta och samtala med dem, medverka till långsiktiga
            lösningar när företag krisar och branscher går dåligt.
          </seg>
        </u>
        <u xml:id="i-b43c9f8227ebea28-159" prev="i-b43c9f8227ebea28-158" who="Q470630" next="i-b43c9f8227ebea28-160">
          <seg xml:id="i-F6J3rKQMCq8bAkfgV1v19c">
            Jag tror att det är samma uppgift som vilket kommunalråd som
            helst i Sverige har när företag går dåligt. Man sätter sig ned
            och pratar. Man ser om man kan hjälpa till att hitta lösningar.
          </seg>
        </u>
        <u xml:id="i-b43c9f8227ebea28-160" prev="i-b43c9f8227ebea28-159" who="Q470630" next="i-b43c9f8227ebea28-161">
          <seg xml:id="i-Tmtm4SH4ZA2nBwws6kCVgD">
            Bilden av den svenska näringsministern är däremot att hon tar
            offentlig strid med företag. Hon svärtar ned företagen. I stället
            för att hjälpa dem skadar hon företagen och möjligheterna att
            skapa lösningar. Det är inte bra.
          </seg>
        </u>
        <u xml:id="i-b43c9f8227ebea28-161" prev="i-b43c9f8227ebea28-160" who="Q470630" next="i-b43c9f8227ebea28-162">
          <seg xml:id="i-VzjWQeLJbAVrb9mHUD6iUS">
            Man har säkert också gjort en del åtgärder på Näringsdepartementet
            som inte syns utåt för att skapa lösningar. Men jag tycker definitivt
            att bilden totalt sett är att man inte har lagt ned den energi
            som krävs och som kan krävas av en modern industripolitik och
            en näringsminister som verkligen vill medverka till lösningar.
          </seg>
        </u>
        <u xml:id="i-b43c9f8227ebea28-162" prev="i-b43c9f8227ebea28-161" who="Q470630" next="i-b43c9f8227ebea28-163">
          <seg xml:id="i-URaxnctby8sj7EraZ7ojSu">
            Jag tycker dessutom att regeringen med den övriga politiken medverkar
            till att förvärra krisen i stället för att lösa den.
          </seg>
        </u>
        <u xml:id="i-b43c9f8227ebea28-163" prev="i-b43c9f8227ebea28-162" who="Q470630" next="i-b43c9f8227ebea28-164">
          <seg xml:id="i-V5c8qbvty4jwpSPgeyn9ia">
            Den diskussion som Tomas Eneroth har haft om a-kassan är bara
            ett exempel. Man har också agerat väldigt fel konjunkturmässigt.
          </seg>
        </u>
        <u xml:id="i-b43c9f8227ebea28-164" prev="i-b43c9f8227ebea28-163" who="Q470630" next="i-b43c9f8227ebea28-165">
          <seg xml:id="i-7qNRFHUnQawGxBgp9udwn7">
            Man kommer med stora skattesänkningar till oss som har bra inkomster
            när konjunkturen är på topp. Sedan när konjunkturen vänder har
            man tömt påsen och står och säger: Nej, vi måste ta ansvar genom
            att inte göra någonting, genom att hålla igen. Och det är att
            ta ansvar för skattebetalarna.
          </seg>
        </u>
        <u xml:id="i-b43c9f8227ebea28-165" prev="i-b43c9f8227ebea28-164" who="Q470630" next="i-b43c9f8227ebea28-166">
          <seg xml:id="i-EpmXLnpkzst2DmB35ji5c6">
            Det är ett stort misslyckande egentligen när man har utnyttjat
            huvuddelen av de resurser som vi har byggt upp under många års
            goda tider till att slösa bort dem just innan lågkonjunkturen
            kommer. Nu skulle de ha behövts, Maud Olofsson. Nu skulle vi ha
            behövt göra stora omställningar i samhället, investeringar och
            satsningar som kunde skapa massor av nya jobb och medverka till
            att lösa krisen i stället.
          </seg>
        </u>
        <u xml:id="i-b43c9f8227ebea28-166" prev="i-b43c9f8227ebea28-165" who="Q470630" next="i-b43c9f8227ebea28-167">
          <seg xml:id="i-BW9Qia8wbuLMNjP2U1mWM2">
            Jag tycker att det är väldigt talande när vi ser och jämför USA
            med Europa och EU i dag. I USA har man en mycket sämre situation
            egentligen när det gäller regeringens ekonomi och mycket av samhällsekonomin
            än vad vi har i Sverige. Men där gör man stora satsningar nu för
            att ställa om och skapa jobb.
          </seg>
        </u>
        <u xml:id="i-b43c9f8227ebea28-167" prev="i-b43c9f8227ebea28-166" who="Q470630" next="i-b43c9f8227ebea28-168">
          <seg xml:id="i-V6td8sdt35K2sifzR3Q83">
            I går på tv kunde vi allihop se när EU-kommissionens ordförande
            står och säger: Vi behöver inte göra de satsningarna, för vi har
            a-kassan.
          </seg>
        </u>
        <u xml:id="i-b43c9f8227ebea28-168" prev="i-b43c9f8227ebea28-167" who="Q470630" next="i-b43c9f8227ebea28-169">
          <seg xml:id="i-8Se5pviyxjdD53zTtDUYzZ">
            Vi behöver alltså inte satsa på en industripolitik i Europa för
            att se till att vi har en konkurrenskraftig modern industri och
            moderna företag för att vi har en a-kassa.
          </seg>
        </u>
        <u xml:id="i-b43c9f8227ebea28-169" prev="i-b43c9f8227ebea28-168" who="Q470630" next="i-b43c9f8227ebea28-170">
          <seg xml:id="i-Gym4Gei2YaoPKzBDNmjLPs">
            Vad har vi gjort i Sverige? Vi har en regering som har raserat
            stora delar av trygghetssystemet. Hundratusentals människor står
            i dag helt utanför trygghetssystemet. De som är kvar har mycket
            sämre möjligheter än tidigare. Jag tycker att det närmast är ett
            hån mot alla de människor som i dag riskerar att bli eller redan
            har blivit arbetslösa att peka på a-kassan och skicka ned en statsminister
            som säger att vi jobbar för att inte göra någonting.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=20"/>
        <u xml:id="i-b43c9f8227ebea28-170" prev="i-b43c9f8227ebea28-169" who="Q470630">
          <seg xml:id="i-WFzjiYiMNcf15BP2CNKTKP">
            Det är ingen bra signal till svenska företag och svenska arbetslösa.
          </seg>
        </u>
        <note type="speaker" xml:id="i-Sd77KvkKmFttHtiPjvJN7d">
          Anf. 16 TALMANNEN:
        </note>
        <u xml:id="i-b43c9f8227ebea28-171" who="Q1375199">
          <seg xml:id="i-Jc2LfqjxD6cDEchHViZ5YM">
            Jag vill vädja till samtliga att hålla sig till debattämnet Fordonsindustrins
            framtid. Jag är fullt medveten om att man kan behöva exemplifiera
            vid sidan om, men vi måste hålla oss till det. Det säger riksdagsordningen
            mycket tydligt.
          </seg>
        </u>
        <note type="speaker" xml:id="i-6LUhY8XQPYZRbagSVkK3mt">
          Anf. 17 Näringsminister MAUD OLOFSSON (c):
        </note>
        <u xml:id="i-b43c9f8227ebea28-172" next="i-b43c9f8227ebea28-173" who="Q253640">
          <seg xml:id="i-Tds93hZfnF8VXmgrNy9RzM">
            Herr talman! Svensk fordonsindustri är mer än Saab. Jag tycker
            att det är viktigt att säga att de dialoger som vi har haft med
            hela fordonsindustrin har varit väldigt bra. Alla diskussioner
            vi har haft med Volvo, Scania och Volvo Cars men också med Saab,
            ska jag säga, har varit tuffa men väldigt konstruktiva. Det är
            tack vare att Sverige var först ut som tre av fyra svenska stora
            fordonsföretag kan få EIB-lån. Vi var först ut i beslutsfattandet.
            Det var för att vi agerade snabbt och kom först ut med vårt paket.
          </seg>
        </u>
        <u xml:id="i-b43c9f8227ebea28-173" prev="i-b43c9f8227ebea28-172" who="Q253640" next="i-b43c9f8227ebea28-174">
          <seg xml:id="i-PChBXfA27gZZSY5ENs2Cno">
            Det är också viktigt att säga när det gäller de 28 miljarder
            som vi har satsat att forskningsbolaget finns redan. Det är klart
            att man jobbar med forskningsidéer. Det är inte säkert att alla
            riksdagsledamöter känner till det. Men jag känner till vilka diskussioner
            som pågår. Det är så det måste gå till. Först tar man fram konkreta
            idéer. Sedan får man en finansiering. Det gällde EIB-lån. Det
            gäller forskningssatsningar och annat.
          </seg>
        </u>
        <u xml:id="i-b43c9f8227ebea28-174" prev="i-b43c9f8227ebea28-173" who="Q253640" next="i-b43c9f8227ebea28-175">
          <seg xml:id="i-2HzzAJbMo6gx1QpgC4Czbc">
            Tomas Eneroth säger att vi gömmer oss bakom finanskrisen. Har
            finanskrisen gått spårlöst förbi Socialdemokraterna? Har inte
            Socialdemokraterna förstått att det är finanskrisen som gör att
            Volvo, Scania och många fler inte har några kunder för att de
            inte får låna pengar? Det finns efterfrågan på fordon, men man
            får ju inte låna pengar för att köpa. Det är klart att finanskrisen
            hör ihop med det som händer på fordonsindustrins område.
          </seg>
        </u>
        <u xml:id="i-b43c9f8227ebea28-175" prev="i-b43c9f8227ebea28-174" who="Q253640" next="i-b43c9f8227ebea28-176">
          <seg xml:id="i-VM9mh7cTQLnyWuox7zz6VE">
            Vänsterpartiet frågar vad det är i affärsplanen som är svårigheten
            för mig. Det är ju en ägare som måste granska affärsplanen. Vi
            måste ha en solid ägare som tar över Saab om de ska kunna få ett
            EIB-lån.
          </seg>
        </u>
        <u xml:id="i-b43c9f8227ebea28-176" prev="i-b43c9f8227ebea28-175" who="Q253640" next="i-b43c9f8227ebea28-177">
          <seg xml:id="i-G9YU5oRvjCGag6RrNGeqfz">
            Jag tycker att det är överraskande att Vänsterpartiet nu är berett
            att ta över Saab. Jag undrar: Är det en position från hela oppositionen
            att ni nu är beredda att äga Saab? I så fall är det otroligt överraskande.
          </seg>
        </u>
        <u xml:id="i-b43c9f8227ebea28-177" prev="i-b43c9f8227ebea28-176" who="Q253640" next="i-b43c9f8227ebea28-178">
          <seg xml:id="i-FJrstCoYduybbBkj5VaggR">
            Då tycker jag att ni ska tala om varifrån ni tar pengarna. Hur
            många färre lärare, hur många färre sjuksköterskor, hur många
            färre poliser blir det om ni ska gå in och äga bilfabriker?
          </seg>
        </u>
        <u xml:id="i-b43c9f8227ebea28-178" prev="i-b43c9f8227ebea28-177" who="Q253640">
          <seg xml:id="i-5K96h9r71bwEdGvvqrivZe">
            Vår roll som politiker är att skapa grunden för ett näringslivsklimat,
            naturligtvis en stark industripolitik men också ambitiösa klimat-
            och energimål. Det är det som vi siktar på, och det är de instrumenten
            vi stöder genom forskning och utveckling, genom utbildning och
            lån och alla insatser för att göra den här omställningen möjlig.
            Vi är på god väg.
          </seg>
        </u>
        <note type="speaker" xml:id="i-TGzwGKxiD4kK3jcjXKrCof">
          Anf. 18 ROSSANA DINAMARCA (v):
        </note>
        <u xml:id="i-b43c9f8227ebea28-179" next="i-b43c9f8227ebea28-180" who="Q4944866">
          <seg xml:id="i-QTgyx33fCLFjS6wzgWuNVa">
            Herr talman! I sin inledning sade Maud Olofsson att Saabs affärsplan
            inte är trovärdig. Återigen gör Maud Olofsson krumbukter för att
            ändra sig och ändra förutsättningar för fordonsindustrin men också
            för den här debatten.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=21"/>
        <u xml:id="i-b43c9f8227ebea28-180" prev="i-b43c9f8227ebea28-179" who="Q4944866" next="i-b43c9f8227ebea28-181">
          <seg xml:id="i-Bso5oayrqVhro8Vpk7LTAd">
            Ni har sänkt skatten med över 70 miljarder för de mest välbeställda.
            Ursäkta, herr talman, jag är inne på städhjälpen igen. Ni är beredda
            att subventionera den för de mest välbeställda.
          </seg>
        </u>
        <u xml:id="i-b43c9f8227ebea28-181" prev="i-b43c9f8227ebea28-180" who="Q4944866" next="i-b43c9f8227ebea28-182">
          <seg xml:id="i-RaHizQLS4yChqFD9caMWjA">
            Maria Plass, hur tror du att en arbetslös Saabanställd med 8
            000 ska kunna ha råd att köpa sig en Saab eller Volvo?
          </seg>
        </u>
        <u xml:id="i-b43c9f8227ebea28-182" prev="i-b43c9f8227ebea28-181" who="Q4944866" next="i-b43c9f8227ebea28-183">
          <seg xml:id="i-S7inkMfdvec6ePTiRgJLMK">
            Skulle vi gå in utan garantier? Nej, Saab har en affärsplan.
            Till skillnad från regeringen tror jag att det finns möjligheter
            för den. Vi tror på den, och de Saabanställda tror på den. Ledningen
            tror på den. Regeringen kan inte säga vad det är som inte är trovärdigt
            i den.
          </seg>
        </u>
        <u xml:id="i-b43c9f8227ebea28-183" prev="i-b43c9f8227ebea28-182" who="Q4944866" next="i-b43c9f8227ebea28-184">
          <seg xml:id="i-PMsP5AxiGxwKmuTgC4y9Vy">
            Den enda som har stått för förstatligande här i verkligheten
            är ju regeringen själv 50 miljarder rakt in i Carnegie och man
            tog över.
          </seg>
        </u>
        <u xml:id="i-b43c9f8227ebea28-184" prev="i-b43c9f8227ebea28-183" who="Q4944866" next="i-b43c9f8227ebea28-185">
          <seg xml:id="i-SwMsuQqEYT5gDg5B6JTopY">
            Herr talman! Som jag nämnde har jag under veckan talat med många
            Saabanställda. De bad mig att hälsa till regeringen: Stötta oss
            aktivt! Rädda våra jobb och svensk bilindustri! Skaffa värdiga
            alternativ till arbetslösheten och höj taket i a-kassan!
          </seg>
        </u>
        <u xml:id="i-b43c9f8227ebea28-185" prev="i-b43c9f8227ebea28-184" who="Q4944866" next="i-b43c9f8227ebea28-186">
          <seg xml:id="i-HxKCJwKXU55vfJPTi7etrS">
            Efter den här debatten kan jag konstatera att regeringen inte
            hört ett ord av vad de har sagt. Näringsministern har inte heller
            kunnat svara på varför man inte kan ge Saab lånegarantier och
            peka på vad i affärsplanen man inte tror på.
          </seg>
        </u>
        <u xml:id="i-b43c9f8227ebea28-186" prev="i-b43c9f8227ebea28-185" who="Q4944866">
          <seg xml:id="i-5aBUTaFNFkiC6BrrfGZwtJ">
            Det enda regeringen och Maud Olofsson i dag har kunnat prestera
            är tomma ord utan innehåll. Det är djupt tragiskt. Sverige behöver
            en ny regering och verkligen också en ny politik.
          </seg>
        </u>
        <note type="speaker" xml:id="i-NWbK4SWa4bCNigayoVYWfx">
          Anf. 19 TOMAS ENEROTH (s):
        </note>
        <u xml:id="i-b43c9f8227ebea28-187" next="i-b43c9f8227ebea28-188" who="Q5711551">
          <seg xml:id="i-XSLKYqSzRWj3DyUJb4Vpt3">
            Herr talman! Maria Plass väljer att attackera fordonsindustrins
            förslag till miljöbils- och skrotningspremie. Det är förvånansvärt.
          </seg>
        </u>
        <u xml:id="i-b43c9f8227ebea28-188" prev="i-b43c9f8227ebea28-187" who="Q5711551" next="i-b43c9f8227ebea28-189">
          <seg xml:id="i-N45iR3D8WfUVHojv6RUoTT">
            Vi har räknat på det, och vi vet att det ger effekt. Det blev
            en 20-procentig försäljningsökning i Tyskland. 180 000 bilar skrotades
            ut från den tyska bilparken. Det var bilar med dåliga miljöegenskaper.
            Dessutom medförde det en bibehållen kapacitet i tysk bilindustri
            och en kraftig förstärkning på hemmamarknaden. Det gör att man
            slapp varsla eller göra stora uppsägningar i tysk bilindustri.
          </seg>
        </u>
        <u xml:id="i-b43c9f8227ebea28-189" prev="i-b43c9f8227ebea28-188" who="Q5711551" next="i-b43c9f8227ebea28-190">
          <seg xml:id="i-XEYiU5NfLeHUbcbgKXvr8w">
            I Sverige är effekten den motsatta. Där avskaffades miljöbilspremien.
            Försäljningen av Saab och Volvo avstannar. Man får lägga extravarsel
            på både Saab och Volvo på grund av att ni drar undan förutsättningarna
            för att göra något som miljöpolitiskt vore rätt och som dessutom
            industripolitiskt och konjunkturpolitiskt vore rätt.
          </seg>
        </u>
        <u xml:id="i-b43c9f8227ebea28-190" prev="i-b43c9f8227ebea28-189" who="Q5711551" next="i-b43c9f8227ebea28-191">
          <seg xml:id="i-F51NQrohJXuiT9jaufBfPe">
            Ni sänker jobben och lägger i stället resurser i er egen budget
            på hushållsnära tjänster eller skattesänkningar för människor
            med goda inkomster, trots att vi vet att det inte ger några jobb.
          </seg>
        </u>
        <u xml:id="i-b43c9f8227ebea28-191" prev="i-b43c9f8227ebea28-190" who="Q5711551" next="i-b43c9f8227ebea28-192">
          <seg xml:id="i-8hRCmhHUwyqm3ED8UGytCZ">
            När det gäller ungdomsarbetslösheten som Kristdemokraterna var
            inne på kan vi konstatera att den nu i Europa är näst högst. Den
            är näst högst i hela Europa. Ni har valt att göra tusen olika
            insatser, men de har uppenbarligen inte varit rätt. Vi sänker
            däremot arbetsgivaravgifterna för småföretagen. Där har ni valt
            att höja dem.
          </seg>
        </u>
        <u xml:id="i-b43c9f8227ebea28-192" prev="i-b43c9f8227ebea28-191" who="Q5711551" next="i-b43c9f8227ebea28-193">
          <seg xml:id="i-XtW7kZPex5dVQye4vKuos5">
            Åter till fordonsindustrin: Maud Olofsson har inte svarat på
            min fråga som jag har ställt två gånger om omstruktureringsstöd.
            Det är allvarligt. Det underleverantörerna nu behöver få veta,
            om det över huvud taget ska finnas en chans att undgå de konkurser
            vi annars riskerar framöver, är att man ska kunna förvandla undsättningslånen
            till omstruktureringsstöd. Hittills har regeringen sagt nej till
            den möjligheten, låtit bli att ta den chansen trots att kommissionen
            godkänner det. Varför?
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=22"/>
        <u xml:id="i-b43c9f8227ebea28-193" prev="i-b43c9f8227ebea28-192" who="Q5711551" next="i-b43c9f8227ebea28-194">
          <seg xml:id="i-AkYqnYVUNkkkEwgQffsdMB">
            Varför vill man inte använda det? Är det så att de här 28 miljarderna
            bara är skådebröd? Är det som när mamma bakade bullar och man
            aldrig fick smaka dem för att de stod där någonstans och var skådebröd?
            De skulle finnas i frysen ifall det kom gäster.
          </seg>
        </u>
        <u xml:id="i-b43c9f8227ebea28-194" prev="i-b43c9f8227ebea28-193" who="Q5711551">
          <seg xml:id="i-SS3LHcHUmCssHmGR3prrYm">
            Är det till några andra ni har reserverat de 28 miljarder kronorna,
            och vilka är det i så fall? Uppenbarligen är det vare sig underleverantörer
            eller svensk fordonsindustri. Det har vi märkt.
          </seg>
        </u>
        <note type="speaker" xml:id="i-M3oSWhLgVR6B36EkBsVnhF">
          Anf. 20 MARIA PLASS (m):
        </note>
        <u xml:id="i-b43c9f8227ebea28-195" next="i-b43c9f8227ebea28-196" who="Q4973078">
          <seg xml:id="i-5UzkwssQyiLBzXnUUTZMgh">
            Herr talman! Tomas Eneroth ställer frågor, men jag får inga svar.
            Jag har ställt frågor förut om finansiering och vem som ska betala,
            men svaret lär utebli.
          </seg>
        </u>
        <u xml:id="i-b43c9f8227ebea28-196" prev="i-b43c9f8227ebea28-195" who="Q4973078" next="i-b43c9f8227ebea28-197">
          <seg xml:id="i-DpVmLXY2Gqmzdj8bdEJLzA">
            Jag har tidigare besökt Pininfarina, och i måndags besökte jag
            och ett par kolleger Volvo PV och Saab. Det var bra besök. Det
            var mycket givande. Där uppdaterades vi både på dagens situation
            och på framtidens utmaningar.
          </seg>
        </u>
        <u xml:id="i-b43c9f8227ebea28-197" prev="i-b43c9f8227ebea28-196" who="Q4973078" next="i-b43c9f8227ebea28-198">
          <seg xml:id="i-78ttsWZSRRi9ZWAvTxNK9g">
            Just nu är det skilda förutsättningar för Saab och Volvo PV,
            men det finns också likheter. Båda letar aktivt efter en ny ägare,
            men det sker under olika press. Båda fabrikerna har varslat personal.
            Båda vill få del av EIB-lånen.
          </seg>
        </u>
        <u xml:id="i-b43c9f8227ebea28-198" prev="i-b43c9f8227ebea28-197" who="Q4973078" next="i-b43c9f8227ebea28-199">
          <seg xml:id="i-EsAsfqVV66gfxTc1miK8cv">
            Jag kan konstatera att alla tre företagen, och då inkluderar
            jag även Pininfarina, tror starkt på en framtid med en tillverkning
            av miljöbilar. Man har kommit olika långt i sin utveckling, men
            alla har tagit fram eller håller på att ta fram modeller som fokuserar
            på hög säkerhet, bra miljöegenskaper och en supersnygg design.
          </seg>
        </u>
        <u xml:id="i-b43c9f8227ebea28-199" prev="i-b43c9f8227ebea28-198" who="Q4973078" next="i-b43c9f8227ebea28-200">
          <seg xml:id="i-JXbnW77MrnmxnyJjscHZr9">
            Herr talman! Jag vet att det finns en stark önskan hos alla tre
            bilfabrikerna att få en stark långsiktig ägare som gör det möjligt
            att vara med och utveckla och producera framtidens miljöbilar.
          </seg>
        </u>
        <u xml:id="i-b43c9f8227ebea28-200" prev="i-b43c9f8227ebea28-199" who="Q4973078">
          <seg xml:id="i-NNCodHnvqk5T38DkqJFef6">
            Jag kan också tänka mig att de här tre fabrikerna inte vill bli
            en bricka i ett politiskt spel på hög riksdagsnivå.
          </seg>
        </u>
        <note type="speaker" xml:id="i-K5nkn7ZRxjStqmvGvSGdsR">
          Anf. 21 KARIN PILSÄTER (fp):
        </note>
        <u xml:id="i-b43c9f8227ebea28-201" next="i-b43c9f8227ebea28-202" who="Q4972961">
          <seg xml:id="i-XVX3rxPnNmvgBfBET19GCY">
            Herr talman! När det gäller fordonsindustrins framtid får vi
            konstatera att vi behöver prata om framtiden både i form av i
            morgon, nästa vecka och nästa månad och framtiden på mycket längre
            sikt.
          </seg>
        </u>
        <u xml:id="i-b43c9f8227ebea28-202" prev="i-b43c9f8227ebea28-201" who="Q4972961" next="i-b43c9f8227ebea28-203">
          <seg xml:id="i-6XxXS3QdGUYGAMZqdqBXFJ">
            För den omställning som nu måste komma tror jag också att det
            är väldigt angeläget att man har tydliga spelregler och att de
            är långsiktiga. Det handlar nämligen om väldigt långa ledtider,
            det är oerhört mycket pengar som investeras i forskning och utveckling.
            Vi pratar här om väldigt många miljarder, och ska det här fungera
            är det företagen själva som ska tjäna tillbaka de här pengarna.
            Vi pratar faktiskt hela tiden om lån när det gäller de stora satsningarna
            med pengar från Europeiska investeringsbanken. Det är lån som
            företagen måste ta genom att göra en kommersiell kalkyl: Det vi
            i dag satsar på forskning och utveckling tror vi att vi kommer
            att kunna tjäna tillbaka i form av försäljning.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=23"/>
        <u xml:id="i-b43c9f8227ebea28-203" prev="i-b43c9f8227ebea28-202" who="Q4972961" next="i-b43c9f8227ebea28-204">
          <seg xml:id="i-3R9p3ASyY9w4vjbZkXMKWT">
            Jag är glad att vi snart ska sätta i gång och behandla energi-
            och klimatpropositionen. Där finns mycket konkreta spelregler
            för den svenska marknaden i form av att den miljöbilspremie som
            i dag finns växlas över i sänkt fordonsskatt. Det blir fasta spelregler
            för den som funderar på att köpa en ny bil här i Sverige.
          </seg>
        </u>
        <u xml:id="i-b43c9f8227ebea28-204" prev="i-b43c9f8227ebea28-203" who="Q4972961" next="i-b43c9f8227ebea28-205">
          <seg xml:id="i-TqMEiujmSj1RNowBigADYH">
            Forsknings- och utvecklingssatsningarna som handlar om de mer
            direkta statliga pengarna är också lagda så att man vet att de
            gäller över ganska många år. Det stora kunnande, den kompetens
            och den dynamik som finns i den svenska fordonsindustrin och i
            våra forskningsmiljöer måste nu komma till användning. Genom att
            man är med och skapar arenor där företag och människor i företagen
            möts och bryter idéer mot varandra kommer nya projekt fram. Vi
            har också bra miljöer i till exempel våra teknikparker och annat
            som kan fungera som en plattform för att nya idéer kan komma fram
            och nya saker kan utvecklas som sedan omsätts i produkter som
            kan säljas inte bara i Sverige utan på en världsmarknad.
          </seg>
        </u>
        <u xml:id="i-b43c9f8227ebea28-205" prev="i-b43c9f8227ebea28-204" who="Q4972961">
          <seg xml:id="i-2gPMchuy86wRzNfaTFaicD">
            På det viset tror jag att framtiden för den här industrin är
            ljus.
          </seg>
        </u>
        <note type="speaker" xml:id="i-DSuPc86guUaN3e6YraeaZS">
          Anf. 22 MIKAEL OSCARSSON (kd):
        </note>
        <u xml:id="i-b43c9f8227ebea28-206" next="i-b43c9f8227ebea28-207" who="Q6030080">
          <seg xml:id="i-CvGhfARt1PENMDHE9gWSpC">
            Herr talman! Det har varit en viktig debatt. Det har också visat
            sig att oppositionen kommer med samma budskap och samma vals hela
            tiden. Rossana Dinamarca vill ha en ny regering inget nytt under
            solen. Hon vill använda skattebetalarnas pengar och köpa Saab.
            Det tror jag inte att ni som har lyssnat till debatten tycker
            är en bra idé.
          </seg>
        </u>
        <u xml:id="i-b43c9f8227ebea28-207" prev="i-b43c9f8227ebea28-206" who="Q6030080" next="i-b43c9f8227ebea28-208">
          <seg xml:id="i-4nAvf94mFegDyBvydkbwSz">
            Tomas Eneroth tycker att regeringen är overksam och ligger i
            hängmattan. Han påpekar också att vi har den näst högsta ungdomsarbetslösheten
            i Europa cyniskt dock bara att han vill fördubbla arbetsgivaravgiften
            för de arbetsgivare som vill anställa ungdomar.
          </seg>
        </u>
        <u xml:id="i-b43c9f8227ebea28-208" prev="i-b43c9f8227ebea28-207" who="Q6030080" next="i-b43c9f8227ebea28-209">
          <seg xml:id="i-P9aT3PXtH4JqDN1cDjWgRX">
            Jag, Kristdemokraterna och övriga regeringen tror på svensk fordonsindustri,
            trots de problem den för närvarande upplever. Det finns en enorm
            kompetens, erfarenhet och drivkraft i Trollhättan, Göteborg och
            runt om i vårt land. Det finns en stark vilja hos alla parter
            att rädda både Volvo och Saab.
          </seg>
        </u>
        <u xml:id="i-b43c9f8227ebea28-209" prev="i-b43c9f8227ebea28-208" who="Q6030080">
          <seg xml:id="i-5xznLWPUwAW1nH68ZW8DBE">
            Vi måste vara ärliga nog att inse politikens begränsade möjligheter.
            I slutändan handlar det om att företag måste gå med vinst för
            att kunna överleva. Regeringen gör mycket för att stötta företagen
            med forskning, utveckling och kreditgarantier. Detta tillsammans
            med engagerade medarbetare och en vilja hos alla parter att Sverige
            även i framtiden ska ha en stark fordonsindustri tror jag kommer
            att rädda dessa företag. Vi kommer att ha en stark fordonsindustri
            även i framtiden.
          </seg>
        </u>
        <note type="speaker" xml:id="i-27FcHJ6c4CR6VSw2Su8zQp">
          Anf. 23 PETER ERIKSSON (mp):
        </note>
        <u xml:id="i-b43c9f8227ebea28-210" next="i-b43c9f8227ebea28-211" who="Q470630">
          <seg xml:id="i-4uf3C6oBhzsiJcHPG93htC">
            Herr talman! Åhörare och deltagare! Om man vill värna skattebetalarnas
            intressen, samhällsekonomin och statsbudgeten finns det ingenting
            som är så viktigt som att se till att inte arbetslösheten ökar.
            Det är ökad arbetslöshet som nu undergräver statsbudgeten. De
            överskott som vi har samlat ihop till bland annat genom att vi
            har lyckats amortera av på statsskulden under ett antal år undergrävs
            nu av den ökande arbetslösheten. Vi är faktiskt på väg mot stora
            nya underskott i statsbudgeten.
          </seg>
        </u>
        <u xml:id="i-b43c9f8227ebea28-211" prev="i-b43c9f8227ebea28-210" who="Q470630" next="i-b43c9f8227ebea28-212">
          <seg xml:id="i-Vy2Kk71JEyT2zdUfSbMaB4">
            Kan vi motverka ökad arbetslöshet genom en aktiv industripolitik,
            kan vi göra satsningar i lågkonjunkturen och ställa om samhället
            så att de svenska företagen är konkurrenskraftiga och medverkar
            till omställningen, kan vi anställa människor som gör att vi faktiskt
            kan ha en mer hållbar ekonomi och företag som finns kvar när konjunkturen
            vänder uppåt igen då har vi klarat den här krisen.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=24"/>
        <u xml:id="i-b43c9f8227ebea28-212" prev="i-b43c9f8227ebea28-211" who="Q470630" next="i-b43c9f8227ebea28-213">
          <seg xml:id="i-CsTpMd7KMpSWDnE9AwBNku">
            Men tyvärr har vi i dag en regering som har misslyckats när det
            gäller att hantera finanskrisen. Massor av små och medelstora
            företag håller på att slås ut på grund av att ni inte har klarat
            av kredit- och finanskrisen. Det är bara några få banker som över
            huvud taget är med i bankgarantisystemet. Ni har inte hittat några
            andra vägar, trots att vi i oppositionen har pekat på detta.
          </seg>
        </u>
        <u xml:id="i-b43c9f8227ebea28-213" prev="i-b43c9f8227ebea28-212" who="Q470630">
          <seg xml:id="i-DfMZxxd1dEdRvhPc1jepgT">
            Den svenska bilindustrin är i kris, och ni har gjort alldeles
            för lite. Ni pekar på 28 miljarder, men det är inga 28 miljarder
            som har satts i sjön över huvud taget. Det är väldigt lite som
            har gått till bilindustrin och den omställning som behövs där
            som skulle vara nödvändig. Det är GM och Ford som krisar i världen,
            och det är på grund av att de inte har medverkat till omställning.
            De har inte förstått den förändring som är nödvändig, och Saab
            och Volvo åker med.
          </seg>
        </u>
        <note type="speaker" xml:id="i-YMnTteUF3HGjdWibLuagJR">
          Anf. 24 Näringsminister MAUD OLOFSSON (c):
        </note>
        <u xml:id="i-b43c9f8227ebea28-214" next="i-b43c9f8227ebea28-215" who="Q253640">
          <seg xml:id="i-5J29JFTdMuwJvaiDRdwcuA">
            Herr talman! Världen är inne i en djup lågkonjunktur. Vi har
            en global finansiell kris som påverkar oss allihop. Det är kanske
            den största finansiella kris vi har haft på 80 år.
          </seg>
        </u>
        <u xml:id="i-b43c9f8227ebea28-215" prev="i-b43c9f8227ebea28-214" who="Q253640" next="i-b43c9f8227ebea28-216">
          <seg xml:id="i-VAavPkX9V9o7sdbMK3TnXP">
            Vi står samtidigt inför en klimatkris som kanske kan ändra förutsättningarna
            för allt liv här på jorden. Kanske är det så att vi kan åtgärda
            de här sakerna samtidigt. Den finansiella krisen måste åtgärdas
            så att vi får i gång de system som behöver finnas för att företag
            ska kunna verka. Men kanske är klimatkrisen också en historisk
            möjlighet att ställa om till miljövänliga fordon och miljövänlig
            teknik, att använda mindre råvaror och mindre energi.
          </seg>
        </u>
        <u xml:id="i-b43c9f8227ebea28-216" prev="i-b43c9f8227ebea28-215" who="Q253640" next="i-b43c9f8227ebea28-217">
          <seg xml:id="i-MFmxWJKbTA4Fo4N3oayRBg">
            I detta ska Sverige ta ledarskapet. Vi har den mest ambitiösa
            klimat- och energipolitiken i världen, och det är jag stolt över.
            Här kan fordonsindustrin spela en viktig roll för att klara den
            omställningen. Vi har sagt att vi ska ha en fossilfri fordonsflotta
            till 2030. Det kräver lite av oss: ett nytänkande inom forskning
            och utveckling där vi tar till vara företagens möjligheter, de
            anställdas kompetens, för att kunna ställa om åt det här hållet.
          </seg>
        </u>
        <u xml:id="i-b43c9f8227ebea28-217" prev="i-b43c9f8227ebea28-216" who="Q253640" next="i-b43c9f8227ebea28-218">
          <seg xml:id="i-LvfW67nKmh5jCmdFT28an2">
            Jag tror på svensk fordonsindustri, men jag tror också att det
            är viktigt att vi skiljer på våra roller. Ägarna måste ta sitt
            ansvar. Det måste finnas privata finansiärer som tror på affärsplanen,
            som tror på möjligheten och som är beredda att satsa pengar.
          </seg>
        </u>
        <u xml:id="i-b43c9f8227ebea28-218" prev="i-b43c9f8227ebea28-217" who="Q253640" next="i-b43c9f8227ebea28-219">
          <seg xml:id="i-Wh4HRwyTzaM6AewaPEtgGy">
            Svenska regeringen och vi politiker ska se till att matcha det
            med forsknings- och utvecklingspengar, med utbildningsinsatser,
            med lånegarantier, med krediter allt det som är vår verktygslåda.
          </seg>
        </u>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=25"/>
        <u xml:id="i-b43c9f8227ebea28-219" prev="i-b43c9f8227ebea28-218" who="Q253640" next="i-b43c9f8227ebea28-220">
          <seg xml:id="i-RkF9WAARU2Nid2Ar8xmzHV">
            Jag tror att det är viktigt nu att visa ledarskap och visa att
            politiken ställer krav på näringslivet också i svåra tider samtidigt
            som vi är flexibla och ställer krav på oss själva. Det är alldeles
            självklart att regeringen ska vara flexibel och hela tiden justera
            alla system, vad de än heter, för att möta den här krisen.
          </seg>
        </u>
        <u xml:id="i-b43c9f8227ebea28-220" prev="i-b43c9f8227ebea28-219" who="Q253640">
          <seg xml:id="i-PepBFeeDk3z7qdarWqxQRk">
            Jag tror att svensk fordonsindustri har stora möjligheter därför
            att det finns så många kunniga företagare och så många kunniga
            anställda. Det är till dem vi ska vända våra resurser och våra
            åtgärder. Det är tillsammans med dem som vi ska klara svensk fordonsindustri.
          </seg>
        </u>
        <note xml:id="i-X283ru9kHTaWvW6M9mFKCz">
          Överläggningen var härmed avslutad.
        </note>
      </div>
      <div type="commentSection" xml:id="i-AWizFpDMtT4bVwNh6LacGz">
        <note xml:id="i-4ai6WQ4TUJrNUGtMnV6MsS">
          2 § Hänvisning av ärenden till utskott
        </note>
        <note xml:id="i-9j7bBjSo3HVpeVCSNAU8gy">
          Föredrogs och hänvisades
        </note>
      </div>
      <div type="commentSection" xml:id="i-QGwn8usEaeJcnCpXVfZ4Pu">
        <note xml:id="i-ChXsUuhukWqsaZnu7C5wGF">
          3 § Bordläggning
        </note>
        <note xml:id="i-BF6c3ZKEc9sUU8GVYb2rvB">
          Anmäldes och bordlades
        </note>
      </div>
      <div type="commentSection" xml:id="i-5zbxtiXFofEF3fhKcuaB4M">
        <note xml:id="i-5wk7k3MQDYaetBxGbdPJRp">
          4 § Anmälan om interpellationer
        </note>
        <note xml:id="i-GcQYH8Uhao8HT2BfpKna48">
          Anmäldes att följande interpellationer framställts
        </note>
        <note xml:id="i-6kunfX6XCuYNbQjUfu4azy">
          den 20 mars
        </note>
        <note xml:id="i-UfqU4t1bZxy43oF967dPG6">
          Carina Adolfsson Elgestam
        </note>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=26"/>
        <note xml:id="i-8Rr5vMgUZWLTbqTbwUkCoL">
          Sven-Erik Österberg
        </note>
        <note xml:id="i-Nb7vbirH4jXReLkb3GNvEX">
          Carina Adolfsson Elgestam
        </note>
        <note xml:id="i-YFECTzHTsAdH7T6CvF29M3">
          Peter Hultqvist
        </note>
        <note xml:id="i-7yQ8iEZhd2zftSSFx7WRyG">
          Interpellationerna redovisas i bilaga som fogats till riksdagens
          snabbprotokoll tisdagen den 24 mars.
        </note>
      </div>
      <div type="commentSection" xml:id="i-88aZdnchRR9eqYgEUknVnq">
        <note xml:id="i-GemuC54eJX1QqFsyaUa7aD">
          5 § Anmälan om frågor för skriftliga svar
        </note>
        <note xml:id="i-VhzjBe77hk4WSK7tWU2aGU">
          Anmäldes att följande frågor för skriftliga svar framställts
        </note>
        <note xml:id="i-UgzPhhZfrjA8wtAW15FF5W">
          den 20 mars
        </note>
        <note xml:id="i-VFq9dUTQPp225mhKdW8jNW">
          Alf Eriksson
        </note>
        <note xml:id="i-KmkKwujFtE3vPptfanmy1D">
          Mikael Damberg
        </note>
        <note xml:id="i-HoWAcCiktnXVTeCvDmYU9A">
          Ameer Sachet
        </note>
        <note xml:id="i-EMhkmxx9kq3jX1WZgxM2Mz">
          Matilda Ernkrans
        </note>
        <note xml:id="i-Ew2Tu8jgYjTfdEbpqELyPs">
          Matilda Ernkrans
        </note>
        <note xml:id="i-3NhYCBo7Fx4w49u99XFxaQ">
          Matilda Ernkrans
        </note>
        <note xml:id="i-DzBaRVKuRdscv1SZknADbJ">
          Carina Hägg
        </note>
        <note xml:id="i-PHo7KYCEqTj4QR2NJC2PNv">
          Carina Hägg
        </note>
        <note xml:id="i-WXfuFBxqrE6iRiNhdkC2D7">
          Carina Hägg
        </note>
        <note xml:id="i-VB9RcvaeXAeeH8NYjaArqy">
          Carina Hägg
        </note>
        <pb facs="http://data.riksdagen.se/fil/8E5945B7-3944-4782-B9AF-7C172441ECED#page=27"/>
        <note xml:id="i-5TJEoDDHNfndRyadsvxETr">
          Hans Hoff
        </note>
        <note xml:id="i-Wmeu2EYSgqqxFWiziQ4zyu">
          Solveig Hellquist
        </note>
        <u xml:id="i-KibrwKGtGpSf9Qvq5PnXUX" who="Q253640">
          <seg xml:id="i-X9bEiaFdrQoUt15EEcLrnz">
            Frågorna redovisas i bilaga som fogats till riksdagens snabbprotokoll
            tisdagen den 24 mars.
          </seg>
        </u>
      </div>
      <div type="commentSection" xml:id="i-TBXMEzNHVM6eGZtbd6EE5Z">
        <note xml:id="i-A1QeYG2MnAfWdTi4DBVG7K">
          6 § Kammaren åtskildes kl. 12.30.
        </note>
        <note xml:id="i-2bYTivN9SNdq1ZQvKFcPyG">
          Förhandlingarna leddes av talmannen.
        </note>
        <note xml:id="i-4tpGVjfB2EZQaofA353jnL">
          /Eva-Lena Ekman
        </note>
      </div>
    </body>
  </text>
</TEI>
