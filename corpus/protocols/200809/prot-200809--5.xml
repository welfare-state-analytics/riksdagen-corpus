<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200809</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200809</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--5</head>
          <docDate when="2008-09-25 00:00:00">2008-09-25 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2008/09:5
          </note>
          <note>
            Torsdagen den 25 september
          </note>
          <note>
            Kl. 14:00 - 14:50
          </note>
          <note>
            1 § Justering av protokoll
          </note>
          <note>
            Justerades protokollet för den 17 september.
          </note>
          <note>
            2 § Statsministerns frågestund
          </note>
          <note type="speaker">
            Anf. 1 TREDJE VICE TALMANNEN:
          </note>
          <note>
            Vi övergår till statsministerns frågestund. Jag får hälsa statsministern
            välkommen till kammaren.
          </note>
          <note>
            Skattesänkningen för pensionärerna
          </note>
          <note type="speaker">
            Anf. 2 BERIT HÖGMAN (s):
          </note>
          <note>
            Fru talman! För tredje året i rad lägger den borgerliga regeringen
            fram en budget som ökar orättvisorna i vårt land. Det är den tredje
            budgeten som vidgar klyftorna mellan den som har och den som inte
            har lika mycket.
          </note>
          <note>
            Jag tänker då särskilt på pensionärerna. Ni låter pensionärerna
            få en skattesänkning motsvarande en dagens rätt på servicehuset,
            68 kronor, medan de högavlönade kan få upp till det tiodubbla
            i skattesänkning.
          </note>
          <note>
            Pension är inget annat än en ihoptjänad och uppskjuten lön. Pension
            är också ett resultat av ett gott arbete i arbetslivet. Pensionärer
            har också boendekostnader, telefon och andra fasta utgifter som
            ska klaras. Varför i all sin dar, Fredrik Reinfeldt, ska pensionärer
            som har jobbat i hela sitt liv betala högre skatt än vi andra?
          </note>
          <note type="speaker">
            Anf. 3 Statsminister FREDRIK REINFELDT (m):
          </note>
          <note>
            Fru talman! Det är då också tredje chansen för Socialdemokraterna
            att svara på om de avser att gå till val på att återställa skatteförhållandena
            till läget före 2006. Det ska bli mycket intressant att se.
          </note>
          <note>
            Det går inte att beskriva det vi gör som en enda åtgärd för landets
            pensionärer. Det går inte heller att beskriva landets pensionärer
            som en enhetlig grupp. Vi har en väsentligt större förstärkning
            för de grupper av pensionärer som har de minsta marginalerna,
            vilket vi också var tydliga med var vår utgångspunkt, det vill
            säga de som lever på äldreförsörjningsstöd eller som bara lever
            av garantipension. Där talar vi om väsentligt större förbättringar:
            250 kronor i månaden för flertalet i den gruppen.
          </note>
          <note>
            Det kommer också att ske en inkomstpensionsuppräkning som väldigt
            mycket är kopplad till hur många som arbetar, och det kommer flera
            förstärkningar i välfärdens kärna. Det är väldigt viktigt för
            många äldre när det gäller sjukvård och äldreomsorg.
          </note>
          <note>
            Totaliteten är bra. Vi kan säkert återkomma. Men är socialdemokratins
            besked att ni direkt i ett förslag eller i närtid kommer att återställa
            skatteuttaget så att det blir lika för inkomsttagare som för dem
            som inte arbetar?
          </note>
          <note type="speaker">
            Anf. 4 BERIT HÖGMAN (s):
          </note>
          <note>
            Fru talman! Regeringen försöker genom olika kreativa räkneexempel
            och beräkningar få dessa 68 kronor, denna dagens lunch på servicehuset,
            att framstå som något annat än vad det är. Kristdemokraten Lennart
            Sacrédeus tycker till och med att pensionärerna är gnälliga och
            meddelar detta i Expressen. Delar statsministern Lennart Sacrédeus
            uppfattning i den frågan?
          </note>
          <note>
            68 kronor är inte mycket att yvas över. Jag ska vara tydlig här
            i dag. Vi socialdemokrater vill steg för steg minska gapet mellan
            den intjänade lönen, som de facto pensionen är, och löntagarnas
            lön. Fredrik Reinfeldt far med osanning om han någon gång påstår
            något annat.
          </note>
          <note type="speaker">
            Anf. 5 Statsminister FREDRIK REINFELDT (m):
          </note>
          <note>
            Fru talman! Steg för steg kan visa sig ta 3040 år om man inte
            är lite mer precis. Det är ett skattesänkningslöfte från Socialdemokraterna
            på ungefär 23 miljarder som ni framställer. Det är lite ovanligt
            för ert parti. Det är därför också viktigt att veta i vilken tidsutdräkt
            vi talar. Jag tror att pensionärer, lite till åren komna, tycker
            att det är intressant att veta om det är i närtid, om det är nästa
            mandatperiod vi talar om. Ni har inga sådana konkreta besked.
            Det enda besked ni egentligen ger är att ni gradvis, om ni får
            makten, ska göra det lite mindre lönsamt att arbeta varje år som
            ni lägger fram era ekonomiska förslag.
          </note>
          <note>
            Berit Högman, peka inte finger åt 68 kronor i månaden! För en
            del är det faktiskt en förstärkning som är väldigt välkommen.
            För dem som har allra minst blir det ännu mer. Det är också annat
            som tillkommer, för så fungerar vårt svenska pensionssystem. När
            de som är i arbetsför ålder jobbar får de som har jobbat klart
            mer i pension.
          </note>
          <note>
            FRA-lagen och Europakonventionen
          </note>
          <note type="speaker">
            Anf. 6 LARS OHLY (v):
          </note>
          <note>
            Fru talman! Regeringen och statsministern har säkert önskat att
            FRA-frågan skulle ha fallit i glömska under sommaren. Jag är ledsen
            över att göra Fredrik Reinfeldt besviken. Frågor som berör rättssäkerhet
            och personlig integritet kommer alltid att vara högt upp på dagordningen,
            inte minst för oss vänsterpartister som har varit utsatta för
            åsiktsregistrering, övervakning, kontroll och yrkesförbud i historien.
          </note>
          <note>
            Europadomstolen för mänskliga rättigheter i Strasbourg meddelade
            en dom i målet Liberty mot Storbritannien tio dagar efter att
            riksdagen hade fattat beslut. Målet gällde en omfattande avlyssning
            av telefon-, fax- och e-posttrafik. Grunderna var att skydda nationell
            säkerhet, förebygga allvarliga brott och säkra landets välstånd.
            Domstolen fann att avlyssningen stred mot skyddet för privatlivet
            i Europakonventionen.
          </note>
          <note>
            I domskälen uppställdes ett antal villkor som måste vara uppfyllda
            för att avlyssningen ska kunna godtas. Det står helt klart att
            de grundläggande villkoren inte uppfyllts av FRA-lagen.
          </note>
          <note>
            Min fråga är därför: Vilka åtgärder tänker statsministern vidta
            för att FRA-lagen inte ska strida mot Europakonventionen när den
            träder i kraft?
          </note>
          <note type="speaker">
            Anf. 7 Statsminister FREDRIK REINFELDT (m):
          </note>
          <note>
            Fru talman! Min avsikt är att fullfölja den beställning som riksdagen
            har gjort. Den lagstiftning som antogs innehöll flera punkter
            där riksdagen begärde att regeringen skulle återkomma. Man kan
            inte nu analysera det samlade FRA-förslaget av det enkla skälet
            att vi avser att återkomma. Vi tänker göra det när vi är klara
            med vårt arbete i alliansen.
          </note>
          <note>
            Min förhoppning är att det dessutom ska vara ett arbete som i
            grunden täcker större delen av denna riksdag. För jag tror i grunden
            att det går att förena bra och viktig signalspaning med grundläggande
            integritetsvärden.
          </note>
          <note type="speaker">
            Anf. 8 LARS OHLY (v):
          </note>
          <note>
            Fru talman! Den lagstiftning som regeringen drev igenom och som
            man fick en majoritet för här i kammaren den 18 juni uppfyller
            uppenbarligen inte Europakonventionens krav enligt den dom som
            föll tio dagar senare mot Storbritannien. Det tror jag är helt
            uppenbart även för statsministern, om statsministern bemödar sig
            om att läsa den domen.
          </note>
          <note>
            Därmed har regeringen sagt: Vi har drivit igenom en lagstiftning
            som inte skyddar den personliga integriteten ens enligt de internationella
            konventioner som vi sagt oss stå bakom.
          </note>
          <note>
            Då är det högst relevant att ställa den fråga som jag försökte
            få statsministern att besvara men som jag inte fick något svar
            på: Vilka åtgärder tänker statsministern vidta för att FRA-lagen
            ska uppfylla de villkor som Europadomstolen för mänskliga rättigheter
            ställer krav på för att den här lagstiftningen ska vara rimlig
            i förhållande till Europakonventionen om mänskliga rättigheter?
          </note>
          <note type="speaker">
            Anf. 9 Statsminister FREDRIK REINFELDT (m):
          </note>
          <note>
            Fru talman! Jag vet inte om det är uppenbart för alla vänsterpartister
            hur ovanlig den här situationen är. Här står en vänsterpartiledare
            och frågar vad politiken ska göra för att stå upp mot det som
            domstolar i domslut har utfärdat som dom över politiken. Vänsterpartister
            som jag känner brukar säga tvärtom: Kom inte här med några domstolsbeslut
            och försök rätta till politiken! Och gör det framför allt inte
            på EU-nivå! Hur var det med religiositeten när man blir gammal?
          </note>
          <note>
            Mitt svar, Lars Ohly, är att vi inte är färdiga. Det låg i riksdagsbeslutet
            i juni. Det var inte bara ett beslut om en lagstiftning. Det var
            också en beställning av åtgärder som måste vägas in vid den typ
            av prövning som senare kan bli aktuell. Kring detta ska vi återkomma.
          </note>
          <note>
            Felmedicinering av äldre
          </note>
          <note type="speaker">
            Anf. 10 MARIA WETTERSTRAND (mp):
          </note>
          <note>
            Fru talman! Den senaste tiden har vi fått en rad olika rapporter
            som handlar om hur äldre skadas av felmedicineringar i vården.
            Senast i går i Uppdrag granskning togs detta upp.
          </note>
          <note>
            Vi i Miljöpartiet är väldigt glada att denna diskussion äntligen
            kommer, för vi har försökt lyfta fram det här problemet i vårddebatten
            i många år. Trots att kunskapen funnits har väldigt lite hänt.
            Det handlar långt ifrån om några enstaka fall som tas upp i Uppdrag
            granskning , utan det handlar om så många som 20 000 personer
            som varje år skadas allvarligt av läkemedel på våra sjukhus runt
            om i landet. Vi tror att mörkertalet kan vara större.
          </note>
          <note>
            Det här sker inte med ont uppsåt, men det är uppenbart att det
            är en katastrof. Det råder från politikernas håll en stor osäkerhet
            om vad som behöver göras och vad man behöver ta reda på. Miljöpartiet
            vill alltså tillsätta en haverikommission för att komma till rätta
            med den katastrof som detta är inom vården när det gäller läkemedelssäkerhet.
          </note>
          <note>
            Vad vill statsministern göra? Kan du acceptera tillsättandet
            av en sådan haverikommission?
          </note>
          <note type="speaker">
            Anf. 11 Statsminister FREDRIK REINFELDT (m):
          </note>
          <note>
            Fru talman! Det är självklart att det måste ske en uppföljning
            om det finns uppgifter om felmedicinering. Många har vittnat om
            att man i kontakt med gamla människor väldigt ofta får känslan
            av att det är välfyllt i medicinskåpet. Det är många mediciner,
            ibland utfärdade av olika doktorer. Ibland brukar man i efterhand
            också konstatera att en del av medicinerna har den verkan att
            de slår ut varandra.
          </note>
          <note>
            Det är klart att detta väcker frågor om behovet av att kanske
            använda den typ av vårdlotsar som alliansen har föreslaget, att
            vara ett bättre stöd för att ledsaga äldre genom svensk sjukvård
            och få bättre behandlingar och bättre kunskap om vilka insatser
            som sätts in.
          </note>
          <note>
            Naturligtvis ska det också finnas en ansvarsuppföljning i granskning
            av sjukvården, och det finns i realiteten redan i dag. Det är
            där reaktionerna bör komma, men vi ska naturligtvis också följa
            upp om det behöver göras ytterligare steg för att komma åt det
            problem Maria Wetterstrand frågar om.
          </note>
          <note type="speaker">
            Anf. 12 MARIA WETTERSTRAND (mp):
          </note>
          <note>
            Fru talman! Om det vore något annat område där 20 000 personer
            skadades allvarligt varje år tror jag att det skulle vara i fokus
            för politikernas uppmärksamhet under lång tid. Men den här frågan
            tas upp gång på gång och sopas sedan under mattan. Ibland tror
            jag att det kan vara av något slags rädsla för att komma i konflikt
            med läkemedelsbranschens intressen.
          </note>
          <note>
            Nu är det läge att göra någonting. Ansvaret för detta har Socialstyrelsen.
            Det är ett fåtal tjänster där som har ansvar för att kontrollera
            och göra tillsynen över hela Sverige när det gäller förskrivning
            av läkemedel. Detta behöver förstärkas.
          </note>
          <note>
            Kan statsministern ge besked om att han går med på Miljöpartiets
            förslag om att förstärka Socialstyrelsens budget med 30 miljoner
            extra just till den här satsningen? Kanske något av det man beslutat
            ska gå till FRA för övervakning av människors e-post skulle kunna
            gå till kontroll och tillsyn av läkemedel i stället.
          </note>
          <note type="speaker">
            Anf. 13 Statsminister FREDRIK REINFELDT (m):
          </note>
          <note>
            Fru talman! Det är ett väldigt generöst erbjudande att få rösta
            på Miljöpartiets förslag, men vi tycker naturligtvis att de tillsynsåtgärder
            som finns ska fungera. Gör de inte det är vi naturligtvis beredda
            att se över det och också tillföra resurser.
          </note>
          <note>
            Jag tror dock att det är viktigt att säga även det jag i övrigt
            sade, det vill säga att vi förmodligen behöver förstärka också
            det stöd äldre får när de kommer till svensk sjukvård, att vi
            har en bättre samlad kontakt, helst med bara en läkare eller så
            få som möjligt inom sjukvården, även om det ibland finns behov
            av specialister. Där finns nämligen en del av grunden för detta
            att det är många olika mediciner. De har förskrivits från olika
            håll, och det är dessa mediciner som fyller medicinskåpen hemma.
            Det kan vi konstatera.
          </note>
          <note>
            Maria Wetterstrand har väldigt rätt i sin utgångspunkt: Detta
            är ett allvarligt problem som drabbar människor i Sverige. Därför
            måste vi naturligtvis vara beredda att göra mer om de som har
            detta uppdrag i dag inte kan fullgöra sina förpliktelser.
          </note>
          <note>
            Könsneutral äktenskapslagstiftning
          </note>
          <note type="speaker">
            Anf. 14 FREDRICK FEDERLEY (c):
          </note>
          <note>
            Fru talman! Jag hoppas att statsministern har haft en trevlig
            och välbehövlig ledighet i sommar. Jag får också gratulera till
            ett bra arbete med en stark budget som leder Sverige på rätt väg.
          </note>
          <note>
            I listan över propositioner som ska komma under hösten har jag
            noterat att det kommer en proposition om äktenskapsbalken i december.
            Jag skulle vilja fråga statsministern om den kommer att ligga
            i linje med vad statsministern tidigare har uttryckt och att den
            kommer att vara en så kallad könsneutral äktenskapslagstiftning
            med ett innehåll som många av oss här i kammaren, från nästan
            samtliga partier, har efterfrågat under en väldigt lång tid.
          </note>
          <note type="speaker">
            Anf. 15 Statsminister FREDRIK REINFELDT (m):
          </note>
          <note>
            Fru talman! Det som står i propositionsförteckningen är propositioner
            som regeringen avser att lägga fram, och där pågår beredning.
            Det gör det också i detta ärende. Beredningen bygger på en utredning
            som är genomförd och en remissammanställning, men beredningsarbetet
            är inte färdigt. Det är fyra allianspartier i regeringen, och
            vi arbetar för att kunna nå fram till en enighet kring detta och
            återkommer.
          </note>
          <note>
            Resultatet av regeringens politik
          </note>
          <note type="speaker">
            Anf. 16 TINA ACKETOFT (fp):
          </note>
          <note>
            Fru talman! Det är oppositionens roll att vara kritisk, och ingen
            har väl gett kritiken ett så tydligt ansikte som Thomas Östros
            har gjort under denna vecka. Allt regeringen har gjort har i princip
            varit fel, och allt regeringen har tänkt eller inte har gjort
            kommer förmodligen också att vara fel.
          </note>
          <note>
            Därför skulle jag vilja fråga statsministern: Finns det några
            tydliga, oberoende undersökningar som faktiskt visar vilken effekt
            regeringens politik har haft under de här två åren, när vi talar
            om arbetsmarknad och den ekonomiska politiken?
          </note>
          <note type="speaker">
            Anf. 17 Statsminister FREDRIK REINFELDT (m):
          </note>
          <note>
            Fru talman! Folk är hyggligt kloka själva. De kan bedöma vad
            de hör runt omkring, om folk får jobb eller om det inte är så.
            Så finns det naturligtvis de, både utomlands ifrån och inhemskt,
            som följer och utvärderar utfallet av den politik som förs Konjunkturinstitutet
            till exempel. Vi har även tillsatt ett eget finanspolitiskt råd
            i regeringens regi, och OECD och de internationella aktörerna
            skriver särskilda Sverigerapporter. Det görs också av kommissionen.
            De är väldigt ense om att det bedrivs mycket viktiga och riktiga
            reformer i Sverige som syftar till att varaktigt öka sysselsättningen.
          </note>
          <note>
            Det de däremot inte tror att vi kan friskriva oss från är effekten
            av konjunkturvariationer. Det vill säga i lågkonjunkturen knackar
            försämringar på allas dörrar i alla länder, oavsett regeringar,
            världen över.
          </note>
          <note>
            Däremot är det viktigt att vi tar ansvar för det som är strukturellt
            riktigt och långsiktigt. Detta tycker vi att vi har ett starkt
            stöd för hos dem, men vi ska naturligtvis också vinna stöd för
            detta hos svenska folket. Det är ju de som slutgiltigt har att
            avgöra om detta är rätt inriktning på politiken.
          </note>
          <note>
            3:12-reglerna
          </note>
          <note type="speaker">
            Anf. 18 CHATRINE PÅLSSON AHLGREN (kd):
          </note>
          <note>
            Fru talman! För att vara säkra på att vi fortsättningsvis ska
            ha en god välfärd måste företagen och jobben fungera. Regeringen
            har som ambition att förenkla och minska de administrativa kostnaderna
            med 25 procent. Hittills tror jag de har lyckats med 10 procent,
            och det är ett ambitiöst arbete som pågår.
          </note>
          <note>
            Jag träffade företagare i Kalmar län för någon vecka sedan. Inte
            minst de mindre företagarna lyfte på nytt fram frågan om de så
            kallade 3:12-reglerna för mig. Man retar sig lite på denna skatt
            som kostar mycket administrativt.
          </note>
          <note>
            Jag vill ställa frågan till statsministern: Vad avser regeringen
            att göra för att kanske minska eller rent av ta bort de så kallade
            3:12-reglerna?
          </note>
          <note type="speaker">
            Anf. 19 Statsminister FREDRIK REINFELDT (m):
          </note>
          <note>
            Fru talman! Sedan regeringen tillträdde har merparten av de företag
            som har levt med negativa konsekvenser av 3:12-reglerna sett dessa
            försvinna. Vi har i två steg gjort lättnader i 3:12-reglerna.
            De senaste ligger nu på riksdagens bord för behandling och ikraftträdande,
            tror jag, vid årsskiftet.
          </note>
          <note>
            Det vi då gör är att vi lättar upp 3:12-reglerna och därmed gör
            att färre lever med konsekvenserna av dem. Jag har hört att en
            hel del har välkomnat detta och tycker att det nu är mycket bättre.
            I realiteten innebär det oftast att fåmansbolag, familjeägda företag
            får lättare att växa och bättre förutsättningar att kunna möta
            tryck från marknaden att bli större, vilket ju har varit grunden
            för regeringens resonemang. Vi vill att företag ska vilja stanna
            och växa här i Sverige, och vi tror att de ytterligare förbättringar
            som kommer ska mötas med precis samma typ av gillande som det
            första steget vi tog.
          </note>
          <note>
            Förbudet mot klustervapen
          </note>
          <note type="speaker">
            Anf. 20 OLLE THORELL (s):
          </note>
          <note>
            Fru talman! Jag vill fråga statsministern om Sverige kommer att
            skriva under det internationella förbudet mot klustervapen i Oslo
            i december.
          </note>
          <note>
            I Dublin i maj var 107 länder överens om en avtalstext som förbjuder
            klustervapen. Hittills har ett flertal länder, däribland Tyskland,
            Frankrike, Norge och Storbritannien, deklarerat att man kommer
            att skriva under konventionen. Men från Sveriges regering har
            inte hörts ett pip.
          </note>
          <note>
            Detta passiva agerande riskerar att skada vårt anseende i nedrustningsfrågor,
            och om man skulle besluta att inte skriva under vore det inget
            annat än en skandal.
          </note>
          <note>
            Det vore bra om statsministern i dag kunde deklarera att man
            kommer till Oslo, att man skriver under och ratificerar konventionen
            och därefter sätter i gång med att skrota de svenska klustervapnen.
          </note>
          <note>
            Kommer Sverige att skriva under förbudet eller kommer omsorgen
            om vår egen bombkapsel 90 att väga tyngre?
          </note>
          <note type="speaker">
            Anf. 21 Statsminister FREDRIK REINFELDT (m):
          </note>
          <note>
            Fru talman! Vi välkomnar väldigt mycket Oslodeklarationens resultat,
            eftersom vi ser att det kommer väldigt nära de ambitioner vi själva
            har uttryckt. Vi förbehåller oss rätten att ändå få analysera
            resultatet och därefter komma fram till ett samlat ställningstagande
            i akt och mening att också naturligtvis få stöd i riksdagen för
            det. Den analysen är helt enkelt inte färdig.
          </note>
          <note>
            Det är att välkomna att så många länder har varit med och tagit
            fram detta. En invändning som har förts fram är att de verkliga
            användarna av klustervapen inte är med. Det är klart att frågan
            då blir vad det får för effekt att använda den typen av restriktioner.
            Men vi välkomnar som sagt detta resultat. Vi uppfattar att vi
            har varit pådrivande, och vi ska återkomma också med Sveriges
            besked i frågan.
          </note>
          <note>
            Miljömålen
          </note>
          <note type="speaker">
            Anf. 22 TINA EHN (mp):
          </note>
          <note>
            Fru talman! Miljömålen är motorn i den svenska miljöpolitiken,
            och miljömålen driver på arbetet i centrala myndigheter, länsstyrelser
            och kommuner runt om i landet. De står också för strukturer, långsiktighet
            och helhetssyn i miljöpolitiken. Samtidigt har det funnits en
            oro för hur regeringen ska hantera miljömålen.
          </note>
          <note>
            Jag frågade miljöministern i juni om det skulle komma en miljömålsproposition
            i år och fick svaret att den kommer nästa år. En månad senare
            tillsatte regeringen en utredning som försenar propositionen ytterligare
            ett år. Och förra veckan avgick ordföranden för Miljömålsrådet
            i protest mot att man dragit ned takten i det breda miljömålsarbetet.
          </note>
          <note>
            Vad avser statsministern att göra för att undvika en allvarlig
            tempoförlust i det breda arbetet med myndigheters, länsstyrelsers
            och kommuners arbete för att nå de 16 miljömålen?
          </note>
          <note type="speaker">
            Anf. 23 Statsminister FREDRIK REINFELDT (m):
          </note>
          <note>
            Fru talman! I det absolut specifika bör naturligtvis miljöministern
            svara på frågor inom detta område. Vi tillför i den här budgeten
            liksom i de andra budgetar vi har lagt fram ytterligare resurser
            till miljövård för att kunna förstärka det svenska klimatarbetet.
          </note>
          <note>
            Jag är väl medveten om att det finns 16 sådana miljömål. Du sade
            att det finns en oro för regeringens hantering. Det har varit
            stora diskussioner i denna riksdag, vill jag påpeka, om vilka
            målen ska vara och vilken utformning de ska ha. Det har till och
            med lett till samskrivningar av oanad karaktär mellan partier
            i den här kammaren just när det gäller synen på de här miljömålen.
          </note>
          <note>
            Hur den specifika hanteringen av själva propositionen exakt ska
            ske måste Andreas Carlgren själv svara för. Det lät som om frågeställaren
            dessutom har varit i kontakt med honom.
          </note>
          <note>
            Ökning av arbetslösheten
          </note>
          <note type="speaker">
            Anf. 24 LARS JOHANSSON (s):
          </note>
          <note>
            Fru talman! Arbetslösheten slår nu blint på många ställen i Sverige,
            inte minst i Västsverige. I dag fick vi besked om att Håfreströms
            bruk i Mellerud läggs ned 300 jobb bort. För en tid sedan var
            det bruket på Vargön i Vänersborg. Där försvinner hundratals jobb.
            Vi hörde i går varsel från Lear i Göteborg. Vi har varsel från
            Fehrer i Dals-Ed. Vi har det stora varslet på Volvo-Ford som berör
            tusentals anställda. Vi är alltså i en väldigt besvärlig situation
            nu, där väldigt många människor kommer att drabbas av arbetslöshet.
          </note>
          <note>
            Jag kan notera att statsministern i regeringsförklaringen inte
            med ett ord berörde den industrikris vi närmar oss. Det finns
            heller ingenting i budgetpropositionen, inga förslag till åtgärder
            för de människor som nu drabbas av arbetslöshet. Är det så att
            statsministern tror att det är marknaden som ska lösa detta, eller
            är det så att regeringen arbetar med konkreta förslag?
          </note>
          <note type="speaker">
            Anf. 25 Statsminister FREDRIK REINFELDT (m):
          </note>
          <note>
            Fru talman! Menar Lars Johansson på fullt allvar att det inte
            påverkar att vi kraftigt sänker kostnadstrycket i företagen, att
            vi sänker arbetsgivaravgiften med 7 ½ miljard, att vi sänker bolagsskatten
            med nära 2 procentenheter och att vi kraftigt sänker inkomstskatterna
            för att göra det än mer lönsamt att arbeta? Menar Lars Johansson
            att detta inte har någon påverkan på den situation dessa företag
            befinner sig i? Tror Socialdemokraterna på fullt allvar att allting
            handlar om att rulla ut mattan hos Ams, att det så att säga är
            det enda svar det här landet har när vi får kostnadsproblem eller
            konkurrensproblem?
          </note>
          <note>
            Återigen, när lågkonjunkturen slår till knackar den på allas
            dörrar. Vi inriktar nu vår politik på att värna den kraftiga sysselsättningsökning
            Sverige har sett på senare år. Självklart kommer vi inte att stå
            opåverkade. Hela budgeten är ju ett uttryck för att bygga Sverige
            starkt för att möta lågkonjunktur och dessutom komma stärkt ut
            i andra änden.
          </note>
          <note>
            Det ska bli väldigt intressant att se vad Socialdemokraternas
            svar blir om två veckor. Det är tydligen en helt annan inriktning
            som väntar när det förslaget kommer.
          </note>
          <note type="speaker">
            Anf. 26 LARS JOHANSSON (s):
          </note>
          <note>
            Fru talman! Det var ju mer ett angrepp på Socialdemokraterna.
            När Socialdemokraterna var i regeringsställning arbetade vi med
            sex olika branschprogram för att ha kunskap om hur situationen
            var och också för att kunna agera när man hamnar i sådana situationer
            som vi just nu befinner oss i. Men regeringen är tomhänt. Det
            är ju bara generella budskap som statsministern kommer med.
          </note>
          <note type="speaker">
            Anf. 27 Statsminister FREDRIK REINFELDT (m):
          </note>
          <note>
            Fru talman! Då hoppas jag att svaret blir att socialdemokratin
            tycker att det är helt obehövligt med de kraftiga jobbskattesänkningar
            och sänkningar av kostnaderna för företagen som vi nu lägger fram
            förslag om. Annars är det lite övermaga att stå här och säga att
            vi är helt tomhänta och att det inte står en rad om detta i budgeten.
          </note>
          <note>
            Det handlar trots allt om människor som försöker följa detta
            för att se hur skillnaden ser ut i svensk politik. Jag hävdar
            att det spelar väldigt stor roll att man i det här läget sänker
            kostnadstrycket på företagen. Just att få ned kostnadsmassan påverkar
            väldigt mycket hur man resonerar när det handlar om att friställa
            eller inte.
          </note>
          <note>
            Vi har dessutom en omfattande forskningssatsning som är det största
            enskilda lyftet av svensk forskning som har skett. Det kommer
            naturligtvis också att vara ett viktigt stöd för bland annat de
            branscher som frågeställaren berör.
          </note>
          <note>
            Jämställda löner
          </note>
          <note type="speaker">
            Anf. 28 MARGARETA CEDERFELT (m):
          </note>
          <note>
            Fru talman! Jag vill ställa en fråga till statsministern angående
            jämställda löner.
          </note>
          <note>
            Inom EU görs det regelbundet kartläggningar. Det görs också kartläggningar
            när det gäller löneskillnader mellan män och kvinnor. Den senaste
            undersökningen som har gjorts visar tyvärr att Sverige vi säger
            ju annars att vi är ett väldigt jämställt land ligger på 17:e
            plats om vi tittar på EU:s 28 medlemsländer.
          </note>
          <note>
            Tittar vi på jämställdhet utifrån perspektivet löneskillnad visar
            det sig att löneskillnaden här i Sverige ligger på 16 procent
            mellan män och kvinnor. Snittet i EU ligger på 14 procent. Faktum
            är att bland de länder som har mer jämställda löner än Sverige
            finns Italien, Grekland och Spanien, länder i Centraleuropa som
            vi annars säger att vi har betydligt större jämställdhet än.
          </note>
          <note>
            Jag vet att det är lågkonjunktur och att ekonomiska reformer
            och åtgärder är svåra i de sammanhangen, men jag vill ändå fråga
            statsministern vilka åtgärder han avser att vidta för att jämställdheten
            mellan kvinnor och män uttryckt i löner ska öka.
          </note>
          <note type="speaker">
            Anf. 29 Statsminister FREDRIK REINFELDT (m):
          </note>
          <note>
            Fru talman! Lönebildningen sker ju via avtal i Sverige. Vi har
            ändå försökt att också följa och svara på frågan vad detta kan
            bero på. Jag tror att det finns många svar.
          </note>
          <note>
            Delvis har vi haft olika inkomstutveckling som en återspegling
            av att kvinnor tar större ansvar för hem och barn och har en mindre
            förankring på arbetsmarknaden jämfört med män. Kvinnor jobbar
            i högre utsträckning än män i offentliga verksamheter. Män jobbar
            inom delar av arbetsmarknaden där lönerna ibland är högre. Men
            det finns också den mer oförklarliga löneskillnaden som handlar
            om att man i närliggande jobb får olika lön. Här handlar det om
            att man ska jobba med individuell lönesättning för att bättre
            rätta till när det finns den typen av snedsitsar. Jag vet att
            många offentliga arbetsgivare gör det.
          </note>
          <note>
            Det är några exempel. Sedan syftar hela vår jobbpolitik till
            att också uppmuntra till ökad sysselsättning i de grupper där
            sysselsättningen i dag är lägre. En av de grupperna är just kvinnor.
            De ska uppmuntras att komma in på arbetsmarknaden, gå upp från
            deltid till heltid. Det är också en viktig grund för att långsiktigt
            jobba bort den här typen av löneskillnader.
          </note>
          <note>
            Signalspaning och den personliga integriteten
          </note>
          <note type="speaker">
            Anf. 30 EVA-LENA JANSSON (s):
          </note>
          <note>
            Fru talman! Enligt försvarsminister Sten Tolgfors är ett argument
            för den nuvarande FRA-lagen att Sverige måste kunna byta information
            med andra länder. På regeringens hemsida kan man läsa följande:
            Signalspaningslagen det vill säga det som kallas FRA-lagen ger
            en effektiv underrättelsetjänst och stärker integritetsskyddet.
          </note>
          <note>
            Enligt utrikesminister Carl Bildt är det inte uteslutet att svensk
            underrättelsetjänst kan komma att samarbeta med diktaturländer.
            Min fråga till statsministern är följande:
          </note>
          <note>
            Vilka i Sverige bosatta personer kan känna sig säkra på att deras
            telefonsamtal och e-post inte används för informationsutbyte mellan
            Sveriges och andra länders underrättelsetjänster?
          </note>
          <note type="speaker">
            Anf. 31 Statsminister FREDRIK REINFELDT (m):
          </note>
          <note>
            Fru talman! Den socialdemokratiska frågeställaren bör visa ödmjukhet
            för att det har skett signalspaning i Sverige under hela efterkrigstiden
            när statsministrar har hetat Tage Erlander, Per Albin Hansson,
            Olof Palme, Ingvar Carlsson och Göran Persson. Försöket att få
            det att låta som att det nu har hänt något spännande som vi aldrig
            har hört talas om blir missvisande.
          </note>
          <note>
            Vi har varit måna om att försöka att på ett bättre sätt reglera
            det som tidigare har varit oreglerat och där kanske den typen
            av frågor många gånger verkligen hade varit befogade. Nu vill
            vi få på plats en ordning där vi ska särskilja det som är signalspaningens
            syfte mot det som kan hota integriteten. Vi hoppas att vi ska
            nå den balansen. Jag känner dock inte till någonting som har med
            signalspaning eller med något rättsligt tvångsmedel att göra som
            inte på något sätt ibland skulle komma till den typen av problem
            i balansen mellan att nå det som är syftet och samtidigt försöka
            särskilja det från att drabba tredje man eller den person som
            över huvud taget inte har med saken att göra.
          </note>
          <note>
            Vi jobbar fortsatt med att återkomma med besked för hur vi ska
            få den balansen på plats, och vi hoppas kunna göra det snart.
          </note>
          <note>
            Följderna av finanskrisen i USA
          </note>
          <note type="speaker">
            Anf. 32 ANNA KINBERG BATRA (m):
          </note>
          <note>
            Fru talman! I natt svensk tid varnade den amerikanske presidenten
            för fortsatt kris i USA. Han använde till och med ordet panik.
            Även här hemma har en frågeställare redan tagit upp att det finns
            orosmoln. Runt om i Europa talar människor om finansmarknader
            och annat, och vi har även säkerhetspolitiska kriser.
          </note>
          <note>
            När statsministern ska träffa sina EU-kolleger om några veckor
            är det säkert sådana frågor som kommer att dominera, och frågor
            om framtiden kommer det kanske att talas lite mindre om. Samtidigt
            är det nu som ledarskap inför framtiden behövs. Det visade regeringen
            redan i förra veckan genom att lägga fram en stark budget som
            stimulerar företagande och en stark ekonomi.
          </note>
          <note>
            Hur kan vi, statsministern, ytterligare stärka den svenska ekonomin
            för att rädda jobben och skapa nya jobb framöver, och hur kan
            det svenska ledarskapet i EU bidra till och driva på för öppenhet
            och starkare konkurrenskraft nu när många börjar föreslå åtgärder
            som går åt andra hållet?
          </note>
          <note type="speaker">
            Anf. 33 Statsminister FREDRIK REINFELDT (m):
          </note>
          <note>
            Fru talman! I den typ av turbulens som nu pågår, med en amerikansk
            president som vädjar till den amerikanska kongressen att fatta
            snabba beslut för att möta den uppkomna situationen, är det lätt
            att många politiskt verksamma går fel, det vill säga att man överreglerar,
            blir nervös och förslösar skattepengar på sådant som egentligen
            inte är verkningsfullt.
          </note>
          <note>
            I sådana stunder är det viktigt att veta att man har välfungerande
            institutioner som granskar finansiell stabilitet. Dessutom måste
            det på de finansiella marknaderna finnas banker och andra aktörer
            som har lärt sina läxor och som har jobbat med riktig kreditvärdering.
            Men jag tycker också att det är riktigt att påpeka att EU-systemet
            måste stå upp och säga nej till den typ av rop på reglering och
            protektionism som vi har hört över nästan hela Europa. Där kommer
            Sverige att vara en viktig röst. Vi är en av de tydligaste rösterna
            med brett stöd i Sveriges riksdag för att propagera för frihandel
            och att vara försiktig med reglering. Jag säger försiktig eftersom
            viss reglering är motiverad. En del av det vi har sett är inte
            bra och återspeglar en sorts girighet som behöver en motbalans.
            Men däremot att hemfalla till ren protektionism vilket det ofta
            är fråga om kommer vi att agera mot, både här i Sverige och inom
            EU.
          </note>
          <note>
            Sveriges militära alliansfrihet
          </note>
          <note type="speaker">
            Anf. 34 PETER HULTQVIST (s):
          </note>
          <note>
            Fru talman! Jag har regeringsförklaringen här, och jag har läst
            den mycket noggrant. Jag konstaterar att den militära alliansfriheten
            inte nämns med ett enda ord. Samtidigt sade försvarsministern
            i en artikel i Svenska Dagbladet för en tid sedan att han ser
            ett Natomedlemskap som något naturligt på sikt. Utrikesministern
            uttalar sig återkommande i termer som gör att det finns en glidning
            där så småningom ett Natomedlemskap ska uppfattas som en naturlig
            utveckling.
          </note>
          <note>
            Det är märkligt att regeringen visar upp en oförmåga att markera
            den militära alliansfriheten i det viktigaste styrdokumentet som
            finns för regeringens arbete. Jag skulle vilja veta vilka överväganden
            som ligger bakom att den militära alliansfriheten inte markeras
            i regeringsförklaringen. Är det Fredrik Reinfeldts vilja att på
            sikt bana vägen för ett Natomedlemskap?
          </note>
          <note type="speaker">
            Anf. 35 Statsminister FREDRIK REINFELDT (m):
          </note>
          <note>
            Fru talman! Vi skriver i inledningen av den regeringsförklaring
            som Peter Hultqvist har läst så många gånger att vi lutar oss
            mot den regeringsförklaring som lades fram 2006 och som minnesgoda
            riksdagsledamöter minns var ganska lång. Där fanns skrivningar
            om den svenska alliansfriheten. Vi har sedan valt att ha något
            kortare regeringsförklaringar vid två tillfällen.
          </note>
          <note>
            Vi försöker beskriva den utveckling som vi ser. Allt fler länder,
            också Sverige, pratar om att söka samverkan med andra för att
            lägga grunden för ett modernt säkerhetstänkande, en modern utrikes-
            och säkerhetspolitik. Det gör vi bland annat inom ramen för Europeiska
            unionen. Sverige har haft värdskapet om man får kalla det så för
            en så kallad stridsgrupp tillsammans med andra. Det är något som
            längre tillbaka i tiden knappast hade varit förenligt eller tänkbart
            med de doktriner som då rådde.
          </note>
          <note>
            Svaret på Natofrågan har jag lämnat flera gånger, nämligen att
            alliansregeringens uppfattning är att vi inte är på väg mot ett
            Natomedlemskap, att det skulle möjliggöras först när det finns
            en bredare samsyn här i riksdagen inkluderande Socialdemokraterna
            och dessutom ett samagerande med Finland. Jag bedömer inte att
            något av detta är aktuellt, och därför är inte heller frågan aktuell.
          </note>
          <note>
            Konsekvenserna för Sverige av den finansiella oron i världen
          </note>
          <note type="speaker">
            Anf. 36 STAFFAN DANIELSSON (c):
          </note>
          <note>
            Fru talman! Det har ställts frågor om pensionärernas villkor
            och om de arbetslösas villkor. Jag vill koppla dessa frågor till
            det som nu sker i världen. Det är en mycket allvarlig situation
            i USA där presidentkandidater avbryter sina kampanjer, där ekonomin
            måste stabiliseras och där världens börser rasar.
          </note>
          <note>
            Glädjande nog står Sverige starkt i detta. Turbulensen berör
            oss än så länge förhoppningsvis uthålligt i låg omfattning. Det
            som är viktigast för pensionärer och arbetslösa är att vi klarar
            jobben och minskar utanförskapet.
          </note>
          <note>
            Jag tror att orsaken till att Sverige står starkt uppenbarligen
            är vi överens och trygga i detta eftersom endast Anna Kinberg
            Batra och jag ställer frågor om detta, i övrigt är vi trygga med
            det ledarskap vi har har en koppling till att det nu är 200 000
            färre människor i utanförskap och har en koppling till regeringens
            arbetslinje och de starka finanserna. Jag skulle vilja be statsministern
            kommentera oron i världen och konsekvenserna för Sverige.
          </note>
          <note type="speaker">
            Anf. 37 Statsminister FREDRIK REINFELDT (m):
          </note>
          <note>
            Fru talman! Jag träffade häromkvällen Lettlands premiärminister
            Godmanis. Han sade att man nu har introducerat ett starkt sparprogram
            i Lettland. Trots att det handlar om stora reduktioner av anställda
            i offentliga verksamheter trodde man att man möjligen skulle landa
            på ett underskott i budgeten på nära 2 procent av bnp. Det är
            en ovanligt bra position om man jämför med vad en del andra länder
            har för utgångspunkter. De börjar med att diskutera åtgärder när
            de sitter med 3 procent i underskott av bnp. Jämför det med den
            proposition som nu ligger på riksdagens bord där vi har förstärkt
            åtgärder för att investera i Sveriges framtid, gör det mer lönsamt
            att arbeta, dämpar kostnadstrycket i företag som känner av konjunkturavmattningen
            och efter det presenterar 1,1 procents överskott i de offentliga
            finanserna.
          </note>
          <note>
            Det är självklart att den som amorterar när det blir dyrare att
            låna har en bättre sits än den som ringer runt och försöker låna
            lite till. Därför har det varit en klok politik att denna regering
            har hållit hårt i slantarna och just rustat oss för att kunna
            möta en svagare konjunktur.
          </note>
          <note>
            Den internationella finanskrisen och det svenska ledarskapet
          </note>
          <note type="speaker">
            Anf. 38 CARL B HAMILTON (fp):
          </note>
          <note>
            Fru talman! Min fråga anknyter lite till det Staffan Danielsson
            tog upp tidigare, nämligen den internationella finansiella krisen.
            Den har kommit efter sommaren. Före sommaren fanns det inte heller
            någon Georgienkris. Den internationella situation som Sverige
            står inför är annorlunda än vad den var för bara några månader
            sedan.
          </note>
          <note>
            Då uppstår den fråga som väljarna har stor anledning att ställa
            i den typen av situationer: Vem ska jag lita på?
          </note>
          <note>
            Det är inte bara fråga om sakfrågor i politiken utan också hur
            man kan leverera, utöva ledarskap. Jag skulle vilja att statsministern
            något reflekterade över den nya situation som han nu bär ansvar
            för att utöva ett ledarskap i ett läge med helt andra internationella
            förutsättningar än för bara några månader sedan.
          </note>
          <note type="speaker">
            Anf. 39 Statsminister FREDRIK REINFELDT (m):
          </note>
          <note>
            Fru talman! Som det mycket riktigt påpekades avbryts kampanjer
            i USA. Det är ett land där man ofta brukar påpeka att man inte
            ska vända sig till politiken när krisen står för dörren. Men det
            kommer att vara ett delat ansvar i det politiska systemet. Det
            är viktigt att vi har haft överskott och att vi rustar Sverige
            starkt för att möta den situation som nu kommer och den som ska
            följa därefter. Efter 90-talskrisen gjordes tunga investeringar
            i att lära oss om finansiell stabilitet och bygga institutioner
            för granskning, och i de institutioner som jobbar med det finansiella
            systemet finns nu en bättre krismedvetenhet och ett säkerhetstänkande
            som vi förutsätter går utöver vad andra har visat sig ha som utgångspunkt.
          </note>
          <note>
            Allt detta är mycket väsentliga delar av vad som nu behöver göras
            och som görs.
          </note>
          <note>
            Sedan är det viktigt att hitta den där blandningen mellan att
            inte bli för nervös nervösa politiker som tror att de snabbt ska
            göra något spenderar ofta skattebetalarnas pengar med liten verkan
            och att ha beredskap för att göra mer om det skulle visa sig att
            vi kommer under den typ av tryck som andra redan är under. Vi
            har tidigare sett exempel på att det kan komma när sådan här finansiell
            turbulens råder i världen.
          </note>
          <note>
            Beteckningen sjukersättning
          </note>
          <note type="speaker">
            Anf. 40 HELENA RIVIÈRE (m):
          </note>
          <note>
            Fru talman! Jag undrar om vi inte skulle kunna slopa ordet sjukersättning
            och återinföra beteckningen förtidspension, utan att för den skull
            flytta förtidspensionärerna från sjukförsäkringen.
          </note>
          <note>
            I och med att riksdagen i somras beslutade om den reformerade
            sjukförsäkringen är det bara de personer som helt saknar arbetsförmåga
            som hamnar i den här kategorin. Det är därför definitionsmässigt
            förtidspensionärer vi talar om.
          </note>
          <note>
            Då tycker jag att det är tid att vi lämnar ett ord som ingen
            förstår, som alltid måste översättas och förklaras, och helt enkelt
            återinför beteckningen förtidspension.
          </note>
          <note type="speaker">
            Anf. 41 Statsminister FREDRIK REINFELDT (m):
          </note>
          <note>
            Fru talman! Det är inte första gången Helena Rivière funderar
            över ordens betydelse, och jag underskattar inte det. Jag har
            också noterat att många tycker att detta är förvirrande. Framför
            allt är det vanligt förekommande.
          </note>
          <note>
            Här växer det fram en stor grupp i Sverige. Vi är trots allt
            bara drygt 9 miljoner invånare, och i detta land har vi 550 000
            förtidspensionärer. Hela idén har varit att det ska återspegla
            att det är människor i arbetsför ålder som har jobbat klart. I
            stället för att göra något åt det problemet ägnade man sig åt
            att döpa om det till att människor lever med sjuk- och aktivitetsersättning.
          </note>
          <note>
            Vi försöker föra en politik som innebär att man trots detta kan
            återkomma från denna stora grupp, även om det är svårt det är
            oftast de som står längst från arbetsmarknaden. Väl så viktigt
            är att se till att inte fylla på gruppen. Vi har prognoser som
            pekar på att vi möjligen når framgång 20102011.
          </note>
          <note>
            Om man i det sammanhanget också ska byta namn på det: Jag vet
            inte om jag har makten att påverka det. Ord spelar roll, men det
            viktigaste är att göra något åt själva grundförhållandet, att
            se till att tillflödet minskar och att det finns möjligheter att
            återkomma samt att vi slutar stämpla folk i pannan att de har
            jobbat klart, framför allt inte med den numerär vi här talar om.
          </note>
          <note>
            Den ekonomiska situationen för våldsutsatta kvinnor
          </note>
          <note type="speaker">
            Anf. 42 CARINA OHLSSON (s):
          </note>
          <note>
            Fru talman! Vi har här kunnat höra frågor om den finansiella
            krisen och den ekonomiska situationen, om statsministern är medveten
            om den krisen och vilka åtgärder man har. Jag kan berätta om sådana
            som definitivt är medvetna om den krisen, och det är kvinnor som
            är utsatta för våld och kanske har trott att man ska kunna lita
            på de trygghetssystem som finns i samhället. Då duger det inte
            att få vänta flera månader på ersättning från Försäkringskassan.
            Det finns också de som har blivit nekade då man har ansett att
            det inte är någon sjukdom att bli utsatt för våld.
          </note>
          <note>
            Statsministern hänvisade tidigare till att det är den regeringsförklaring
            som lades fram för två år sedan som är gällande. Då tycker jag
            att man ska börja hantera det på ett bra sätt. Jag tror att det
            är rätt citerat när jag säger att det står där att den ekonomiska
            situationen för kvinnor utsatta för våld ska tryggas. Då vill
            jag tala om att det inte finns någonting som tyder på det med
            den politik som drivs nu.
          </note>
          <note type="speaker">
            Anf. 43 Statsminister FREDRIK REINFELDT (m):
          </note>
          <note>
            Fru talman! Jag har sett att socialförsäkringsministern har varit
            i diskussion med Försäkringskassan när det gäller betalningsrutiner
            av det slag som har uppmärksammats av medierna vid flera tillfällen.
            Jag förstår också att det måste vara en väldigt svår situation
            att ovanpå att vara utsatt för våld och övergrepp dessutom inte
            kunna få sina ersättningar. Så ska det naturligtvis inte gå till.
          </note>
          <note>
            Det är minst lika viktigt att se till att det finns resurser
            för att angripa själva våldet, alltså att komma åt våldets förekomst
            i det svenska samhället. Det är ett utmärkt sätt att stå på utsattas
            sida, att rusta rättsväsendet och andra stödfunktioner, att ge
            stöd till brottsoffer och att verkligen reagera mot våldsverkare
            som finns i samhället. Det har vi också med i vår budget. Vi bygger
            ut resurserna för att få hela rättskedjan att fungera bättre.
          </note>
          <note>
            På det sättet hoppas jag att vi ska kunna både åtgärda det första
            problemet, som har legat väldigt mycket i administrativa rutiner,
            och se till att stärka våra åtgärder för att agera mot själva
            våldsanvändningen.
          </note>
          <note>
            Frihetsgraden för universitet och högskolor
          </note>
          <note type="speaker">
            Anf. 44 LARS HJÄLMERED (m):
          </note>
          <note>
            Fru talman! Min fråga till statsministern handlar om frihetsgraden
            för landets universitet och högskolor och tar sin utgångspunkt
            i de möjligheter som Chalmers och Högskolan i Jönköping fick för
            15 år sedan när de fick driva sin verksamhet i stiftelseform.
          </note>
          <note>
            Jag kan förstå om statsministern inte i detalj kan svara på detta,
            just för att regeringen har tillsatt en utredning som först senare
            i höst ska vara färdig med ett betänkande där man ser över hur
            man kan öka frihetsgraden när det gäller personella, fysiska och
            ekonomiska resurser. Men jag tänkte ta tillfället i akt, fru talman,
            att fråga statsministern om den principiella inriktningen, om
            han delar min bedömning att fler av landets universitet och högskolor
            bör få samma möjligheter som Chalmers och Jönköping har fått att
            öka sin frihetsgrad.
          </note>
          <note type="speaker">
            Anf. 45 Statsminister FREDRIK REINFELDT (m):
          </note>
          <note>
            Fru talman! Låt mig först bara påminna om vad regeringen har
            gjort. Vi tillför resurser till högskole- och universitetsvärlden
            för kvalitetsförstärkningar. Det har lett till en situation där
            de i realiteten inte ens kan besätta alla högskoleplatser de har
            just nu. Det är viktigt att de förstärker sin kvalitet.
          </note>
          <note>
            Till det kommer nu forskningspropositionen, som ger resurser
            till basforskning. Det är också ett väldigt viktigt argument för
            självständighet i många av de institutioner som frågeställaren
            nämner.
          </note>
          <note>
            Till det kommer att vi har givit en ökad frihetsgrad i fråga
            om hur man tillsätter styrelser för dessa institutioner. Det har
            blivit färre politiker. Några har fått vara kvar, men då har det
            byggt på att institutionen i sig tycker att det är värdefullt
            att ha just den personen.
          </note>
          <note>
            Allt det här är exempel på sådant som trots allt bygger på autonomin
            för universitets- och högskolevärlden.
          </note>
          <note>
            Sedan är det så, precis som frågeställaren nämner, att jag inte
            föregår en utredning. Vi har vid andra tillfällen inte varit främmande
            för att förstärka autonomin på det sättet, men jag har som sagt
            ingen grund eller överkommelse till stöd för att vi skulle förbereda
            det i dagens läge.
          </note>
          <note type="speaker">
            Anf. 46 TREDJE VICE TALMANNEN:
          </note>
          <note>
            Med detta är dagens frågestund avslutad. Jag ber att få tacka
            statsministern för medverkan.
          </note>
          <note>
            3 § Nya riksdagsledamöter
          </note>
          <note>
            Upplästes och lades till handlingarna följande från Valprövningsnämnden
            inkomna
          </note>
          <note>
            Berättelse om granskning av bevis för riksdagsledamot
          </note>
          <note>
            Till Valprövningsnämnden har från Valmyndigheten inkommit bevis
            om att Cecilie Tenfjord-Toftby (m) utsetts till ny ledamot av
            riksdagen fr.o.m. den 30 september 2008 sedan Ulf Sjösten (m)
            avsagt sig uppdraget.
          </note>
          <note>
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note>
            Nina Pripp
          </note>
          <note>
            /Kerstin Siverby
          </note>
          <note>
            Berättelse om granskning av bevis för riksdagsledamot
          </note>
          <note>
            Till Valprövningsnämnden har från Valmyndigheten inkommit bevis
            om att Ulf Grape (m) utsetts till ny ledamot av riksdagen fr.o.m.
            den 1 oktober 2008 sedan Ulla Löfgren (m) avsagt sig uppdraget.
          </note>
          <note>
            Valprövningsnämnden har denna dag granskat beviset för den nye
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note>
            Nina Pripp
          </note>
          <note>
            /Kerstin Siverby
          </note>
          <note>
            4 § Avsägelser
          </note>
          <note>
            Tredje vice talmannen meddelade att Mauricio Rojas (fp) anhållit
            om entledigande från uppdraget som ersättare för riksdagsledamot
            från och med den 11 november.
          </note>
          <note>
            Kammaren biföll denna anhållan.
          </note>
          <note>
            Tredje vice talmannen meddelade vidare att Peter Pedersen (v)
            avsagt sig uppdragen som suppleant i kulturutskottet och utbildningsutskottet.
          </note>
          <note>
            Kammaren biföll denna avsägelse.
          </note>
          <note>
            5 § Anmälan om kompletteringsval till utskott
          </note>
          <note>
            Tredje vice talmannen meddelade att Socialdemokraternas riksdagsgrupp
            på grund av uppkomna vakanser anmält Ameer Sachet som suppleant
            i utrikesutskottet och Renée Jeryd som suppleant i näringsutskottet
            samt att Vänsterpartiets riksdagsgrupp anmält Amineh Kakabaveh
            som suppleant i kulturutskottet och utbildningsutskottet.
          </note>
          <note>
            Tredje vice talmannen förklarade valda till
          </note>
          <note>
            suppleant i utrikesutskottet
          </note>
          <note>
            suppleant i näringsutskottet
          </note>
          <note>
            suppleant i kulturutskottet
          </note>
          <note>
            suppleant i utbildningsutskottet
          </note>
          <note>
            6 § Anmälan om val av vice ordförande i arbetsmarknadsutskottet
          </note>
          <note>
            Tredje vice talmannen anmälde att Berit Högman (s) utsetts till
            vice ordförande i arbetsmarknadsutskottet från och med den 17
            september.
          </note>
          <note>
            7 § Ledighet
          </note>
          <note>
            Tredje vice talmannen meddelade att Anna Bergkvist (m) ansökt
            om föräldraledighet under tiden den 1 november 200830 april 2009
            .
          </note>
          <note>
            Kammaren biföll denna ansökan.
          </note>
          <note>
            Tredje vice talmannen anmälde att Willemo Carlsson (m) skulle
            tjänstgöra som ersättare för Anna Bergkvist.
          </note>
          <note>
            8 § Meddelande om ändring i kammarens sammanträdesplan
          </note>
          <note>
            Tredje vice talmannen meddelade att bordläggningsplenum tillkommit
            tisdagen den 7 oktober kl. 16.00 .
          </note>
          <note>
            Meddelandet hade delats ut till riksdagens ledamöter.
          </note>
          <note>
            9 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2008/09:7
          </note>
          <note>
            Interpellation 2008/09:7 Den iranska regimens övergrepp på de
            mänskliga rättigheterna
          </note>
          <note>
            Interpellationen kommer att besvaras tisdagen den 14 oktober
            2008.
          </note>
          <note>
            Skälet till dröjsmålet är utlandsresor.
          </note>
          <note>
            Inga Eriksson Fogh
          </note>
          <note>
            10 § Anmälan om inkomna faktapromemorior om förslag från Europeiska
            kommissionen
          </note>
          <note>
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2008)135
          </note>
          <note>
            KOM(2008)394
          </note>
          <note>
            FaktaPM 2005/06:FPM74 2008/XX/RIF 5968/08 FaktaPM 2005/06:FPM74
          </note>
          <note>
            KOM(2008)422
          </note>
          <note>
            KOM(2008)442
          </note>
          <note>
            KOM(2008)397
          </note>
          <note>
            KOM(2008)423
          </note>
          <note>
            11 § Hänvisning av ärenden till utskott och beslut om motionsrätt
          </note>
          <note>
            Föredrogs och hänvisades
          </note>
          <note>
            Kammaren biföll talmannens förslag att motioner fick väckas på
            denna redogörelse.
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 24 september
          </note>
          <note>
            Ibrahim Baylan
          </note>
          <note>
            Luciano Astudillo
          </note>
          <note>
            Gunnar Andrén
          </note>
          <note>
            Lars Mejern Larsson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 30 september.
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 22 september
          </note>
          <note>
            Helena Bouveng
          </note>
          <note>
            den 23 september
          </note>
          <note>
            Tommy Ternemar
          </note>
          <note>
            Tommy Ternemar
          </note>
          <note>
            Annelie Enochson
          </note>
          <note>
            Bengt-Anders Johansson
          </note>
          <note>
            Leif Pagrotsky
          </note>
          <note>
            Peter Hultqvist
          </note>
          <note>
            Birgitta Eriksson
          </note>
          <note>
            den 24 september
          </note>
          <note>
            Lennart Axelsson
          </note>
          <note>
            Helene Petersson
          </note>
          <note>
            Carina Hägg
          </note>
          <note>
            Karin Svensson Smith
          </note>
          <note>
            Cecilia Widegren
          </note>
          <note>
            Laila Bjurling
          </note>
          <note>
            Kjell Eldensjö
          </note>
          <note>
            Fredrik Lundh
          </note>
          <note>
            Mikael Oscarsson
          </note>
          <note>
            den 25 september
          </note>
          <note>
            Wiwi-Anne Johansson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 30 september.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 22 september
          </note>
          <note>
            Karin Svensson Smith
          </note>
          <note>
            den 23 september
          </note>
          <note>
            Ann-Kristine Johansson
          </note>
          <note>
            Max Andersson
          </note>
          <note>
            Rosita Runegrund
          </note>
          <note>
            den 24 september
          </note>
          <note>
            Hans Olsson
          </note>
          <note>
            Anders Ygeman
          </note>
          <note>
            Inger Davidson
          </note>
          <note>
            Carina Hägg
          </note>
          <note>
            Inger René
          </note>
          <note>
            Else-Marie Lindgren
          </note>
          <note>
            Josefin Brink
          </note>
          <note>
            Josefin Brink
          </note>
          <note>
            Maria Stenberg
          </note>
          <note>
            Birgitta Eriksson
          </note>
          <note>
            Bodil Ceballos
          </note>
          <note>
            Birgitta Eriksson
          </note>
          <note>
            Krister Örnfjäder
          </note>
          <note>
            Krister Örnfjäder
          </note>
          <note>
            Krister Örnfjäder
          </note>
          <note>
            Krister Örnfjäder
          </note>
          <note>
            Lars Wegendal
          </note>
          <note>
            Fredrik Lundh
          </note>
          <note>
            Krister Örnfjäder
          </note>
          <note>
            Hans Hoff
          </note>
          <note>
            Monica Green
          </note>
          <note>
            Cecilia Widegren
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 30 september.
          </note>
          <note>
            16 § Kammaren åtskildes kl. 14.50.
          </note>
          <note>
            Förhandlingarna leddes av tredje vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
