<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200809</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200809</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--21</head>
          <docDate when="2008-10-28">2008-10-28</docDate>
        </div>
      </front>
      <body>
        <div>
          <note xml:id="i-MHhBu6dr84SLbXCpBr9ajc">
            Riksdagens protokoll
          </note>
          <u xml:id="i-e8f57c8c3de2b7bf-0" who="unknown">
            <seg xml:id="i-4pA6K3UVcL4QPgAP4NY5ZQ">
              2008/09:21
            </seg>
          </u>
          <note xml:id="i-8GRTUJ2ZrcbENxXCK8Y4Ub">
            Tisdagen den 28 oktober
          </note>
          <note xml:id="i-GF4mu4QuaruUc86H2sGDuS">
            Kl. 13:30 - 20:01
          </note>
          <note xml:id="i-JsUfDGE3BGnAQdQz1wSMss">
            1 § Justering av protokoll
          </note>
          <note xml:id="i-SbS9D5Z8fQsYfdWvSZSCwo">
            Justerades protokollet för den 22 oktober.
          </note>
          <note xml:id="i-6geRpRS4f9EUexcYiz6B6u">
            2 § Meddelande om val
          </note>
          <note xml:id="i-Rq4QH7UvKRxPYC9uzPr9xu">
            Förste vice talmannen meddelade att val av chefsjustitieombudsman
            och ställföreträdande ombudsman skulle äga rum onsdagen den 29
            oktober .
          </note>
          <note xml:id="i-P3WJwqPNc3djx6sZ9XSDbF">
            3 § Anmälan om fördröjda svar på interpellationer
          </note>
          <note xml:id="i-6tFQwJFkzdk1Nfk8A7a7LV">
            Till riksdagen hade inkommit följande skrivelser:
          </note>
          <note xml:id="i-Ub3sEgkD8PvNm6Sy5ExoAk">
            Interpellation 2008/09:48
          </note>
          <note xml:id="i-KzZUxrgkt2ATEaqXJyP8Zk">
            Interpellation 2008/09:48 Utgiftstak
          </note>
          <note xml:id="i-DtWAfNmL5YNyMwx6ZSpQTs">
            Interpellationen kommer att besvaras den 11 november 2008.
          </note>
          <u xml:id="i-e8f57c8c3de2b7bf-1" who="unknown">
            <seg xml:id="i-7DHDKY33NQveTbYb39Vi7D">
              Skälet till dröjsmålet är andra åtaganden som inte gått att ändra
              på.
            </seg>
          </u>
          <note xml:id="i-UjZqdbpNtB1mdAVAnjpqbW">
            Magnus Dahlberg
          </note>
          <note xml:id="i-3fsBLev6VAvu2DN7scqEm7">
            Interpellation 2008/09:49
          </note>
          <u xml:id="i-e8f57c8c3de2b7bf-2" who="unknown">
            <seg xml:id="i-4u1Cgz6rw1MEpzoS5JM7P8">
              Interpellation 2008/09:49 Växande vårdköer
            </seg>
          </u>
          <note xml:id="i-GkujTyunGYnnzDH3dhq7Lw">
            Interpellationen kommer att besvaras tisdagen den 11 november
            2008.
          </note>
          <u xml:id="i-e8f57c8c3de2b7bf-3" who="unknown">
            <seg xml:id="i-XJxGcuLmzam7d3eFDHezYk">
              Skälet till dröjsmålet är redan inbokade engagemang.
            </seg>
          </u>
          <note xml:id="i-N6Yr1g8VPCGomxz54jJNs">
            Marianne Jenryd
          </note>
          <note xml:id="i-87wwy97WzRPZapu9o2SgWJ">
            Interpellation 2008/09:52
          </note>
          <note xml:id="i-PhdrFgKsm9gEXq3x6u3BRF">
            Interpellation 2008/09:52 Mäns sexualiserade våld mot kvinnor
          </note>
          <note xml:id="i-6bg1kEw6QXfAkxye6ecnro">
            Interpellationen kommer att besvaras fredagen den 21 november
            2008.
          </note>
          <u xml:id="i-e8f57c8c3de2b7bf-4" who="unknown">
            <seg xml:id="i-WnXwFQL553znzBiuZYqWyf">
              Skälet till dröjsmålet är redan inbokade engagemang.
            </seg>
          </u>
          <note xml:id="i-5GhFVbF4iWunQGz15PTxKv">
            Marianne Jenryd
          </note>
          <note xml:id="i-EQ2iSi5BEkpSTvb1awLvAz">
            4 § Svar på interpellation 2008/09:22 om neutralisering av hyresläget
            i Kiruna
          </note>
          <note type="speaker" xml:id="i-BoKGaL8GzfnELwSJeDCMSV">
            Anf. 1 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-5" next="i-e8f57c8c3de2b7bf-12" who="Q253640">
            <seg xml:id="i-6nAhhvshjXwf85a7JqrTNp">
              Herr talman! Egon Frid har frågat kommun- och finansmarknadsministern
              hur han som ansvarig minister för kommuner och bostäder avser
              att medverka till att hyresnivåerna kan hållas neutrala i de ersättningsbostäder
              som måste byggas i Kiruna.
            </seg>
          </u>
          <u xml:id="i-e8f57c8c3de2b7bf-6" prev="i-e8f57c8c3de2b7bf-5" who="Q253640">
            <seg xml:id="i-56c1G8UzKr7vC5znbKcvXi">
              Interpellationen har överlämnats till mig.
            </seg>
          </u>
          <u xml:id="i-e8f57c8c3de2b7bf-7" prev="i-e8f57c8c3de2b7bf-5" who="Q253640">
            <seg xml:id="i-JCvCaV36m59UFHdkSoKNwS">
              Jag börjar med att svara på Egon Frids direkta fråga. Den successiva
              stadsomvandlingen kommer att innebära att en del bostadshus flyttas.
              Andra kommer att rivas och ersättas med nybyggnation. Sådana ersättningsbostäder
              kommer troligen att ha andra och i många fall högre kvaliteter
              än de som rivs. En naturlig konsekvens är då att hyrorna blir
              högre. Regeringens utgångspunkt är att hyran för ersättningsbostäder
              kommer att bestämmas enligt de principer som gäller för hyressättning
              i övrigt.
            </seg>
          </u>
          <u xml:id="i-e8f57c8c3de2b7bf-8" prev="i-e8f57c8c3de2b7bf-5" who="Q253640">
            <seg xml:id="i-A1MjY9p8VrfLMtcfUNKTKj">
              Min uppfattning är att gruvverksamheten och de investeringar
              som LKAB gjort och som planeras i Kiruna är en mycket positiv
              utveckling. Jag delar inte den problemfyllda bild som Egon Frid
              målar upp i sin interpellation.
            </seg>
          </u>
          <u xml:id="i-e8f57c8c3de2b7bf-9" prev="i-e8f57c8c3de2b7bf-5" who="Q253640">
            <seg xml:id="i-XeS1m2uxGReXNivvSqCZqT">
              LKAB:s verksamhet ger utveckling i kommunen när det gäller byggande
              av industrianläggningar, infrastruktur och bostäder. Detta ger
              stora möjligheter men naturligtvis också en hel del utmaningar
              för kommunen, LKAB, infrastrukturmyndigheterna och sist men inte
              minst de människor som bor där.
            </seg>
          </u>
          <u xml:id="i-e8f57c8c3de2b7bf-10" prev="i-e8f57c8c3de2b7bf-5" who="Q253640">
            <seg xml:id="i-EHhDNeZxuy4bAP9ycAGDkx">
              Jag anser att den framkomliga vägen är att successivt hantera
              de utmaningar som Kirunas medborgare står inför på ett konstruktivt
              och bra sätt för alla parter. Något annat är varken samhällsekonomiskt
              eller företagsekonomiskt försvarbart. Som ansvarig för statligt
              ägda företag och för gruv- och mineralpolitik följer jag kontinuerligt
              utvecklingen i Malmfälten.
            </seg>
          </u>
          <u xml:id="i-e8f57c8c3de2b7bf-11" prev="i-e8f57c8c3de2b7bf-5" who="Q253640">
            <seg xml:id="i-C39zXrZVgBe5Rpwz54rwbq">
              Det är min uppfattning att länsstyrelsen, kommunerna, berörda
              myndigheter och LKAB samarbetar på ett positivt och framtidsinriktat
              sätt. Konceptet gruvstadspark är en metod som nu utvecklas och
              som kan ge möjlighet för alla som påverkas av markdeformationerna
              från gruvverksamheten till bättre planeringshorisont och större
              trygghet.
            </seg>
          </u>
          <u xml:id="i-e8f57c8c3de2b7bf-12" prev="i-e8f57c8c3de2b7bf-5" who="Q253640">
            <seg xml:id="i-LwRH7NBuVSAbrFrxgXSCu1">
              Tillväxt är en prioriterad fråga för regeringen. Utvecklingen
              inom gruvindustrin i Malmfälten och för övrigt i Norr- och Västerbotten
              är av stor betydelse för den regionala tillväxten.
            </seg>
          </u>
          <note type="speaker" xml:id="i-8T4LpaptgnCfG9XkmJU3u">
            Anf. 2 EGON FRID (v):
          </note>
          <u xml:id="i-e8f57c8c3de2b7bf-13" next="i-e8f57c8c3de2b7bf-26" who="Q5743643">
            <seg xml:id="i-EsscMFtAGAE3Fmp4spr3cG">
              Herr talman! Tack, ministern, för svaret på interpellationen!
              Det är okej med näringsministern också.
            </seg>
          </u>
          <u xml:id="i-e8f57c8c3de2b7bf-14" prev="i-e8f57c8c3de2b7bf-13" who="Q5743643">
            <seg xml:id="i-Aj6jbwe8sS6WUGWJzPU4TF">
              Som alla förstår är jag själv inte från Kiruna. Men jag har haft
              förmånen att besöka Kiruna både försommaren 2007, när jag också
              besökte LKAB, och i september 2008, när jag deltog i det arbete
              som mitt parti gör i Kiruna för att underlätta politiken kring
              just de ersättningsbostäder som kommer att behövas. Det handlar
              om det här temat, behovet av att neutralisera hyresläget.
            </seg>
          </u>
          <u xml:id="i-e8f57c8c3de2b7bf-15" prev="i-e8f57c8c3de2b7bf-13" who="Q5743643">
            <seg xml:id="i-RmdS3oTsGQNvA5DdRJB2XA">
              Det är en enorm omvandling av en stad som behöver göras. Det
              är ett enormt projekt för Kiruna och Norrbotten. Jag har följt
              den här frågan sedan GP skrev en jätteartikel om den för kanske
              fyra fem år sedan.
            </seg>
          </u>
          <u xml:id="i-e8f57c8c3de2b7bf-16" prev="i-e8f57c8c3de2b7bf-13" who="Q5743643">
            <seg xml:id="i-FDXtqune7jZvwTUvSRSqoD">
              Sedan handlar det om tre saker som ministern berörde i sitt svar.
            </seg>
          </u>
          <u xml:id="i-e8f57c8c3de2b7bf-17" prev="i-e8f57c8c3de2b7bf-13" who="Q5743643">
            <seg xml:id="i-NKrQ4eq2qCBxSQwDj3TxSY">
              Det handlar om hur hyrorna i ersättningsbostäderna ska sättas,
              om principerna för det, och om det starka behovet av att neutralisera
              hyresläget.
            </seg>
          </u>
          <u xml:id="i-e8f57c8c3de2b7bf-18" prev="i-e8f57c8c3de2b7bf-13" who="Q5743643">
            <seg xml:id="i-3YG7dJX9TeUSVHDFMR8Xro">
              Det andra handlar om kostnaderna för detta enorma arbete som
              Kiruna stad har framför sig. Det handlar om att flytta en hel
              stad för att LKAB, den stora statliga industrin på orten, bedriver
              en verksamhet som gör att det inte går att bo kvar där bostäderna
              och staden i dag ligger.
            </seg>
          </u>
          <u xml:id="i-e8f57c8c3de2b7bf-19" prev="i-e8f57c8c3de2b7bf-13" who="Q5743643">
            <seg xml:id="i-DYbKPfhz9C1sCGHe9PGatu">
              Det tredje handlar naturligtvis om LKAB:s ansvar för den framtida
              flytten och om statliga bolags ansvar för utvecklingen i det samhälle
              där de befinner sig.
            </seg>
          </u>
          <u xml:id="i-e8f57c8c3de2b7bf-20" prev="i-e8f57c8c3de2b7bf-13" who="Q5743643">
            <seg xml:id="i-XPh2kjKSFQbYtjZHa6NmSk">
              Ministern tycker att vi från Vänsterpartiet ger en problemfylld
              bild och att vi bara försöker måla upp problem i Kiruna. Själv
              formulerar ministern det som att det finns en del utmaningar för
              kommunen.
            </seg>
          </u>
          <u xml:id="i-e8f57c8c3de2b7bf-21" prev="i-e8f57c8c3de2b7bf-13" who="Q5743643">
            <seg xml:id="i-7T4W2roBNXF2AyF4UuNhBx">
              Okej, det kan man lugnt säga. Det här är en enorm utmaning för
              Kiruna kommun. Utmaningen för Kiruna kommun är så ofantligt stor
              att man inte kan förvänta sig att det räcker med en normal ekonomisk
              politik, det normala kommunala stöd som finns och de normala förhållandena
              när det gäller statliga företag och det ansvar som de har. Här
              krävs helt klart extraordinära åtgärder.
            </seg>
          </u>
          <u xml:id="i-e8f57c8c3de2b7bf-22" prev="i-e8f57c8c3de2b7bf-13" who="Q5743643">
            <seg xml:id="i-WfbTGs8jFaemchfUpDyKNt">
              Det här handlar faktiskt om hur vi ska fördela den tillväxt som
              Maud Olofsson tar upp i sitt svar, som LKAB genererar till samhället
              och till Kiruna som stad.
            </seg>
          </u>
          <u xml:id="i-e8f57c8c3de2b7bf-23" prev="i-e8f57c8c3de2b7bf-13" who="Q5743643">
            <seg xml:id="i-Ftu2VMA8MWQJyYCJc7vKoH">
              Naturligtvis ska detta ske på ett konstruktivt sätt för alla
              parter. Något annat har vi inte för ögonen. Det ska ske på ett
              konstruktivt sätt, och alla berörda parter ska naturligtvis vara
              med.
            </seg>
          </u>
          <u xml:id="i-e8f57c8c3de2b7bf-24" prev="i-e8f57c8c3de2b7bf-13" who="Q5743643">
            <seg xml:id="i-695ZjBUbbMLYuduWuGWpYJ">
              Den faktiska situationen är att inom en mycket snar framtid kommer
              ett av de bostadsområden som jag besökte, Ullspiran, att få utrymmas
              på grund av att det ligger inom den närmaste sprickzonen. Det
              gör att det är ett av de områden som kommer att utrymmas.
            </seg>
          </u>
          <u xml:id="i-e8f57c8c3de2b7bf-25" prev="i-e8f57c8c3de2b7bf-13" who="Q5743643">
            <seg xml:id="i-FWY8gve4C1pz54CkCWBZGp">
              Det finns i dag inga konkreta planer i fråga om ersättningsbostäder.
              Det finns planer när det gäller tillfälliga bostäder. De bostäder
              som kommer att behöva byggas kommer att kosta mycket mer.
            </seg>
          </u>
          <u xml:id="i-e8f57c8c3de2b7bf-26" prev="i-e8f57c8c3de2b7bf-13" who="Q5743643">
            <seg xml:id="i-96nGENn8v7pvwiLJQt7G6L">
              Vilket samhällsansvar finns det när det gäller att kompensera
              de hyresgäster som måste flytta?
            </seg>
          </u>
          <note type="speaker" xml:id="i-8Rd6xCWq1Lca9y4JZTxuyz">
            Anf. 3 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-27" next="i-e8f57c8c3de2b7bf-36" who="Q253640">
            <seg xml:id="i-YcC6Eb1P9jWx6UgZH1XAYh">
              Herr talman! Låt mig först säga att jag tycker att det är bra
              att vi får en chans att diskutera det som händer uppe i Malmfälten.
            </seg>
          </u>
          <u xml:id="i-e8f57c8c3de2b7bf-28" prev="i-e8f57c8c3de2b7bf-27" who="Q253640">
            <seg xml:id="i-3ZRpZnBs48VxxYzdb6y3Ng">
              Min utgångspunkt, när jag tittar på de här frågorna, är att det
              är en gigantisk möjlighet för både Gällivare och Kiruna.
            </seg>
          </u>
          <u xml:id="i-e8f57c8c3de2b7bf-29" prev="i-e8f57c8c3de2b7bf-27" who="Q253640">
            <seg xml:id="i-5StA51P8CN9NCewR9Aytpq">
              Jag har själv bott uppe i Norrbotten i åtta år och vet under
              vilken press som hela Norrbotten tidigare har varit med ökade
              arbetslöshetstal, utflyttning och allt detta. Nu vänder det, och
              helt plötsligt är Norrbotten en tillväxtregion, vilket gläder
              mig väldigt mycket.
            </seg>
          </u>
          <u xml:id="i-e8f57c8c3de2b7bf-30" prev="i-e8f57c8c3de2b7bf-27" who="Q253640">
            <seg xml:id="i-ApSUjiHX7UR9JwMgbZ9T9M">
              Jag tror att just det faktum att LKAB men också andra gruvbolag
              hittar stora mineralfyndigheter är en jättemöjlighet. Men det
              är klart att det också kommer att krävas förändring för enskilda
              människor, framför allt i Gällivare, Malmberget och Kiruna.
            </seg>
          </u>
          <u xml:id="i-e8f57c8c3de2b7bf-31" prev="i-e8f57c8c3de2b7bf-27" who="Q253640">
            <seg xml:id="i-93kh9bJAYbANqpPeYMxLf">
              Min utgångspunkt har bland annat varit att kommunerna själva
              måste ha det övergripande planeringsansvaret, som lagstiftningen
              säger, och se lokalt vad det är man behöver göra.
            </seg>
          </u>
          <u xml:id="i-e8f57c8c3de2b7bf-32" prev="i-e8f57c8c3de2b7bf-27" who="Q253640">
            <seg xml:id="i-3ZvJ2pgCcQuc3TAocLbMoE">
              Det vi från regeringens sida har gjort är att vi har riggat en
              organisation med Malmfältsgruppen, som finns som stöd för den
              process som nu pågår. Vi har också utsett personer som hjälper
              till i den processen. Länsstyrelsen har en person som arbetar
              med detta.
            </seg>
          </u>
          <u xml:id="i-e8f57c8c3de2b7bf-33" prev="i-e8f57c8c3de2b7bf-27" who="Q253640">
            <seg xml:id="i-7sMKkNyw9ap4nZ1T6KHmiX">
              Så här långt tycker jag att vi i Malmfältsdelegationen kommer
              väldigt bra framåt. Vi löser frågor allteftersom för att skapa
              den här tryggheten hos människor.
            </seg>
          </u>
          <u xml:id="i-e8f57c8c3de2b7bf-34" prev="i-e8f57c8c3de2b7bf-27" who="Q253640">
            <seg xml:id="i-Rz18b4a6mjb75SYxYJ5Q4N">
              Men när det gäller bostäder är det svårt att tänka sig att om
              man flyttar från en bostad som är av sämre kvalitet än den man
              flyttar till det ska vara samma hyressättning kvar. Du byter i
              någon mening upp dig till en annan kvalitet, även om det inte
              är frivilligt att flytta.
            </seg>
          </u>
          <u xml:id="i-e8f57c8c3de2b7bf-35" prev="i-e8f57c8c3de2b7bf-27" who="Q253640">
            <seg xml:id="i-Dkjq5rn4CUW7UwpUE3eWMm">
              Vår ambition är att försöka skapa så mycket trygghet som möjligt,
              att respektive organ tar så mycket ansvar som möjligt för sina
              delar men att vi tillsammans använder Malmfältsdelegationen till
              att föra processen framåt. Jag tycker att väldigt mycket positivt
              har hänt de senaste åren som jag har haft möjlighet att följa
              detta.
            </seg>
          </u>
          <u xml:id="i-e8f57c8c3de2b7bf-36" prev="i-e8f57c8c3de2b7bf-27" who="Q253640">
            <seg xml:id="i-Fmn7feBhPKArD7UyWRs9Xp">
              Det är också en viktig sak att informera medborgarna så att de
              vet vad som händer. Annars skapas väldigt stor osäkerhet. Där
              tror jag att det återstår en del att göra. Men man har lovat mig
              att man ska förbättra den delen av uppdraget och arbetet i Malmfälten.
            </seg>
          </u>
          <note type="speaker" xml:id="i-3boCtzf5heyEfvfZZcuqFQ">
            Anf. 4 EGON FRID (v):
          </note>
          <u xml:id="i-e8f57c8c3de2b7bf-37" next="i-e8f57c8c3de2b7bf-42" who="Q5743643">
            <seg xml:id="i-QHNBRHcMEMVbG1sP4TENZd">
              Herr talman! Naturligtvis kan man säga att det är det lokala
              fastighetsbolaget FAB, Fastighets AB Malmfälten, som ska lösa
              det här för sina hyresgäster. Från problemet med bostadspolitiken
              i hela landet vet vi att det inte går att med ekonomi bygga bra
              och billiga bostäder som i det här fallet skulle fungera som ersättning
              för dem som måste utrymmas i till exempel Ullspiran, utan det
              blir mycket dyrare.
            </seg>
          </u>
          <u xml:id="i-e8f57c8c3de2b7bf-38" prev="i-e8f57c8c3de2b7bf-37" who="Q5743643">
            <seg xml:id="i-M6E7sjnduRAaHXxf87vCkp">
              Som sagt, det är en helt onormal situation att människor tvingas
              från sina hus på grund av att den största industrin på orten i
              det här fallet LKAB bedriver en verksamhet som gör att marken
              under där folk bor spricker. Det är farligt att bo kvar, så man
              tvingas flytta.
            </seg>
          </u>
          <u xml:id="i-e8f57c8c3de2b7bf-39" prev="i-e8f57c8c3de2b7bf-37" who="Q5743643">
            <seg xml:id="i-ArDJtHoD2xzBU2bkqABYVK">
              Det är frågan om det är för mycket begärt eller inte, men vi
              tycker att det skulle vara rimligt att det i ett sådant här mycket
              exceptionellt fall skulle finnas ett intresse från regeringen
              att titta på hur man skulle kunna neutralisera hyresläget i de
              ersättningsbostäder som måste byggas. Det här är en liten men
              oerhört viktig del. Det är det som ligger människorna närmast
              förutom deras dagliga jobb. De kämpar för att få veta var de ska
              kunna bo.
            </seg>
          </u>
          <u xml:id="i-e8f57c8c3de2b7bf-40" prev="i-e8f57c8c3de2b7bf-37" who="Q5743643">
            <seg xml:id="i-Nn6tvpcoFtVRsiKgnsvir8">
              Många i Kiruna vill undvika att de hamnar i en situation som
              i Malmberget, där LKAB bara tar ansvar för bostaden när man faktiskt
              inte får bo kvar. Man löser in ett hus i taget, en bostad i taget.
              Det är den situationen som det vore önskvärt att man inte hamnade
              i när det gäller Kiruna, utan att man har en bättre planering
              och framförhållning och kan bygga ersättningsbostäder i nya planerade
              områden med en ekonomi som gör att de som måste flytta från sina
              bostäder har råd att efterfråga de nya bostäderna.
            </seg>
          </u>
          <u xml:id="i-e8f57c8c3de2b7bf-41" prev="i-e8f57c8c3de2b7bf-37" who="Q5743643">
            <seg xml:id="i-5pysY61K7DiTmksM6oCCeW">
              Vi ser i dag att risken är uppenbar. Ministern hänvisar till
              bruksvärdesprincipen. De nyproducerade lägenheterna blir så mycket
              dyrare att de som måste flytta från de i dag normala hyrorna inte
              har råd att efterfråga de nyproducerade bostäderna med de höga
              hyrorna om de inte kompenseras på något sätt.
            </seg>
          </u>
          <u xml:id="i-e8f57c8c3de2b7bf-42" prev="i-e8f57c8c3de2b7bf-37" who="Q5743643">
            <seg xml:id="i-GjmD1CL3pztVZkYsdJc8T9">
              Vi vet att LKAB tar en del av sitt ansvar, till exempel för järnvägen.
              Frågan är hur det samlade ansvaret ska delas för att det ska bli
              en bra lösning även på bostadssidan. Vi menar att det är oerhört
              viktigt att minska oron för invånarna i Kiruna när det gäller
              den framtida utvecklingen. Det är därför vi så specifikt har lyft
              upp frågan om neutralisering av hyresläget och hur man ska kunna
              finansiera och få rimliga hyror i ersättningsbostäderna. Här tycker
              vi att det är rimligt att regeringen, staten, kommunen och naturligtvis
              LKAB tar ett större ansvar.
            </seg>
          </u>
          <note type="speaker" xml:id="i-XabucvwamRneg4w6sGFBQm">
            Anf. 5 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-43" next="i-e8f57c8c3de2b7bf-47" who="Q253640">
            <seg xml:id="i-RY9PdBDVRrZq7SH6oXLWyH">
              Herr talman! Det är klart att det är ett problem att flytta för
              enskilda människor. Så är det. Det är en stor förändring, och
              det är mycket osäkerhet och annat. Men i grunden måste vi väl
              ändå vara överens om att det är en jättestor möjlighet. Det skapar
              jobb, tillväxt och förutsättningar för Kiruna och Gällivare att
              växa framöver.
            </seg>
          </u>
          <u xml:id="i-e8f57c8c3de2b7bf-44" prev="i-e8f57c8c3de2b7bf-43" who="Q253640">
            <seg xml:id="i-UqjQFBSF5U7n71HH6UKpXe">
              Jag tror att det är en spännande tid som båda de här kommunerna
              är inne i. Det finns en stor efterfrågan, ett stort intresse för
              båda de här kommunerna. Det är inte på så många håll i världen
              som vi flyttar städer på det sätt som vi gör.
            </seg>
          </u>
          <u xml:id="i-e8f57c8c3de2b7bf-45" prev="i-e8f57c8c3de2b7bf-43" who="Q253640">
            <seg xml:id="i-c5LzyqDayW9AuNPqxDZda">
              Det är också därför som vi har Malmfältsdelegationen som stöd
              i den här processen. Det är rätt unikt att vi har en uppställning
              där två ministrar, både Åsa Torstensson och jag själv, sitter
              med och leder ett sådant arbete. Varför gör vi det? Jo, för att
              vi tycker att vi har ett särskilt ansvar. Vi leder den processen
              på det sättet att vi försöker att få banverk, vägverk, LKAB, kommunerna,
              Boverket och andra som är inblandade länsstyrelsen att samordna
              sina resurser och också se till att man skapar trygghet i förändringsprocessen.
            </seg>
          </u>
          <u xml:id="i-e8f57c8c3de2b7bf-46" prev="i-e8f57c8c3de2b7bf-43" who="Q253640">
            <seg xml:id="i-Kf2dSEpujqcUzzgKfKmkpp">
              När det gäller de enskilda bostäderna tror jag att Egon Frid
              om han tänker en gång till på det här förslaget ser att det blir
              väldigt svårt att peka ut hur länge man ska subventionera i så
              fall, om det ska gälla för evigt eller under en period, vilka
              bostäder som ska omfattas, var man drar gränsen. Det är viktigt
              att veta att i de här lägena har vi lagstiftning. Det är minerallagen
              och miljöbalken bland annat som vi ska följa. Det gäller oavsett
              om det är ett statligt eller ett privat bolag. Naturligtvis ska
              vi se till att samordna insatserna, som jag säger, så att banverk,
              vägverk och LKAB kommunicerar snabbt och enkelt med varandra och
              att alla är med och bidrar till förändringsarbetet och skapar
              trygghet i förändringen.
            </seg>
          </u>
          <u xml:id="i-e8f57c8c3de2b7bf-47" prev="i-e8f57c8c3de2b7bf-43" who="Q253640">
            <seg xml:id="i-QprFWMYqfi8y5TTApSuACi">
              Men i grunden tror jag att det här är en gyllene möjlighet för
              både Kiruna och Gällivare. Det ger en framtidstro, ett framtidshopp,
              och då ska vi försöka att hjälpa de människor som känner oro i
              processen på bästa möjliga sätt. Jag har tilltro till att kommunen
              och alla andra inblandade LKAB, samordnare på länsstyrelsen och
              andra gör det också fortsättningsvis.
            </seg>
          </u>
          <note type="speaker" xml:id="i-5wLC1KpwbEyMaT6r8zAALC">
            Anf. 6 EGON FRID (v):
          </note>
          <u xml:id="i-e8f57c8c3de2b7bf-48" next="i-e8f57c8c3de2b7bf-51" who="Q5743643">
            <seg xml:id="i-7GkVJERfaETcm52X3DgU4Q">
              Herr talman! Jag tycker också att det är positivt med den utveckling
              som är i hela norra Sverige jämfört med hur det har sett ut tidigare
              när det har varit på väg att bli lågkonjunktur. Det har varit
              omvända förhållanden. Naturligtvis är det en bra och viktig grund
              och en enormt spännande och intressant utveckling.
            </seg>
          </u>
          <u xml:id="i-e8f57c8c3de2b7bf-49" prev="i-e8f57c8c3de2b7bf-48" who="Q5743643">
            <seg xml:id="i-JsH1ZoRDFR5kyAZknsk72f">
              Men jag tycker också att det är viktigt att ministern tar med
              sig att det finns en oro. Problemen är långtifrån lösta. Som vi
              ser det är minerallagen inte tillräcklig när det gäller det ansvar
              som man kan tycka att LKAB har ihop med stat, regering och andra
              inblandade parter.
            </seg>
          </u>
          <u xml:id="i-e8f57c8c3de2b7bf-50" prev="i-e8f57c8c3de2b7bf-48" who="Q5743643">
            <seg xml:id="i-DUsfuir9PUpcRXqnuj53yT">
              Vi vill puffa på att man måste se om det inte behövs någon form
              av lagstiftning som kompletterar minerallagen för att ruta in
              de frågor som ministern själv tog upp. Vilka bostäder ska kompenseras
              och under hur lång tid? Vilka speciella skäl ska finnas för att
              man måste gå in och göra de åtgärderna?
            </seg>
          </u>
          <u xml:id="i-e8f57c8c3de2b7bf-51" prev="i-e8f57c8c3de2b7bf-48" who="Q5743643">
            <seg xml:id="i-9J525WQ9bXWPiSRgcisJv1">
              Vi tycker att det är rimligt att det här specifika fallet som
              det handlar om, att flytta Kiruna stad på grund av att marken
              under staden är på väg att spricka, vore skäl för att titta på
              en speciell lagstiftning som skulle kunna komplettera minerallagen.
              Det handlar om att muta in de frågor som både ministern och jag
              ser att man måste komma fram till lösningar på.
            </seg>
          </u>
          <note type="speaker" xml:id="i-MiNWMh3TsDSxv4SNpwsQFX">
            Anf. 7 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-52" next="i-e8f57c8c3de2b7bf-55" who="Q253640">
            <seg xml:id="i-RMxZHMpkujnhX741T21Bu5">
              Herr talman! Jag tycker att det är bra att vi får chans att diskutera
              den här frågan i riksdagen och att Egon Frid känner ett ansvar
              för det som händer uppe i Kiruna. Jag tror att vi är på god väg
              att hitta bra lösningar. Jag förväntar mig också att LKAB tar
              ett stort ansvar som bolag. Jag tycker att under den period som
              jag har följt det här dialogen mellan kommun och LKAB har blivit
              bättre. Jag tycker att dialogen mellan våra statliga myndigheter
              och andra har utvecklats på ett bra sätt.
            </seg>
          </u>
          <u xml:id="i-e8f57c8c3de2b7bf-53" prev="i-e8f57c8c3de2b7bf-52" who="Q253640">
            <seg xml:id="i-YUqgvAoi5GeMB4kLZUywt2">
              Jag kan också se den stora möjlighet som ligger i att flytta
              två städer. Regeringen har föreslagit att vi ska bygga hållbara
              städer. Vi ska visa på hur vi bygger moderna samhällen som sparar
              energi och hittar nya smarta lösningar. Det kan vara en väg. Vi
              har gett stöd till Gällivare kommun för att bidra till att beskriva
              hur man jobbar för att flytta en stad. Det finns ett jättestort
              intresse för detta.
            </seg>
          </u>
          <u xml:id="i-e8f57c8c3de2b7bf-54" prev="i-e8f57c8c3de2b7bf-52" who="Q253640">
            <seg xml:id="i-13CTCsgGwRNGskM7vTTF3R">
              Däremot ser jag problem med att kompensera enskilda människor
              som flyttar från en bostad av en viss kvalitet till en annan bostad
              av betydligt högre kvalitet.
            </seg>
          </u>
          <u xml:id="i-e8f57c8c3de2b7bf-55" prev="i-e8f57c8c3de2b7bf-52" who="Q253640">
            <seg xml:id="i-Q1w7iWV2q3bneFWDkg3xpb">
              Jag hoppas bara att alla ska känna att den här flytten i grunden
              är väldigt bra för Kiruna. Fler jobb och högre tillväxt ger också
              inkomster till kommunen som gör att man kan investera för framtiden.
              Jag tror att Gällivare och Kiruna kommuner kommer att gå en lysande
              framtid till mötes med tanke på de investeringar som nu sker,
              och mer kommer.
            </seg>
          </u>
          <note xml:id="i-6duNVBW1gAeW78ExESgi4a">
            Överläggningen var härmed avslutad.
          </note>
          <note xml:id="i-Drr6XaEe8GuQL8zBcDJchc">
            5 § Svar på interpellation 2008/09:27 om översyn av kraven för
            F-skatt
          </note>
          <note type="speaker" xml:id="i-TJq9qVwyo3eeaGzWZFjmHi">
            Anf. 8 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-56" next="i-e8f57c8c3de2b7bf-62" who="Q253640">
            <seg xml:id="i-KwX5N8z4VPpzPoCdgDuKJ1">
              Herr talman! Luciano Astudillo har frågat mig om det är min avsikt
              att göra det möjligt för arbetsgivare att kräva att de som söker
              jobb ska skaffa F-skattsedel, trots att de bara ska ha ett jobb,
              och därigenom riskera att kollektivavtalen sätts ur spel.
            </seg>
          </u>
          <note xml:id="i-GfuUtqWhGcT7K9kbYc5Yhj">
            Regeringen beslutade den 23 oktober 2008 att överlämna propositionen
            F-skatt åt alla till riksdagen. Propositionen innehåller förslag
            som underlättar tilldelningen av F-skattsedel och gör det lättare
            att starta näringsverksamhet.
          </note>
          <u xml:id="i-e8f57c8c3de2b7bf-57" prev="i-e8f57c8c3de2b7bf-56" who="Q253640">
            <seg xml:id="i-XGFPRtRRDjUm8ykiedEge9">
              Regeringens förslag innebär att en bestämmelse införs i inkomstskattelagen
              som innebär att vid bedömningen om en uppdragstagares verksamhet
              bedrivs självständigt ska särskilt beaktas vad som har avtalats
              med uppdragsgivaren samt i vilken omfattning uppdragstagaren är
              beroende av uppdragsgivaren och inordnad i dennes verksamhet.
            </seg>
          </u>
          <u xml:id="i-e8f57c8c3de2b7bf-58" prev="i-e8f57c8c3de2b7bf-56" who="Q253640">
            <seg xml:id="i-Wyyn3LM1wpqeuHB9bCZW3r">
              Syftet med utformningen av bestämmelsen i förslaget är att relationen
              mellan parterna och deras gemensamma avsikt ska få en ökad betydelse
              vid bedömningen av om det är frågan om näringsverksamhet eller
              inte. Detta minskar betydelsen av att bedöma antalet uppdragsgivare
              jämfört med i dag. Bestämmelsen möjliggör därmed att fler än i
              dag kan bedriva näringsverksamhet mot en eller ett fåtal uppdragsgivare.
            </seg>
          </u>
          <u xml:id="i-e8f57c8c3de2b7bf-59" prev="i-e8f57c8c3de2b7bf-56" who="Q253640">
            <seg xml:id="i-EwgpgQcQNCDGDhiCSTRymn">
              Regeringen anser att regleringen ökar förutsebarheten såväl för
              uppdragstagaren som för uppdragsgivaren men också innebär en möjlighet
              att anpassa rättstillämpningen efter samhällsutvecklingen och
              utifrån gällande rättspraxis.
            </seg>
          </u>
          <u xml:id="i-e8f57c8c3de2b7bf-60" prev="i-e8f57c8c3de2b7bf-56" who="Q253640">
            <seg xml:id="i-KyMFacu9caeGPHUEeNzCkB">
              Förslaget rör enbart det skatterättsliga näringsverksamhetsbegreppet.
              Det har därför inte någon direkt verkan på det arbetsrättsliga
              anställningsbegreppet. Jag vill hänvisa till Arbetsdomstolens
              remissyttrande över betänkandet, i vilket man instämmer med utredningens
              åsikt att det är tveksamt om en ändring av det skatterättsliga
              näringsverksamhetsbegreppet över huvud taget skulle kunna påverka
              det arbetsrättsliga arbetstagarbegreppet, och anför att den skatterättsliga
              bedömning som gjorts i ett visst fall inte ensam har någon nämnvärd
              tyngd vid ställningstagandet till exempelvis anställningsskyddslagens
              tillämpningsområde. Detta torde bekräfta att det inte finns någon
              sådan avsikt bakom det förslag som Luciano Astudillos fråga handlar
              om.
            </seg>
          </u>
          <u xml:id="i-e8f57c8c3de2b7bf-61" prev="i-e8f57c8c3de2b7bf-56" who="Q253640">
            <seg xml:id="i-SC3b9wJq6kbkHidKuNsK11">
              Regeringens avsikt är att det ska bli enklare och att fler ska
              få möjlighet att starta företag, inte minst de som har bara en
              eller ett fåtal uppdragsgivare. Detta ligger helt i linje med
              regeringens övergripande inriktning mot att skapa fler jobb. Även
              om statistiken inte visar att det är många som av F-skattereglerna
              hindras att starta näringsverksamhet i dag är det ingen tröst
              för den enskilde som får avslag att det bara är få andra som stoppas.
              Det är också troligt att många anser att det inte är lönt att
              söka F-skatt med dagens regler och därmed avstår från att starta
              företag.
            </seg>
          </u>
          <u xml:id="i-e8f57c8c3de2b7bf-62" prev="i-e8f57c8c3de2b7bf-56" who="Q253640">
            <seg xml:id="i-G9nJ1hFcnh92Mj5vLLCJx">
              Jag hoppas att Luciano Astudillo delar min uppfattning att det
              är viktigt att förenkla för företagande och att det därför behöver
              bli enklare för den enskilde att få F-skattsedel.
            </seg>
          </u>
          <note type="speaker" xml:id="i-9LRJURHcxmanvv7J1Bjdh1">
            Anf. 9 LUCIANO ASTUDILLO (s):
          </note>
          <u xml:id="i-e8f57c8c3de2b7bf-63" next="i-e8f57c8c3de2b7bf-72" who="Q4355921">
            <seg xml:id="i-UV8vYc9BEJYukpMk41sjtp">
              Herr talman! Jag vill tacka näringsministern för svaret, även
              om ingen kan känna sig trygg efter att ha hört det.
            </seg>
          </u>
          <u xml:id="i-e8f57c8c3de2b7bf-64" prev="i-e8f57c8c3de2b7bf-63" who="Q4355921">
            <seg xml:id="i-BpmZa3LEA3hyBpMhhWxPfU">
              Jag vill inledningsvis svara på den retoriska frågan som Maud
              Olofsson avslutade sitt svar med: Ja, det är viktigt att förenkla
              för företagarna. Det är därför vi socialdemokrater i två år varit
              kritiska just till näringsministens hattande och rattande på det
              här området som har gjort att skatten är högre för de små företagen
              nu än när vi hade makten. Man har ökat regelkrånglet, inte minskat
              på det, och man har försakat den sociala tryggheten för många
              av de små företagen.
            </seg>
          </u>
          <u xml:id="i-e8f57c8c3de2b7bf-65" prev="i-e8f57c8c3de2b7bf-63" who="Q4355921">
            <seg xml:id="i-6DmxZrQsivxQNizaK3TZ6b">
              Vi är inte ensamma om att ha kritiserat den här regeringen för
              att inte föra en framsynt näringspolitik. Vi delar den kritiken
              med bland annat Svenskt Näringsliv. Så visst har ni försummat
              ett väldigt viktigt område.
            </seg>
          </u>
          <u xml:id="i-e8f57c8c3de2b7bf-66" prev="i-e8f57c8c3de2b7bf-63" who="Q4355921">
            <seg xml:id="i-4ogv8Yk7WWmKCuPFRFwLi7">
              Jag har två spontana reaktioner på svaret. Den första är att
              vi politiker ibland tenderar ta till ett komplicerat språk, och
              materien kan vara svår. Men jag tycker att det finns en skyldighet
              för oss alla att försöka vara tydliga och enkla. När man tar till
              det svåra språket är det ofta för att man vill dölja någonting
              och lägga ut dimridåer. Jag hoppas verkligen att det inte handlar
              om det i det här fallet.
            </seg>
          </u>
          <u xml:id="i-e8f57c8c3de2b7bf-67" prev="i-e8f57c8c3de2b7bf-63" who="Q4355921">
            <seg xml:id="i-PK3WJCmcYbDA2wL181YfLS">
              Den andra spontana reflexionen rör Maud Olofssons långsiktiga
              politiska gärning. Hon är den i den borgerliga regeringen som
              var tydligast med att hon ville ha ett systemskifte. Hon har många
              gånger pratat om att avsossefiera Sverige. Med det har hon bland
              annat menat att ständigt attackera vanliga löntagares rätt till
              trygga anställningar och sjysta villkor som regleras till exempel
              i kollektivavtal.
            </seg>
          </u>
          <u xml:id="i-e8f57c8c3de2b7bf-68" prev="i-e8f57c8c3de2b7bf-63" who="Q4355921">
            <seg xml:id="i-Rd3Uk1TCVsmTKmpcBsaCdY">
              Maud Olofsson blir därför svaret skyldig när hon lägger fram
              ett sådant här förslag. Faktum är, enligt utredningen och de undersökningar
              som gjorts i samband med utredningen, att antalet F-skattsedlar
              ständigt ökar. År 2006 hade 75 000 personer möjlighet att få en
              F-skattsedel. Så få som 1 procent av dem som sökte fick avslag.
            </seg>
          </u>
          <u xml:id="i-e8f57c8c3de2b7bf-69" prev="i-e8f57c8c3de2b7bf-63" who="Q4355921">
            <seg xml:id="i-YaVZSUEUiZFvyrKetjA5tQ">
              Vi vet också att Maud Olofsson har hävdat att detta särskilt
              har missgynnat kvinnor. Men utredningen konstaterar att det är
              precis tvärtom. Andelen män som avslås är mycket högre än andelen
              kvinnor, och de konstaterar, i motsats till Maud Olofsson, att
              kvinnor inte är särskilt missgynnade av de regler som finns.
            </seg>
          </u>
          <u xml:id="i-e8f57c8c3de2b7bf-70" prev="i-e8f57c8c3de2b7bf-63" who="Q4355921">
            <seg xml:id="i-YYyyx9PHUgs1KmTKNLyvY9">
              Utredningen konstaterar också att detta inte kommer att leda
              till fler näringsverksamheter. Låt mig citera exakt: När det gäller
              olika förändringar i skattebetalningslagen har utredningen funnit
              att införande av lättnader för att erhålla en F-skattsedel sannolikt
              skulle leda till fler F-skattsedlar men inte nödvändigtvis till
              någon motsvarande ökning beträffande antalet fysiska personer
              som kan anses bedriva näringsverksamhet i inkomstskattelagens
              mening dvs. fler företagare. Det blir med andra ord inte lättare
              att starta näringsverksamhet vilket är huvudsyftet med uppdraget.
            </seg>
          </u>
          <u xml:id="i-e8f57c8c3de2b7bf-71" prev="i-e8f57c8c3de2b7bf-63" who="Q4355921">
            <seg xml:id="i-ULo6y8SL2tFSygEnVanjBU">
              De är precis på tvärs mot den verklighetsbeskrivning som Maud
              Olofsson och den borgerliga regeringen använder i det direktiv
              de gav utredningen.
            </seg>
          </u>
          <u xml:id="i-e8f57c8c3de2b7bf-72" prev="i-e8f57c8c3de2b7bf-63" who="Q4355921">
            <seg xml:id="i-rWCigXATpisC51qcBeYWw">
              Nu vilar bevisbördan på Maud Olofsson. Vill hon luckra upp kollektivavtalen?
              Vill hon bakvägen förändra trygghetssystemen för vanligt folk,
              vanliga löntagare? Så länge hon inte kan bevisa att det inte är
              så sviker den borgerliga regeringen, med Moderaterna i spetsen,
              ett av de viktigaste löften man levererade inför valet 2006.
            </seg>
          </u>
          <note type="speaker" xml:id="i-PMfVXGUv2dFuuYKnrbQfzW">
            Anf. 10 RAIMO PÄRSSINEN (s):
          </note>
          <u xml:id="i-e8f57c8c3de2b7bf-73" next="i-e8f57c8c3de2b7bf-83" who="Q3358814">
            <seg xml:id="i-GHxGLf1ShXKqWBnjDVs8qR">
              Herr talman! Jag ska citera en liten snutt ur utredningen: Man
              borde utreda hur bestämmelserna bättre skulle kunna utformas för
              att stävja hur F-skattsedeln används i kriminell verksamhet och
              i andra missbrukssituationer. Det har alltså utredningen kommit
              fram till den utredning som regeringen tillsatte om hur fler skulle
              kunna få F-skattsedel.
            </seg>
          </u>
          <u xml:id="i-e8f57c8c3de2b7bf-74" prev="i-e8f57c8c3de2b7bf-73" who="Q3358814">
            <seg xml:id="i-Mzm4x3onpgWpHAqS9PRPpS">
              Det utredningen vid randen har noterat är att skattefusket äter
              upp våra gemensamma resurser. Det hotar företagandet. Det hotar
              företagare i så hög grad att byggföretagarna säger att det inte
              finns någon privat marknad här i Stockholmsområdet på grund av
              skattefusk. Utredningen kunde också konstatera att man gömmer
              sig bakom just F-skattsedeln för att kunna åstadkomma detta fusk.
            </seg>
          </u>
          <u xml:id="i-e8f57c8c3de2b7bf-75" prev="i-e8f57c8c3de2b7bf-73" who="Q3358814">
            <seg xml:id="i-8xw3RvUcE3b17ZEBCeUhQk">
              Skattefelet i Sverige, näringsministern, är 133 miljarder kronor.
              Det är de pengar som försvinner i skattefusk. Av dessa 133 miljarder
              kronor står de så kallade mikroföretagen de som har en lönesumma
              under en miljon kronor för hela 52 miljarder kronor.
            </seg>
          </u>
          <u xml:id="i-e8f57c8c3de2b7bf-76" prev="i-e8f57c8c3de2b7bf-73" who="Q3358814">
            <seg xml:id="i-5Djnitn5n5vgGm1EP6kq7B">
              Byggsidan, flyttstäd, transport, restaurang, taxi, tvätterier
              det är så många näringar som kräver åtgärder från denna regering
              för att stävja skattefusket som förstör möjligheterna till ett
              sunt företagande.
            </seg>
          </u>
          <u xml:id="i-e8f57c8c3de2b7bf-77" prev="i-e8f57c8c3de2b7bf-73" who="Q3358814">
            <seg xml:id="i-UXJCMUSw8rJKGq7ZQuAs4w">
              Även Skatteverket vill göra en massa saker. Jag tycker att näringsministern
              ska läsa Skatteverkets rättsexperts särskilda yttrande i utredningen.
            </seg>
          </u>
          <u xml:id="i-e8f57c8c3de2b7bf-78" prev="i-e8f57c8c3de2b7bf-73" who="Q3358814">
            <seg xml:id="i-5z1WX3uhKBykon5LKJxmTY">
              Det här kommer att öka osäkerheten kring om man är anställd eller
              inte. Det kommer att leda till ett större skatteundandragande.
              ITPS säger att detta inte kommer att leda till någon högre produktivitet.
              Det har ingenting med den saken att göra.
            </seg>
          </u>
          <u xml:id="i-e8f57c8c3de2b7bf-79" prev="i-e8f57c8c3de2b7bf-73" who="Q3358814">
            <seg xml:id="i-7PiUxLaDkfBFrJw97p16qn">
              Läs rapporten om svart arbetskraft i byggsektorn eller varför
              inte den tidigare utredningen från 2002 som heter Skärpning gubbar!
              Där finns kalla fakta om hur skattefusket äter upp våra resurser.
            </seg>
          </u>
          <u xml:id="i-e8f57c8c3de2b7bf-80" prev="i-e8f57c8c3de2b7bf-73" who="Q3358814">
            <seg xml:id="i-XHrXsxDsKXbwDC2rJg5Kdf">
              Utredningen har kommit fram till att det blev 330 avslag under
              2006 på grund av självständighetskriteriet. Det har handlat om
              folk som enbart har velat ställa den egna arbetskraften till förfogande.
              Det finns inget ekonomiskt risktagande, och det blir alltså alltför
              anställningsliknande förhållanden.
            </seg>
          </u>
          <u xml:id="i-e8f57c8c3de2b7bf-81" prev="i-e8f57c8c3de2b7bf-73" who="Q3358814">
            <seg xml:id="i-fLYZwXW9f92frJnauqLfg">
              Allt detta är ett stort bekymmer för Maud Olofsson, som säger
              att det nu kommer att bli bra, att man nu kan gå in som vikarie,
              bara man betalar skatten själv. Det här kommer att öppna för lågavlönade
              jobb, precis som i andra länder, till exempel USA. Skaffa dig
              F-skattsedel och gå ut på marknaden, fixa två jobb och lev under
              hårda villkor.
            </seg>
          </u>
          <u xml:id="i-e8f57c8c3de2b7bf-82" prev="i-e8f57c8c3de2b7bf-73" who="Q3358814">
            <seg xml:id="i-MCGJ175yQHY1K6aicYRZMt">
              Precis som Luciano Astudillo sade här finns det inga belägg för
              att dagens system är negativt för kvinnligt företagande. Själva
              poängen i utredningen gäller svårigheten att få F-skattsedel.
              Utredningen konstaterar att svårigheterna är mindre än vad som
              står i direktiven. Att skaffa företag handlar inte om problem
              med att få F-skattsedel, näringsministern, utan det handlar om
              att man inte riktigt vågar satsa på grund av kanske brist på kapital
              eller att det saknas ett trygghetssystem. Vi socialdemokrater
              föreslår ett trygghetssystem för småföretagare. Fler F-skattsedlar
              leder inte till fler företagare. Riskerna för skatteundandragande
              och fusk ökar.
            </seg>
          </u>
          <u xml:id="i-e8f57c8c3de2b7bf-83" prev="i-e8f57c8c3de2b7bf-73" who="Q3358814">
            <seg xml:id="i-2w6bdPdSaL3SqkbHYjcFEW">
              Jag förstår inte logiken, näringsministern. Vad är det som blir
              så fantastiskt bra, och varför svarar man inte på branschernas
              och Skatteverkets kritik mot att det här kommer att öka skatteundandragandet?
            </seg>
          </u>
          <note type="speaker" xml:id="i-KgQ17AHrawgRodCnbYH4Gn">
            Anf. 11 PATRIK BJÖRCK (s):
          </note>
          <note xml:id="i-YZk9QrEn9qSDvb1chBwLNZ">
            Herr talman! Tack Luciano Astudillo för interpellationen, och
            tack Maud Olofsson för svaret på densamma.
          </note>
          <u xml:id="i-e8f57c8c3de2b7bf-84" next="i-e8f57c8c3de2b7bf-90" who="Q5577436">
            <seg xml:id="i-WSLRdmkXbYcAb92LtKtUbe">
              Den här frågan är av en sådan natur att man inte bara kan gå
              förbi den och ta svaret okommenterat. Bara namnet på propositionen,
              F-skatt åt alla , visar vad som är intentionen här, nämligen att
              enligt regeringens uppfattning ska alla själva betala in sin egen
              preliminärskatt. Det är där någonstans som det blir lite knepigt
              med hela förslaget.
            </seg>
          </u>
          <u xml:id="i-e8f57c8c3de2b7bf-85" prev="i-e8f57c8c3de2b7bf-84" who="Q5577436">
            <seg xml:id="i-3WvMZEh2r8TqW2bWvxR7V2">
              När både Raimo Pärssinen, Luciano Astudillo och jag har frågat
              anställda på Skatteverket om det är svårt att få F-skatt har vi
              fått veta att de flesta som ansöker om F-skatt också får det.
              Frågan kan möjligen gå till näringsministern om man på departementet
              har undersökt vilka det är som får avslag. Vad jag har förstått
              finns det grupper som kan urskiljas bland dem som har fått avslag.
              Orsaken till avslag är just att man många gånger har haft svårt
              att hantera sin skatteinbetalning. Det är en orsak till att man
              inte får F-skattsedel.
            </seg>
          </u>
          <u xml:id="i-e8f57c8c3de2b7bf-86" prev="i-e8f57c8c3de2b7bf-84" who="Q5577436">
            <seg xml:id="i-FyX9GgaJgGYSUQMtNGtamp">
              Om alla ska ha F-skatt, som föreslås i propositionen F-skatt
              åt alla , innebär det att alla ska betala in sin egen preliminärskatt.
              Då kommer man till problemet med skatteuppbörden som sådan. Då
              är det ytterligare ett systemskifte. Då är det inte bara fråga
              om ett systemskifte på den arbetsrättsliga sidan, som Luciano
              Astudillo mycket förnämligt argumenterar för i debatten, utan
              det finns en tendens i allt vad näringsministern föreslår. När
              näringsministern säger att hon är nöjd med Lavaldomen är det inte
              för att hon kramar svenska kollektivavtal. När näringsministern
              säger att hon vill avskaffa lagen om anställningsskydd är det
              inte för att hon kramar svenska kollektivavtal. När näringsministern
              säger att alla ska ha F-skattsedel är det inte för att hon kramar
              svenska kollektivavtal. Det finns hela tiden en sådan tendens
              i debatten. Det är viktigt att belysa avsikten med förslaget.
              Det handlar naturligtvis om att man vill undergräva svenska kollektivavtal
              och den svenska arbetsmarknadsmodellen.
            </seg>
          </u>
          <u xml:id="i-e8f57c8c3de2b7bf-87" prev="i-e8f57c8c3de2b7bf-84" who="Q5577436">
            <seg xml:id="i-9F7XufjyntjJ9cbdafvZ2F">
              Men det finns också en annan syn på detta, nämligen att om förslag
              läggs fram som mer eller mindre raserar skatteuppbörden raseras
              också hela välfärdssamhället. Den gemensamma sektorn bygger på
              att det finns system som kan ta upp skatt. Om det inte går blir
              det naturligtvis den typ av samhälle där var och en står sitt
              eget kast, står för sin egen trygghet och där var och en har en
              årslön på banken. Det är något som borgerliga politiker har drömt
              om länge.
            </seg>
          </u>
          <u xml:id="i-e8f57c8c3de2b7bf-88" prev="i-e8f57c8c3de2b7bf-84" who="Q5577436">
            <seg xml:id="i-37dePJAXG3jyaK4gQcbWn7">
              Det är i de sammanhangen som man måste se till de, möjligen till
              det yttre, oskyldiga förslagen om att göra det lättare att få
              F-skattsedel. Det finns en mycket stark politisk sprängkraft i
              förslagen. Det här handlar naturligtvis inte alls om att förenkla
              företagande. Hade det bara varit fråga om det hade jag tagit näringsministern
              i handen. Det är väl naturligtvis lysande om det går att hitta
              saker som förenklar företagande.
            </seg>
          </u>
          <u xml:id="i-e8f57c8c3de2b7bf-89" prev="i-e8f57c8c3de2b7bf-84" who="Q5577436">
            <seg xml:id="i-RNu1fDnt8D9mpBtd5dEHqb">
              Åtgärder som förenklar företagande, som övriga interpellanter
              har varit inne på tidigare, handlar om helt andra saker. Vad en
              företagare framför allt behöver är naturligtvis kunder som efterfrågar
              det företagaren producerar oavsett om det är varor eller tjänster
              och ett stabilt ekonomiskt system, en stabil lönebildning, en
              stabil ekonomi där kunderna efterfrågar de varor företagaren producerar.
              Det är det som skapar företagande.
            </seg>
          </u>
          <u xml:id="i-e8f57c8c3de2b7bf-90" prev="i-e8f57c8c3de2b7bf-84" who="Q5577436">
            <seg xml:id="i-3AgTEgREmdFmR6EVVn35gk">
              Att slå undan skatteuppbörden och den svenska arbetsmarknadsmodellen
              kommer inte att skapa något företagande.
            </seg>
          </u>
          <note type="speaker" xml:id="i-KP1W32XTYMeKMwRg1no8dX">
            Anf. 12 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-91" next="i-e8f57c8c3de2b7bf-96" who="Q253640">
            <seg xml:id="i-P11Bqm2JaxGfW9Pd2YHLSk">
              Herr talman! Det är i skarpt läge man prövas, säger Patrik Björck.
              Jo, det är precis så. Socialdemokraterna försöker att tala sig
              varma för småföretagens villkor. Men när det kommer till skarpt
              läge är man inte beredd att fatta de beslut som krävs.
            </seg>
          </u>
          <u xml:id="i-e8f57c8c3de2b7bf-92" prev="i-e8f57c8c3de2b7bf-91" who="Q253640">
            <seg xml:id="i-JGQ3iGrYHX4mGrBkv5nYYH">
              Vi vill göra det enklare att starta företag. Så enkelt är det.
              Gör man det enklare att få F-skattsedel blir det också enklare
              att starta företag.
            </seg>
          </u>
          <u xml:id="i-e8f57c8c3de2b7bf-93" prev="i-e8f57c8c3de2b7bf-91" who="Q253640">
            <seg xml:id="i-Nuue8XsdX9W7r1d8zsTw2x">
              Det är viktigt att se att den lagstiftning vi nu genomför inte
              innebär den dramatiska förändring som ni ändå vill påskina. Det
              vi ändrar på är det skatterättsliga näringsverksamhetsbegreppet.
            </seg>
          </u>
          <u xml:id="i-e8f57c8c3de2b7bf-94" prev="i-e8f57c8c3de2b7bf-91" who="Q253640">
            <seg xml:id="i-6th5oJmqxg2MJhYgN1vukH">
              Det är konstigt att attityden när man pratar om företagandets
              villkor framöver är att alla skattefuskar, att alla försöker att
              inte betala in skatt till staten. Så vill jag inte beskriva företagen.
              Det finns de som gör så, men majoriteten av svenska företagare
              är ärliga rejäla människor som vill försörja sig själva och i
              en del sammanhang också anställa andra. Det ska vi vara glada
              och stolta över.
            </seg>
          </u>
          <u xml:id="i-e8f57c8c3de2b7bf-95" prev="i-e8f57c8c3de2b7bf-91" who="Q253640">
            <seg xml:id="i-DSCKUfegPabLKJYGA2ep6G">
              Men om man har som ingångsvärde att det största problemet i sammanhanget
              är alla företagare som skattefuskar är det inte konstigt att man
              varje gång vi lägger fram konkreta förslag landar i att säga att
              just det kan man inte ändra på.
            </seg>
          </u>
          <u xml:id="i-e8f57c8c3de2b7bf-96" prev="i-e8f57c8c3de2b7bf-91" who="Q253640">
            <seg xml:id="i-UZhMBF3teVwUwNjP2NsxiC">
              Det är klart att det finns fler sker som behöver göras för att
              förbättra villkoren för företagen. Vi kommer med en rad förslag.
              Det sociala trygghetssystemet är ett sådant förslag. Vi får äntligen
              fram ett konkret förslag. Det är något som den förra regeringen
              aldrig lyckades få fram. Vi kommer att återställa förmånsrätten
              därför att vi har sett att det är svårt för småföretagare att
              låna pengar. Vi har sänkt förmögenhetsskatten för att öka tillgången
              på kapital också för små företag. Det är en rad åtgärder där Socialdemokraterna
              har varit tveksamma till förslagen. Det är upp till bevis om man
              vill förbättra för småföretagen eller inte. Det här är en av alla
              viktiga åtgärder i raden att göra det roligare, enklare och lönsammare
              att vara företagare i Sverige.
            </seg>
          </u>
          <note type="speaker" xml:id="i-RYPf8Hdm8CogErWGd3oK2X">
            Anf. 13 LUCIANO ASTUDILLO (s):
          </note>
          <u xml:id="i-e8f57c8c3de2b7bf-97" next="i-e8f57c8c3de2b7bf-106" who="Q4355921">
            <seg xml:id="i-9iHmDQH8oUinyMFpFf64pa">
              Herr talman! Först och främst vill jag ändå upprepa vad utredningen
              konstaterar, så att Maud Olofsson inte fortsätter att fara med
              osanning från riksdagens talarstol. Det blir inte lättare att
              starta näringsverksamhet med de förändringar som regeringen föreslår.
              Det konstaterar utredningen. Det kommer inte att bli fler företagare.
            </seg>
          </u>
          <u xml:id="i-e8f57c8c3de2b7bf-98" prev="i-e8f57c8c3de2b7bf-97" who="Q4355921">
            <seg xml:id="i-D3jC7weaBsjm1sgvhyn3Mv">
              Vi kan diskutera näringsvillkor och småföretagarnas villkor i
              vårt land. Det kommer att vara en rad debatter i dag om bland
              annat kapitalförsörjning i det finansiella krisläget och en debatt
              med Tomas Eneroth om inte minst våra insatser för de små företagen.
              Det här är skarpt läge.
            </seg>
          </u>
          <u xml:id="i-e8f57c8c3de2b7bf-99" prev="i-e8f57c8c3de2b7bf-97" who="Q4355921">
            <seg xml:id="i-6zijeaSKJY9v1tqMekbNmN">
              Vi har en minister som vill att våra företagare ska jobba som
              ivriga bävrar men vars två första år mer påminner om en sömnig
              sengångares. Den debatten tar vi gärna.
            </seg>
          </u>
          <u xml:id="i-e8f57c8c3de2b7bf-100" prev="i-e8f57c8c3de2b7bf-97" who="Q4355921">
            <seg xml:id="i-MQXNMtSoacvk8jx3LCUSF4">
              Nu handlar det om ett konkret exempel: Helt plötsligt får ett
              taxibolag för sig att säga till sina anställda att de inte ska
              vara anställda längre utan att de i stället ska komma tillbaka
              till bolaget med en F-skattsedel. Det betyder att ägaren till
              taxibolaget när han vill kan säga att han inte har behov av de
              anställda.
            </seg>
          </u>
          <u xml:id="i-e8f57c8c3de2b7bf-101" prev="i-e8f57c8c3de2b7bf-97" who="Q4355921">
            <seg xml:id="i-LxDMq27RaTA5VPsQzczSNU">
              På så sätt kringgår man LAS. Det är ett konkret exempel från
              verkligheten med gällande regler för F-skattsedel.
            </seg>
          </u>
          <u xml:id="i-e8f57c8c3de2b7bf-102" prev="i-e8f57c8c3de2b7bf-97" who="Q4355921">
            <seg xml:id="i-Qa66q9oiMn4Cm34CMwEncF">
              Utredningen konstaterar att denna typ av verksamhet öppnar man
              för ännu mer med de förändringar som Maud Olofsson gör. Man konstaterar
              att allt fler med anställningsliknande förhållanden kommer att
              krävas på F-skattsedel i stället för att bli anställda som alla
              vanliga löntagare vill. De vill ha ett sjyst och tryggt jobb att
              gå till.
            </seg>
          </u>
          <u xml:id="i-e8f57c8c3de2b7bf-103" prev="i-e8f57c8c3de2b7bf-97" who="Q4355921">
            <seg xml:id="i-5neD7iLK6FJGsNwDe7WQ6q">
              Därför är bevisläget återigen sådant att bevisbördan ligger på
              Maud Olofsson. Maud Olofsson är den som i spetsen för den borgerliga
              regeringen vill ha ett systemskifte och vill göra det mer otryggt
              för vanligt folk och deras rätt att ha ett tryggt jobb. Inte minst
              i det läge som vi befinner oss i där fler och fler varslas är
              det Maud Olofsson som vill öka otryggheten ännu mer.
            </seg>
          </u>
          <u xml:id="i-e8f57c8c3de2b7bf-104" prev="i-e8f57c8c3de2b7bf-97" who="Q4355921">
            <seg xml:id="i-1AXkywvDqDTFTHKJvc8vc">
              Maud Olofsson är den som aldrig har stått upp för kollektivavtalen,
              inte ens när det var kritiskt läge inför Lavaldomen. Då ville
              Maud Olofsson inte uttala sig om vad hon tyckte om hur det skulle
              gå om Sverige skulle vinna målet eller om det var bra om EU och
              detta företag vann.
            </seg>
          </u>
          <u xml:id="i-e8f57c8c3de2b7bf-105" prev="i-e8f57c8c3de2b7bf-97" who="Q4355921">
            <seg xml:id="i-QMBWwRRy4b2CpvQTTZmXzf">
              Herr talman! Bevisbördan ligger alltså på den borgerliga regeringen.
              Det är oerhört viktigt att säga det och konstatera det. Maud Olofssons
              historia hittills pekar åt helt fel håll.
            </seg>
          </u>
          <u xml:id="i-e8f57c8c3de2b7bf-106" prev="i-e8f57c8c3de2b7bf-97" who="Q4355921">
            <seg xml:id="i-SSe6tVwQ618zk6Cc4Xjnk7">
              Jag och många med mig tjänstemännens fackförbund och Landsorganisationen,
              LO är helt övertygade om att detta är onödigt. Det blir inte fler
              företag, i alla fall inte företag som ger tillväxt och fler jobb.
              Därutöver är vi helt övertygade om att Maud Olofsson med detta
              får igenom sin dolda agenda, nämligen att luckra upp anställningstryggheten
              för vanligt folk. Därmed sviker Fredrik Reinfeldt och Moderaterna
              sitt viktigaste löfte till många som röstade för en borgerlig
              regering 2006, alltså att inte ge sig på den svenska modellen.
              Maud Olofsson har segrat. Svenska folket har förlorat.
            </seg>
          </u>
          <note type="speaker" xml:id="i-HpvmgbHNTi4UAtVtvTbsm1">
            Anf. 14 RAIMO PÄRSSINEN (s):
          </note>
          <u xml:id="i-e8f57c8c3de2b7bf-107" next="i-e8f57c8c3de2b7bf-110" who="Q3358814">
            <seg xml:id="i-BoR47y6hQGLNZtMjuyFfoE">
              Herr talman! Jag vill först och främst konstatera, näringsministern,
              att vi står på de seriösa företagarnas sida. Försök inte att med
              retorik säga att vi säger att alla fuskar. Däremot ser vi dem
              som fuskar. Frågan är varför inte Maud Olofsson ser dem. Varför
              kan inte Maud Olofsson liera sig med de byggföretag som säger
              att det inte finns några möjligheter att konkurrera? Varför kan
              inte Maud Olofsson ställa upp när fler branscher i olika näringar
              säger att Skatteverket borde kunna ha en bättre och striktare
              kontroll när det gäller vem som får F-skattsedlar därför att F-skattsedeln
              även används på ett kriminellt sätt? Varför kan inte Maud Olofsson
              ställa sig på deras sida? I stället kommer hon med någon konstig
              retorik och säger att vi säger att alla fuskar. Det där är illasinnad
              debatteknik. Trots att jag är lugn här blir jag upprörd av detta.
            </seg>
          </u>
          <u xml:id="i-e8f57c8c3de2b7bf-108" prev="i-e8f57c8c3de2b7bf-107" who="Q3358814">
            <seg xml:id="i-sxdxykoS24Sp5XvyK2Da6">
              När företagarna själva vid ett antal konferenser har sagt att
              det är för lätt att få F-skattsedel, att det är för dålig kontroll
              och att det är för många som utnyttjar systemet, då svarar Maud
              Olofsson med en utredning enligt vilken det ska bli ännu lättare.
              Hon säger att det ska bli enkelt.
            </seg>
          </u>
          <u xml:id="i-e8f57c8c3de2b7bf-109" prev="i-e8f57c8c3de2b7bf-107" who="Q3358814">
            <seg xml:id="i-QViYTZBMPukrRxsr75FRL9">
              Men svara på en annan enkel fråga. År 2006 var det ungefär 74
              000 som ansökte om F-skattsedel. Av dem var det 330 som fick avslag
              på grund av det som kallas för självständighetskriteriet. Är det
              då svårt att få F-skattsedel? På vilket sätt blir det lättare
              nu? Handlar det om de 330 vikarier som själva måste betala sin
              skatt i framtiden, som Maud Olofsson säger är den stora frälsningen?
            </seg>
          </u>
          <u xml:id="i-e8f57c8c3de2b7bf-110" prev="i-e8f57c8c3de2b7bf-107" who="Q3358814">
            <seg xml:id="i-NLUuG1kMBdqdktTaSt7Viw">
              Tyvärr måste jag säga att man kan kräva lite respekt i en debatt.
              Vi står på de seriösa företagarnas sida.
            </seg>
          </u>
          <note type="speaker" xml:id="i-EYmZS9jkL6DAxsJfAhN6iY">
            Anf. 15 PATRIK BJÖRCK (s):
          </note>
          <u xml:id="i-e8f57c8c3de2b7bf-111" next="i-e8f57c8c3de2b7bf-113" who="Q5577436">
            <seg xml:id="i-LxtwYjhs8mLoLobw6w1RqW">
              Herr talman! Jag tänker också sälla mig till dem som ställer
              sig på de seriösa företagarnas sida. Det finns nog ingen anledning
              att ifrågasätta någon på den punkten. Jag hoppas att vi ställer
              upp på att majoriteten av företagarna är ärliga.
            </seg>
          </u>
          <u xml:id="i-e8f57c8c3de2b7bf-112" prev="i-e8f57c8c3de2b7bf-111" who="Q5577436">
            <seg xml:id="i-EpvdQPqj7zQrgSEFvnKW2e">
              Det som min fråga gällde var vilka orsaker som fanns när det
              gällde de som fick avslag på ansökan om F-skattsedel. Jag undrade
              om Maud Olofsson hade någon uppfattning om det. Jag konstaterade
              att jag har uppfattningen att ett ganska vanligt skäl till att
              man får avslag på sin ansökan om F-skattsedel är att man har problem
              med sina skatteinbetalningar och att man inte sköter sina åligganden
              som samhällsmedborgare. Jag vet att det är ett väldigt vanligt
              skäl att få avslag på ansökan om F-skattsedel. Jag vet inte om
              det gäller en majoritet. Det vågar jag inte svara på eftersom
              jag inte har statistiken i huvudet. Det skulle vara spännande
              att höra Maud Olofssons kommentar till det. Majoriteten av företagarna
              är hederliga och ärliga. Jag har inga andra synpunkter på det.
              Men, som sagt, vilka är det som får avslag? Det skulle vara spännande
              att höra.
            </seg>
          </u>
          <u xml:id="i-e8f57c8c3de2b7bf-113" prev="i-e8f57c8c3de2b7bf-111" who="Q5577436">
            <seg xml:id="i-Qh8dFB6W7hYmZNnJNWK4J4">
              Sedan säger Maud Olofsson också här i debatten att det inte är
              någon dramatisk förändring. Det är kanske just det som är problemet.
              Det är det som både Luciano Astudillo och Raimo Pärssinen beskriver
              här, nämligen att det inte är någon dramatisk förändring när det
              gäller företagandet. Det är det som är bekymret. Däremot finns
              det en massa andra dramatiska problem som uppstår i och med detta
              förslag. Det är dessa problem som vi skulle vilja att näringsministern
              kommenterar, alltså problemen när det gäller arbetstagarbegreppet
              och kollektivavtalen och problemen när det gäller skatteuppbörden.
              Där blir det dramatiska förändringar och dramatiska problem. När
              det gäller företagandet är vi helt överens med näringsministern
              om att det inte kommer att bli någon dramatik eftersom det där
              inte kommer att hända någonting.
            </seg>
          </u>
          <note type="speaker" xml:id="i-Hi2w8FuY4g5PkpVGeHywcp">
            Anf. 16 EVA-LENA JANSSON (s):
          </note>
          <u xml:id="i-e8f57c8c3de2b7bf-114" next="i-e8f57c8c3de2b7bf-124" who="Q3374622">
            <seg xml:id="i-Gy882jqDmPf6yMNHtA6ws3">
              Herr talman! Jag tycker att Luciano Astudillos fråga är väldigt
              väl underbyggd. När det gäller anledningen till denna fråga kan
              man gå tillbaka till historien. Under ett antal år har jag varit
              i Almedalen på Gotland. Under ett antal år har också näringsminister
              Maud Olofsson varit där, först i sin roll som partiföreträdare
              och under den senaste sommaren som näringsminister.
            </seg>
          </u>
          <u xml:id="i-e8f57c8c3de2b7bf-115" prev="i-e8f57c8c3de2b7bf-114" who="Q3374622">
            <seg xml:id="i-D4qDnbV5m2SELrpfHiQH6m">
              Vad som bland annat har framförts tidigare från Maud Olofsson
              på Gotland är att det faktiskt är dags att utsätta löntagarna
              i Sverige för lönekonkurrens på samma sätt som man har utsatt
              de svenska bönderna för konkurrens. Hur utsätter man löntagarna
              i Sverige för konkurrens? Jo, det gör man genom att få in andra
              löntagare med lägre löner. Det är så man ska skapa denna konkurrens.
            </seg>
          </u>
          <u xml:id="i-e8f57c8c3de2b7bf-116" prev="i-e8f57c8c3de2b7bf-114" who="Q3374622">
            <seg xml:id="i-2rxpKctVwMbx3jmCjEST3f">
              Herr talman! På en gång vill jag också poängtera att Socialdemokraterna
              välkomnar dem som vill arbeta i Sverige. Men vi säger också att
              det är lika viktigt för dem att ha samma löner som svenskar. De
              ska inte diskrimineras och tjäna sämre. Därför blir jag bekymrad.
            </seg>
          </u>
          <u xml:id="i-e8f57c8c3de2b7bf-117" prev="i-e8f57c8c3de2b7bf-114" who="Q3374622">
            <seg xml:id="i-A2a89TKY7UZmEiwbFgAo4n">
              Jag har nämligen sett Arbetsförmedlingens olika typer av annonser
              där man efterfrågar kompetens. Man frågar företagen: Behöver du
              den här typen av arbetskraft? Men det finns arbetsgivare i Sverige
              som går ut med frågan: Är du i behov av arbetskraft från Lettland?
              Då undrar jag: Vad är det för kompetens som man så att säga säljer
              in till dessa andra företag?
            </seg>
          </u>
          <u xml:id="i-e8f57c8c3de2b7bf-118" prev="i-e8f57c8c3de2b7bf-114" who="Q3374622">
            <seg xml:id="i-Amr8FjkF8qBN6xfuMfEwTZ">
              Jag utgår från att merparten av arbetskraften som kommer från
              Lettland har bra utbildning och stor yrkeskompetens. Men det är
              också viktigt att understryka att de när de kommer till Sverige
              ska ha lika löner som sina svenska medarbetare.
            </seg>
          </u>
          <u xml:id="i-e8f57c8c3de2b7bf-119" prev="i-e8f57c8c3de2b7bf-114" who="Q3374622">
            <seg xml:id="i-LMNbXnK1HvjuAzMoKYM5tg">
              Med F-skattsedelssystemet behöver man inte ha kollektivavtal.
              Det är det som är poängen med Luciano Astudillos interpellation.
            </seg>
          </u>
          <u xml:id="i-e8f57c8c3de2b7bf-120" prev="i-e8f57c8c3de2b7bf-114" who="Q3374622">
            <seg xml:id="i-3t85zvWM32YW1bqJCTLsjk">
              Varför blir svaret från näringsministern att just Arbetsdomstolens
              remissyttrande är det som talar om att det torde bekräfta att
              det inte finns någon avsikt bakom förslaget som Luciano Astudillos
              fråga handlar om? Kan inte näringsministern redan här och nu i
              talarstolen tala om att det är viktigt med kollektivavtal och
              att F-skattsedeln inte kommer till i syfte att gå bakvägen? Man
              säger alltså upp ett byggföretag som har tio anställda och säger:
              Nu lägger vi ut verksamheten på entreprenad. Sedan får ni komma
              tillbaka, och den som har lägst kostnad får naturligtvis jobbet.
              Det är hela poängen med F-skattsedelssystemet som regeringen framför.
              Jag tycker att det är märkligt att man inte står upp för det.
            </seg>
          </u>
          <u xml:id="i-e8f57c8c3de2b7bf-121" prev="i-e8f57c8c3de2b7bf-114" who="Q3374622">
            <seg xml:id="i-6iHwYR9o1ZvdFb3geFLPQj">
              Maud Olofsson har ju i Almedalen haft en redovisning, så hon
              borde kunna ha det också nu. I Europaparlamentet har även borgerliga
              politiker sagt: Visst ska människor få komma till Sverige och
              konkurrera med det enda de kan konkurrera med det vill säga med
              låga löner.
            </seg>
          </u>
          <u xml:id="i-e8f57c8c3de2b7bf-122" prev="i-e8f57c8c3de2b7bf-114" who="Q3374622">
            <seg xml:id="i-5e9H2zoKC5t265sqVjUSyt">
              Men det är inte bara personer från andra länder som nu ska konkurrera
              med låga löner utan även svenskar emellanåt. Man ska konkurrera,
              och naturligtvis får den jobbet som kostar minst ett tillfälligt
              jobb, och när som helst kan man bli uppsagd.
            </seg>
          </u>
          <u xml:id="i-e8f57c8c3de2b7bf-123" prev="i-e8f57c8c3de2b7bf-114" who="Q3374622">
            <seg xml:id="i-2F4QkoeAD1gfPKudW1RYRr">
              Herr talman! Jag har motionerat om att Skatteverket ska få rätt
              till skattekontroll direkt på arbetsplatserna. Den frågan tycker
              jag är mycket viktigare just för att komma åt det skattefusk som
              faktiskt finns. Jag vill också poängtera att jag står bakom alla
              seriösa företagare. Likaså är jag övertygad om att vi måste komma
              åt de oseriösa företagare som skattefuskar och som utnyttjar arbetskraft,
              både svensk och utländsk sådan, och som utsätter dessa människor
              för fara ute på arbetsplatserna. Detta är jätteviktigt.
            </seg>
          </u>
          <u xml:id="i-e8f57c8c3de2b7bf-124" prev="i-e8f57c8c3de2b7bf-114" who="Q3374622">
            <seg xml:id="i-6GbmZrcFNoBsYRqRoM1Bgy">
              Herr talman! Jag skulle gärna vilja ha svar från näringsministern
              på mina frågor.
            </seg>
          </u>
          <note type="speaker" xml:id="i-Qw1NXasHWKuXCCwTD2xN27">
            Anf. 17 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-125" next="i-e8f57c8c3de2b7bf-132" who="Q253640">
            <seg xml:id="i-MsVpfho5nUNeNtQQnwNbCz">
              Herr talman! Jag noterar att det när Socialdemokraterna ska ge
              exempel om företagandet handlar om konkurrens från Lettland och
              om skattefusk. Det är ju där ni hämtar exemplen.
            </seg>
          </u>
          <u xml:id="i-e8f57c8c3de2b7bf-126" prev="i-e8f57c8c3de2b7bf-125" who="Q253640">
            <seg xml:id="i-SzbKQMZneajWbQbXUH1eiz">
              Jag tror att de som lyssnar på den här debatten märker vilka
              ni företräder och vilka intressen det handlar om. Om ni är småföretagarnas
              vänner och så vidare måste ni beskriva verkligheten på ett annat
              sätt. När man lyssnar på er skulle man kunna gissa att det inte
              är företagarna som ni har för ögonen utan någonting annat.
            </seg>
          </u>
          <u xml:id="i-e8f57c8c3de2b7bf-127" prev="i-e8f57c8c3de2b7bf-125" who="Q253640">
            <seg xml:id="i-SBcDkXyrBi1WdJdwrmaijS">
              Jag tror att det finns ett gemensamt intresse från både anställda
              och företagare av att vi har tydliga regler. Jag tycker att det
              också är viktigt att säga att vi behöver konkurrens utifrån. Men
              då ska man följa ett regelverk som vi alla kan klara av och ställa
              upp på.
            </seg>
          </u>
          <u xml:id="i-e8f57c8c3de2b7bf-128" prev="i-e8f57c8c3de2b7bf-125" who="Q253640">
            <seg xml:id="i-4RcDFBy23WhurvHjMqEE2B">
              Jag har sagt att vi behöver en värderingsförändring som innebär
              att vi respekterar och hyllar dem som vill investera i företag,
              dem som vill investera i eget kapital, i eget arbete och i egna
              ansträngningar för att skapa jobb i vårt land. Det är dessa som
              vi ska hylla, men det gör vi inte i dag i tillräcklig utsträckning
              i Sverige, enligt mitt förmenande.
            </seg>
          </u>
          <u xml:id="i-e8f57c8c3de2b7bf-129" prev="i-e8f57c8c3de2b7bf-125" who="Q253640">
            <seg xml:id="i-ShMKuYLfVRA22C5vJFrMCp">
              Jag vill göra det enklare, roligare och mer lönsamt att vara
              företagare och kommer att fortsätta att lägga fram förslag. Det
              gäller då allt från att förenkla när det gäller att få F-skattsedel
              till att förenkla när det gäller förmånsrätten och förbättra i
              det avseendet, till att ta bort revisionsplikten, till att skapa
              en bättre social trygghet för företagare, till att sänka arbetsgivaravgifter
              för unga och för dem som står långt från arbetsmarknaden och till
              att se till att fler väljer att vara företagare.
            </seg>
          </u>
          <u xml:id="i-e8f57c8c3de2b7bf-130" prev="i-e8f57c8c3de2b7bf-125" who="Q253640">
            <seg xml:id="i-DiKeQ52UD1UL6kGq1w3Zzu">
              Jag kommer att fortsätta med det arbetet. Det är upp till er
              socialdemokrater att bevisa att ni följer och ställer upp på de
              förslag som vi lägger fram förslag som också företagarna själva
              har.
            </seg>
          </u>
          <u xml:id="i-e8f57c8c3de2b7bf-131" prev="i-e8f57c8c3de2b7bf-125" who="Q253640">
            <seg xml:id="i-Do7Y4W81749o5spYuny5mE">
              Ni säger att jag inte ställer upp på kollektivavtalen och det
              systemet. Det är inte sant! Jag tycker att det är ett bra system,
              men det borde också finnas en diskussion med parterna om proportionaliteten.
              Det står jag för, och det är precis det som småföretagarna säger.
              Därför är det glädjande att parterna nu har en dialog för att
              se hur det här ska hanteras i modern tid, på 2000-talet. Jag tycker
              att det här i första hand är en fråga för parterna; det har jag
              hela tiden tyckt. Jag hoppas att parterna kommer fram till någonting
              bra i sammanhanget.
            </seg>
          </u>
          <u xml:id="i-e8f57c8c3de2b7bf-132" prev="i-e8f57c8c3de2b7bf-125" who="Q253640">
            <seg xml:id="i-QXjRK73hKcqPYGJxnx2gup">
              För er socialdemokrater återstår alltså att tala om hur ni vill
              signalera till företagen att ni är deras vänner. Det är klart
              att vi ställer upp på de sjysta företag som följer reglerna. Det
              är så vi vill ha det. Men vi vill också se till att regelverket
              är sådant att det är möjligt att följa det. Det är precis det
              vi gör när det gäller F-skattsedeln och när det gäller andra reformer
              för småföretagandet i Sverige.
            </seg>
          </u>
          <note type="speaker" xml:id="i-J9WGPNjxP2d3JoeAWKGMoq">
            Anf. 18 LUCIANO ASTUDILLO (s):
          </note>
          <u xml:id="i-e8f57c8c3de2b7bf-133" next="i-e8f57c8c3de2b7bf-136" who="Q4355921">
            <seg xml:id="i-2igCKAXPwu82TDdAjnA2Cu">
              Herr talman! Maud Olofsson gömmer sig bakom en politik för småföretagare
              i stort. Där har vi en annan politik. Tillsammans med till exempel
              Svenskt Näringsliv har vi varit kritiska till den senfärdighet
              och den passivitet som den borgerliga regeringen har visat på
              området. De facto har vi samarbetat med Företagarna för att komma
              fram till ett bra förslag om den sociala tryggheten om hur denna
              bättre skulle kunna omfatta de små företagen. För de minsta företagen
              har vi också ett förslag om en arbetsgivaravgift som är lägre
              än den borgerliga regeringens.
            </seg>
          </u>
          <u xml:id="i-e8f57c8c3de2b7bf-134" prev="i-e8f57c8c3de2b7bf-133" who="Q4355921">
            <seg xml:id="i-Kj9BXPXucym7Ht2sXpAyX5">
              Maud Olofsson har ju höjt skatten för de minsta företagen, och
              på två år har hon också sett till att regelkrånglet ökat för dem.
              Hon har alltså gjort det både dyrare och svårare och därmed också
              tråkigare att vara företagare i Sverige. Det är inte vad man säger
              här utan vad man sedan gör i verkligheten som spelar roll.
            </seg>
          </u>
          <u xml:id="i-e8f57c8c3de2b7bf-135" prev="i-e8f57c8c3de2b7bf-133" who="Q4355921">
            <seg xml:id="i-MQsf4oAKju72muDzGberxG">
              Det jag efter den här debatten tvingas konstatera är att Maud
              Olofsson när hon väl bestämmer sig för att göra något inte lyssnar
              in det som sägs i utredningen. I utredningen konstateras det,
              tvärtemot det som Maud Olofsson här säger, att det här inte leder
              till fler företag. Måhända riskerar det att leda till att fler
              människor hamnar i en F-skattefälla man tvingas av sin arbetsgivare
              att ha F-skattsedel för att över huvud taget kunna ta jobbet.
            </seg>
          </u>
          <u xml:id="i-e8f57c8c3de2b7bf-136" prev="i-e8f57c8c3de2b7bf-133" who="Q4355921">
            <seg xml:id="i-H1MtkzXvaL4pvogKFBguvT">
              Då är vi tillbaka i att F-skattsedeln används till att ge sig
              på kollektivavtalsmodellen och till att ge sig på anställningstryggheten.
              Men det är inte så konstigt med tanke på att det är Maud Olofsson
              som driver det här. Med detta påbörjas det systemskifte eller,
              rättare sagt, fortsätter det systemskifte som vi nu sett i två
              års tid. Till skillnad från tidigare sviker man den här gången
              dessutom ett löfte som man i valet 2006 gav till väljarna. Moderaterna
              var mycket tydliga om att det inte skulle bli någon attack mot
              anställningstryggheten. Men nu ser vi att det inte är så.
            </seg>
          </u>
          <note type="speaker" xml:id="i-QFHC7CgPTLQAPfmob1v9FB">
            Anf. 19 EVA-LENA JANSSON (s):
          </note>
          <u xml:id="i-e8f57c8c3de2b7bf-137" next="i-e8f57c8c3de2b7bf-141" who="Q3374622">
            <seg xml:id="i-SosUYYY2sKQoZSdGUKseTs">
              Herr talman! Det är ganska intressant att näringsministern väljer
              att avstå från att svara på mina frågor. Varför kan hon inte i
              riksdagens talarstol tala om varför hon tycker att det är så viktigt
              att löntagarna i Sverige ska lönekonkurrera med varandra? Varför
              tycker hon att det är så viktigt? Hon har ju sagt det.
            </seg>
          </u>
          <u xml:id="i-e8f57c8c3de2b7bf-138" prev="i-e8f57c8c3de2b7bf-137" who="Q3374622">
            <seg xml:id="i-YTyXbFB9YWP3S8wNSJxPoc">
              Jag tar upp frågan om hur man medverkar till att dumpa löner
              i Sverige genom att använda F-skattsedelssystemet så att det inte
              går att kräva kollektivavtal. En arbetsgivare sade på en fråga
              som någon ställde: Hur är det med de här? Har de sjysta villkor?
              Svaret blev: Det behöver du inte bekymra dig om. Alla 30 har F-skattsedel.
            </seg>
          </u>
          <u xml:id="i-e8f57c8c3de2b7bf-139" prev="i-e8f57c8c3de2b7bf-137" who="Q3374622">
            <seg xml:id="i-QQt8Qge5chxb5CxkUxd8NY">
              Alla hade alltså anställningsliknande förhållanden men enligt
              arbetsgivaren hade de F-skattsedel. Därmed fanns det inte krav
              på ordentliga löner enligt de avtal som vi har i Sverige. Att
              Maud Olofsson inte tycker att det är ett problem förstår jag.
              Det är ju liksom hennes syn på svensk arbetsrätt och på den svenska
              modellen med svenska kollektivavtal.
            </seg>
          </u>
          <u xml:id="i-e8f57c8c3de2b7bf-140" prev="i-e8f57c8c3de2b7bf-137" who="Q3374622">
            <seg xml:id="i-6G14marr2GsYP4dS1cBmgw">
              Jag tycker att det är ett problem att man inte här i talarstolen
              kan säga att modellen med F-skattsedel är detsamma som att undanröja
              svenska kollektivavtal. Varför kan man inte stå för den politik
              som man faktiskt genomför?
            </seg>
          </u>
          <u xml:id="i-e8f57c8c3de2b7bf-141" prev="i-e8f57c8c3de2b7bf-137" who="Q3374622">
            <seg xml:id="i-MgRVpP5hbJcomaeDE9GexN">
              Det man har gjort med a-kassesystemet har undergrävt möjligheterna
              att få en rimlig ersättning vid arbetslöshet, och detta tvingar
              människor att tigga om jobb. I alla fall är den risken uppenbar.
              Införs det här systemet blir det inte fler arbetade timmar. Däremot
              blir det fler arbetade timmar som folk kommer att tjäna väldigt
              lite på. Förmodligen kommer det att krävas många fler jobb för
              de här personerna. Men det kommer inte att bli fler jobbade timmar
              i Sverige. Däremot kommer folk att tjäna mycket sämre. Detta är
              ett problem!
            </seg>
          </u>
          <note type="speaker" xml:id="i-B5YtRBBAmYARjkWXr7ZkrW">
            Anf. 20 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-142" next="i-e8f57c8c3de2b7bf-147" who="Q253640">
            <seg xml:id="i-5kB7sNBwtZGQ7SGZLiVShu">
              Herr talman! Jag tycker att det här är en intressant debatt.
              Nu är det ytterligare problem som företagen ställer till. När
              jag lyssnar på vad ni här säger tror jag att det är väldigt svårt
              för de här företagarna att känna igen sig i att Socialdemokraterna
              nu har ändrat sin politik och sin inställning till svensk företagsamhet.
            </seg>
          </u>
          <u xml:id="i-e8f57c8c3de2b7bf-143" prev="i-e8f57c8c3de2b7bf-142" who="Q253640">
            <seg xml:id="i-APHbVJ6YjF1mmxmr5HDVbL">
              Eva-Lena Jansson frågar om man ska kunna lönekonkurrera. Ja,
              man kan fundera på hur det är. Har Eva-Lena köpt kläder producerade
              i Sverige? Det är ju låga löner i andra länder som gör att vi
              köper bland annat kläder till lägre pris; det är så konkurrens
              ser ut.
            </seg>
          </u>
          <u xml:id="i-e8f57c8c3de2b7bf-144" prev="i-e8f57c8c3de2b7bf-142" who="Q253640">
            <seg xml:id="i-7BePajWa1QXaxgr9Boefzu">
              Jag tycker att vi ska ha gemensamma regler på EU-nivå regler
              som klarar ut hur vi ska hantera detta och ha en bra konkurrens
              på EU-nivå. Men lönekonkurrens har vi ju redan i dag, så försök
              inte skrämmas med att någonting nytt har inträffat! Olika prisnivåer
              och olika kostnadsnivåer gör att vi ibland köper produkter utifrån
              och ibland producerar här hemma.
            </seg>
          </u>
          <u xml:id="i-e8f57c8c3de2b7bf-145" prev="i-e8f57c8c3de2b7bf-142" who="Q253640">
            <seg xml:id="i-4Ja4R7nAg9ne3yZ13ndmD2">
              Vidare är det viktigt att säga följande: När vi diskuterar villkoren
              för företagandet kan jag bara konstatera att det som Socialdemokraterna
              nu föreslår är höjda arbetsgivaravgifter för ungdomar, för dem
              som har svårast att komma in på arbetsmarknaden. Framöver kommer
              ni att straffbeskatta ungdomar. Ni kommer att höja skatten för
              dem som är långtidsarbetslösa och långtidssjuka. Det är ju det
              som företagarna har att ta ställning till.
            </seg>
          </u>
          <u xml:id="i-e8f57c8c3de2b7bf-146" prev="i-e8f57c8c3de2b7bf-142" who="Q253640">
            <seg xml:id="i-WgiJ5tJ2cWEqq6KiXrpaAi">
              Vi kommer att föreslå förbättrade villkor när det gäller förmånsrätten.
              Vi kommer att se till att vi får ett bättre socialt trygghetssystem.
              Vi kommer att fortsätta sänka inkomstskatten. Allt detta är till
              gagn för en bättre företagsamhet.
            </seg>
          </u>
          <u xml:id="i-e8f57c8c3de2b7bf-147" prev="i-e8f57c8c3de2b7bf-142" who="Q253640">
            <seg xml:id="i-FxASTNoE29hD2QmiSZqEsb">
              Jag kan konstatera att företagandet ökar i Sverige, och det är
              väl en signal om att det regeringen gör verkligen gynnar företagen
              och deras villkor. Men mer återstår att göra.
            </seg>
          </u>
          <note xml:id="i-WNip5HAqfzzGQVz5QQsnuu">
            Överläggningen var härmed avslutad.
          </note>
          <note xml:id="i-HmTfkb7ZZsBPnpAVgS3fYd">
            6 § Svar på interpellation 2008/09:30 om kapitalförsörjning
          </note>
          <note type="speaker" xml:id="i-HGfG9vHjNzf2HMK18uNfBp">
            Anf. 21 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-148" next="i-e8f57c8c3de2b7bf-156" who="Q253640">
            <seg xml:id="i-B9oXvYknatzMDGRhvMFGUB">
              Herr talman! Luciano Astudillo har ställt två frågor om kapitalförsörjningen
              för Sveriges företagare.
            </seg>
          </u>
          <u xml:id="i-e8f57c8c3de2b7bf-149" prev="i-e8f57c8c3de2b7bf-148" who="Q253640">
            <seg xml:id="i-Dhx9HKjJDG3GnTNPJQDPuo">
              Den första frågan gäller hur jag avser att förhindra att företag
              som möter likviditetsproblem sätts i konkurs av de banker som
              i dag har svårt att finansiera sig. Den andra frågan gäller om
              jag tänker förändra Almis uppdrag för att möta de problem som
              svenska företag möter på kapitalmarknaden.
            </seg>
          </u>
          <u xml:id="i-e8f57c8c3de2b7bf-150" prev="i-e8f57c8c3de2b7bf-148" who="Q253640">
            <seg xml:id="i-N4a9bsimVWVs2ceMqKngXy">
              Jag och hela regeringen följer noga utvecklingen och effekterna
              av den pågående globala finanskrisen. Svenska institutioner med
              ansvar för likviditeten och stabiliteten på finansmarknaden gör
              ett bra arbete för att hantera de omedelbara följderna av krisen.
              Sverige har varit pådrivande i den överenskommelse som nyligen
              nåtts på EU-nivå. Finansinspektionen övervakar kapitaltäckningsnivåer
              och kreditgivning hos de svenska bankerna.
            </seg>
          </u>
          <u xml:id="i-e8f57c8c3de2b7bf-151" prev="i-e8f57c8c3de2b7bf-148" who="Q253640">
            <seg xml:id="i-WURxKqV6fNWkPTeMui6DeK">
              Tillgång till kapital är en förutsättning för att små och medelstora
              företag ska kunna startas och utvecklas. Till att börja med vill
              jag nämna att regeringen redan innan rapporterna om finanskrisen
              har vidtagit en rad åtgärder för att förbättra tillgången till
              kapital för svenska företag. Regeringen har exempelvis avskaffat
              förmögenhetsskatten för att frigöra kapital till investeringar
              i nyföretagande och affärsutveckling, förbättrat Almis mikrolån
              genom att höja det maximala lånebeloppet från 50 000 till 100
              000 kronor, stärkt innovationsfinansieringen hos Almi för att
              nå fler kvinnor. Möjligheterna till direktavskrivningar förbättras
              och 3:12-reglerna görs mer fördelaktiga. Regeringen har överlämnat
              en proposition om en återställning av företagsinteckningens förmånsrätt.
            </seg>
          </u>
          <u xml:id="i-e8f57c8c3de2b7bf-152" prev="i-e8f57c8c3de2b7bf-148" who="Q253640">
            <seg xml:id="i-6kZni2BbSuuPiauVZewF7q">
              Regeringen tillsatte vid årsskiftet en utredning just för att
              se över statens finansieringsinsatser till nya, små och medelstora
              företag. Av direktiven framgår att utredaren, Jan-Olle Folkesson,
              ska utreda företagarnas behov av kapital inför företagsstart,
              i tidiga skeden av företagens utveckling eller i expansionsskeden.
              Utredaren ska också kartlägga och beskriva befintliga statliga
              finansieringsinsatser till små och medelstora företag och identifiera
              om dessa insatser är marknadskompletterande, sammanfaller med
              varandra eller kan effektiviseras.
            </seg>
          </u>
          <u xml:id="i-e8f57c8c3de2b7bf-153" prev="i-e8f57c8c3de2b7bf-148" who="Q253640">
            <seg xml:id="i-UHchnqtb7tymLoXxRbRL21">
              Parallellt med denna utredning har också en utredning tillsatts
              för att utreda förutsättningarna för att införa skatteincitament
              för ökade finansieringsmöjligheter. Alternativ som ska utredas
              är bland annat riskkapitalavdrag och uppskjuten reavinstbeskattning.
            </seg>
          </u>
          <u xml:id="i-e8f57c8c3de2b7bf-154" prev="i-e8f57c8c3de2b7bf-148" who="Q253640">
            <seg xml:id="i-6EQUB67xUVrd6sziK8o8M2">
              Jag menar att resultaten av de insatser jag nämnt tillsammans
              kommer att leda till en förbättrad kapitalförsörjning för landets
              små och medelstora företag. Regeringen avser att snarast återkomma
              med förslag på åtgärder för att förbättra företagens finansieringsförutsättningar.
            </seg>
          </u>
          <u xml:id="i-e8f57c8c3de2b7bf-155" prev="i-e8f57c8c3de2b7bf-148" who="Q253640">
            <seg xml:id="i-JEU1EwrtnBGhqvtxWq4bNY">
              Ett arbete pågår för närvarande för att använda strukturfondsmedel
              till regionala kapitalförsörjningsinsatser i olika delar av landet.
              Detta är ytterligare ett exempel på hur vi försöker förbättra
              situationen när det gäller kapitalförsörjning till företagen.
            </seg>
          </u>
          <u xml:id="i-e8f57c8c3de2b7bf-156" prev="i-e8f57c8c3de2b7bf-148" who="Q253640">
            <seg xml:id="i-Qz8Ggg51mRgSzu5wNmSss">
              Regeringen har visat att tydligt jobbfokus i politiken och stort
              ansvarstagande i de offentliga finanserna ger trygghet i skakiga
              tider. Detta tillsammans med väl fungerande finansiella system
              gör att Sverige så här långt klarat sig långt mycket bättre än
              andra länder. Regeringen följer noga utvecklingen och är beredd
              att återkomma med ytterligare insatser om det visar sig nödvändigt.
            </seg>
          </u>
          <note type="speaker" xml:id="i-VtxcQrrHmy9GfkTnAtN9Pe">
            Anf. 22 LUCIANO ASTUDILLO (s):
          </note>
          <u xml:id="i-e8f57c8c3de2b7bf-157" next="i-e8f57c8c3de2b7bf-167" who="Q4355921">
            <seg xml:id="i-PvBWENpMXAqZNknoDhUVZp">
              Herr talman! Det här är ett oerhört anmärkningsvärt svar. Det
              uttrycker den borgerliga regeringens handlingsförlamning och passivitet
              när det gäller den finanskris vi har i Sverige och som nu slår
              alltmer mot inte minst de små företagen.
            </seg>
          </u>
          <u xml:id="i-e8f57c8c3de2b7bf-158" prev="i-e8f57c8c3de2b7bf-157" who="Q4355921">
            <seg xml:id="i-VuwnmxB7H14XJsr64LXHdg">
              Det här är ett reellt problem, Maud Olofsson, ett verkligt problem
              där ute bland småföretagare. Den här interpellationen handlar
              inte om vilka åtgärder den borgerliga regeringen genomfört de
              senaste två åren vad gäller kapitalförsörjningen.
            </seg>
          </u>
          <u xml:id="i-e8f57c8c3de2b7bf-159" prev="i-e8f57c8c3de2b7bf-157" who="Q4355921">
            <seg xml:id="i-Q5mjf9JLC6fnf25TtX5xVW">
              Förbättrade Almilån bra. Förändrade 3:12-regler bra. Men se till
              att inte ändra reglerna varje år, för det medför ökat regelkrångel
              för de små företagen.
            </seg>
          </u>
          <u xml:id="i-e8f57c8c3de2b7bf-160" prev="i-e8f57c8c3de2b7bf-157" who="Q4355921">
            <seg xml:id="i-6PX9jiGrpXLDZgFss9NT5S">
              Avskaffandet av förmögenhetsskatten har mycket osäkra effekter,
              skulle jag vilja säga. Maud Olofsson måste bevisa att det faktiskt
              lett till att vi har mer kapital i Sverige. Vi är mycket tveksamma
              till att det är effekten.
            </seg>
          </u>
          <u xml:id="i-e8f57c8c3de2b7bf-161" prev="i-e8f57c8c3de2b7bf-157" who="Q4355921">
            <seg xml:id="i-22faDDeKPcEeRimze1V3Li">
              De långsiktiga spelreglerna och de utredningar som Maud Olofsson
              tar upp handlar det inte heller om just i dag, utan det handlar
              om den reella bankkris och finanskris som nu slår mot de små företagen.
            </seg>
          </u>
          <u xml:id="i-e8f57c8c3de2b7bf-162" prev="i-e8f57c8c3de2b7bf-157" who="Q4355921">
            <seg xml:id="i-Py33pnwuWdnQbD3zcXXCj3">
              Det handlar om AD-Plast i Anderstorp, som inte får banklån för
              nyinvesteringar. AD-Plast, som har 40 anställda och omsätter 90
              miljoner kronor och som skulle kunna expandera i de här kristiderna,
              får ett nej på banken. Vd Michael Jonsson säger: Nu är det stopp.
            </seg>
          </u>
          <u xml:id="i-e8f57c8c3de2b7bf-163" prev="i-e8f57c8c3de2b7bf-157" who="Q4355921">
            <seg xml:id="i-Tb6AEgbEsJBJtcCNWgBpiX">
              Det handlar om Michael Jonsson på AD-Plast men också om många
              andra som på grund av finanskrisen inte får låna pengar av bankerna
              när de nu behöver det.
            </seg>
          </u>
          <u xml:id="i-e8f57c8c3de2b7bf-164" prev="i-e8f57c8c3de2b7bf-157" who="Q4355921">
            <seg xml:id="i-YGn454Jao5yaEjprbdA2rN">
              Svenskt Näringslivs företagarpanel konstaterar att 50 procent
              av de 4 000 företagen som ingår i panelen har fått stramare kreditgivningar.
              De konstaterar att 20 procent har svårare att få leveranskrediter
              just nu. Företagarna säger att allt fler av de stora företagen
              drar ut på utbetalningarna från 30 till 90 dagar, vilket gör att
              likviditeten för många av de små företagen äventyras i dessa tider.
              På ett år har konkurserna ökat med 20 procent. Det är där vi är
              nu. Och vi vet att vi går in i en lågkonjunktur.
            </seg>
          </u>
          <u xml:id="i-e8f57c8c3de2b7bf-165" prev="i-e8f57c8c3de2b7bf-157" who="Q4355921">
            <seg xml:id="i-QSWBUdBdUvvR8pa1KrrBCE">
              Vi tycker att det är bra att regeringen sjösätter ett stabiliseringsprogram.
              Men det räcker inte. Nu måste regeringen också säkerställa att
              Sveriges småföretagare har möjlighet att övervintra lågkonjunkturen.
            </seg>
          </u>
          <u xml:id="i-e8f57c8c3de2b7bf-166" prev="i-e8f57c8c3de2b7bf-157" who="Q4355921">
            <seg xml:id="i-Sx19rvgHisNaH3rvg4jyLN">
              Jag vet att Maud Olofsson eller Näringsdepartementet efter att
              den här interpellationen lämnades in kontaktade Almi och frågade:
              Vad kan vi nu göra? Jag hade hoppats på att få en del av de svaren.
              Jag hade hoppats på att få lite resonemang kring hur man hanterar
              bankerna, för det vi ser nu är att svenska folket tar ett stort
              ansvar för att bankerna ska kunna fungera på ett bra sätt. Nog
              borde vi också ställa krav på att svenska banker tar ett stort
              ansvar för svenska folket och svenska företagare.
            </seg>
          </u>
          <u xml:id="i-e8f57c8c3de2b7bf-167" prev="i-e8f57c8c3de2b7bf-157" who="Q4355921">
            <seg xml:id="i-FXjyHAvYqsQCbVhC4A8qqw">
              Vad tänker regeringen konkret göra åt de problem som vi ser växa
              nu på grund av finanskris och bankkris?
            </seg>
          </u>
          <note type="speaker" xml:id="i-FVFftx5gMFamFi9WpN3Lk5">
            Anf. 23 BÖRJE VESTLUND (s):
          </note>
          <u xml:id="i-e8f57c8c3de2b7bf-168" next="i-e8f57c8c3de2b7bf-177" who="Q512590">
            <seg xml:id="i-HMx8eKHtjANaDiDDZEPw3K">
              Herr talman! Jag måste också säga att jag blir lite beklämd av
              svaret. Näringsministern talar alltid om att man har tagit bort
              förmögenhetsskatten, att man har ökat mikrolånen, att man har
              förbättrat direktavskrivningarna, att budgeten har lagts fram,
              att man ska ändra 3:12-reglerna och förmånsrätten och så vidare.
              Det blir samma valtal som vi har hört en lång tid nu. Maud Olofsson!
              Det handlar i dag inte om vad regeringen har gjort i de här sammanhangen.
              Det handlar om att vi står inför en helt ny situation, och där
              står Maud Olofsson utan verktyg.
            </seg>
          </u>
          <u xml:id="i-e8f57c8c3de2b7bf-169" prev="i-e8f57c8c3de2b7bf-168" who="Q512590">
            <seg xml:id="i-PWkdrD45Agbtv2mpz3ZH8m">
              Jag hade i mitt inlägg tänkt fråga vad det här har fått för effekter.
              Men det är ganska ointressant i det här sammanhanget, för det
              handlar inte om detta just nu. Möjligen kan man fråga om vi vet
              vad borttagandet av förmögenhetsskatten har gett för effekter.
              Har vi några siffror på det? Det skulle ju vara så fantastiskt
              och tillföra så mycket kapital till företagen. Vad har det inneburit
              egentligen, Maud Olofsson?
            </seg>
          </u>
          <u xml:id="i-e8f57c8c3de2b7bf-170" prev="i-e8f57c8c3de2b7bf-168" who="Q512590">
            <seg xml:id="i-7XTBWF8vKhBTkw4PARCNtZ">
              Det andra, företagsinteckningarnas förmånsrätt, kanske kan vara
              bra. Men problemet är att företagarna inte har några inteckningar
              därför att de inte får några krediter. En förutsättning för att
              man ska kunna ha förmånsrätt är att man faktiskt har fått en kredit.
              Det är ju det som interpellationen handlar om.
            </seg>
          </u>
          <u xml:id="i-e8f57c8c3de2b7bf-171" prev="i-e8f57c8c3de2b7bf-168" who="Q512590">
            <seg xml:id="i-79LY5svmwZaMGn5ReL7BDM">
              I flera veckor eller i alla fall de senaste veckorna flera låter
              som att finanskrisen har hållit på väldigt länge, men alla har
              ju blivit tagna på sängen av den har debatten handlat mycket om
              storföretagen. Vi vet att det inte kommer att handla om storföretagen
              den närmaste tiden utan om småföretagen. Det är de små företagens
              varsel som inte ens blir några varsel av den enkla anledningen
              att de är för små för att behöva varsla. Det är dessa företag
              som kommer att säga upp anställda. Det har aldrig varit så många
              varsel, och ändå är det i de stora företagen, som det är just
              nu, Maud Olofsson. Vad vill Maud Olofsson göra för att förbättra
              möjligheten till kapitalförsörjning i dessa företag?
            </seg>
          </u>
          <u xml:id="i-e8f57c8c3de2b7bf-172" prev="i-e8f57c8c3de2b7bf-168" who="Q512590">
            <seg xml:id="i-9wXpSHKt5o6jUkq8m9fQnf">
              Det är bra att regeringen har tillsatt en utredning för att utreda
              de olika företagsstöden som finns i landet. Vi måste dock ha en
              utgångspunkt för detta. Det är framför allt att vi har ett system
              som kan ge företagen den kapitalförsörjning man behöver genom
              enkla banker.
            </seg>
          </u>
          <u xml:id="i-e8f57c8c3de2b7bf-173" prev="i-e8f57c8c3de2b7bf-168" who="Q512590">
            <seg xml:id="i-Vie3EeGvs4u51itsr5pax8">
              Man säger i sista stycket: Regeringen har visat att tydligt jobbfokus
              i politiken och stort ansvarstagande i de offentliga finanserna
              ger trygghet i skakiga tider.
            </seg>
          </u>
          <u xml:id="i-e8f57c8c3de2b7bf-174" prev="i-e8f57c8c3de2b7bf-168" who="Q512590">
            <seg xml:id="i-BX3UFKJ7esN7QuoDdAniqY">
              Återigen, herr talman, vad vet regeringen om detta så här långt?
              Finanskrisen har knappt börjat. Ändå slår sig regeringen för bröstet
              och säger: Vi har fixat detta för att vi har drivit en jobbpolitik.
            </seg>
          </u>
          <u xml:id="i-e8f57c8c3de2b7bf-175" prev="i-e8f57c8c3de2b7bf-168" who="Q512590">
            <seg xml:id="i-FDAwGc76Bm2Qxggk1fDnK6">
              Hur kan regeringen göra så? Vilken dålig respekt för alla de
              småföretag som får stänga igen och för alla de anställda i småföretag
              som i dag är rädda för att mista sina jobb! Ändå säger regeringen:
              Vi för en sådan bra politik. Vi ser till att folk jobbar.
            </seg>
          </u>
          <u xml:id="i-e8f57c8c3de2b7bf-176" prev="i-e8f57c8c3de2b7bf-168" who="Q512590">
            <seg xml:id="i-7iGgXmaEcq3K9XfPJQMhms">
              Problemet är att regeringen snart inte har några jobb att skicka
              människor till. Detta gör att svaret haltar.
            </seg>
          </u>
          <u xml:id="i-e8f57c8c3de2b7bf-177" prev="i-e8f57c8c3de2b7bf-168" who="Q512590">
            <seg xml:id="i-6sH73CZq5moCbtsLk7KJUD">
              Slutligen, herr talman, vill jag bara säga till Maud Olofsson
              som hela tiden frågar om vi tänker ställa upp på regeringens förslag:
              Nej, det tänker vi inte. Det är dåliga förslag som vi socialdemokrater
              inte ställer upp på. Vi har bättre förslag.
            </seg>
          </u>
          <note type="speaker" xml:id="i-3i2agvAgR5DfCBRrv7RvWo">
            Anf. 24 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-178" next="i-e8f57c8c3de2b7bf-188" who="Q253640">
            <seg xml:id="i-3YkUMtwWkdgkoWmYkE826c">
              Herr talman! I dessa tider är det viktigt att beskriva verkligheten
              som den ser ut. Ja, det är många varsel, men det tillkommer också
              nya jobb. Det är viktigt att ha den balansen och känna ansvar
              för verklighetsbeskrivningen, oavsett om vi sitter i opposition
              eller regeringsställning.
            </seg>
          </u>
          <u xml:id="i-e8f57c8c3de2b7bf-179" prev="i-e8f57c8c3de2b7bf-178" who="Q253640">
            <seg xml:id="i-HYrCsNDympoVhW6TPS7ymR">
              Under september månad fanns det över 72 000 anmälda lediga jobb
              på Arbetsförmedlingen. Bara under oktober månad har 18 000 lediga
              jobb anmälts. Varslen ligger just nu på 11 000. Det kommer alltså
              till jobb samtidigt som det är besvärligt.
            </seg>
          </u>
          <u xml:id="i-e8f57c8c3de2b7bf-180" prev="i-e8f57c8c3de2b7bf-178" who="Q253640">
            <seg xml:id="i-KZxHyHTw6R1pKsN5habVUB">
              Dock är vi naturligtvis otroligt oroliga för vad den globala
              finanskrisen kan ställa till med, också när det gäller finansiering
              av företag.
            </seg>
          </u>
          <u xml:id="i-e8f57c8c3de2b7bf-181" prev="i-e8f57c8c3de2b7bf-178" who="Q253640">
            <seg xml:id="i-B7tfaChZprPoGeinY3W8qc">
              Jag begär inte att Luciano Astudillo med flera ska ha läst varje
              ord i den proposition som vi har lagt fram, men där finns tydligt
              angivet att vi har gett ett uppdrag till Finansinspektionen att
              de ska följa utlåningen.
            </seg>
          </u>
          <u xml:id="i-e8f57c8c3de2b7bf-182" prev="i-e8f57c8c3de2b7bf-178" who="Q253640">
            <seg xml:id="i-WDWk4CLBDqh8TnF3fRiapa">
              En sak lärde vi oss under den förra finansiella krisen, nämligen
              att man ströp utlåningen till småföretag. Det misstaget tänker
              vi inte göra om. Det är därför som Finansinspektionen har fått
              detta uppdrag.
            </seg>
          </u>
          <u xml:id="i-e8f57c8c3de2b7bf-183" prev="i-e8f57c8c3de2b7bf-178" who="Q253640">
            <seg xml:id="i-Tsd4MRbA4b81DDSkZRtSdG">
              Ja, vi för en dialog med bankerna. Det är viktigt att bankerna
              tar ett ansvar. Ska vi hindra att den reala ekonomin dyker måste
              vi se till att få i gång det finansiella systemet.
            </seg>
          </u>
          <u xml:id="i-e8f57c8c3de2b7bf-184" prev="i-e8f57c8c3de2b7bf-178" who="Q253640">
            <seg xml:id="i-AuhpUn27TtkbCnjZnads3f">
              Huvuduppdraget just nu är att få ordning på det finansiella systemet.
              Det är det som i första hand ska klara utlåningen. Det är därför
              som det kraftfulla paket som vi har fått igenom på EU-nivå och
              som vi nu genomför också här i Sverige, förhoppningsvis med bred
              enighet, är ett sätt att trygga finansiering också för små företag.
            </seg>
          </u>
          <u xml:id="i-e8f57c8c3de2b7bf-185" prev="i-e8f57c8c3de2b7bf-178" who="Q253640">
            <seg xml:id="i-DKbHJfzY3VKFW2pWQdhjnk">
              Samtidigt går jag igenom de organ vi har. Vi tog tidigt kontakt
              med Almi och andra för att få rapporter in till oss om hur läget
              såg ut. Jag kan rapportera att det är många fler företag som hör
              av sig till Almi. Det är många fler som hör av sig till de statliga
              organ vi har. Skulle det krävas förändringar och justeringar i
              detta system är det klart att vi är beredda till det.
            </seg>
          </u>
          <u xml:id="i-e8f57c8c3de2b7bf-186" prev="i-e8f57c8c3de2b7bf-178" who="Q253640">
            <seg xml:id="i-FtH3bHFto5iaXqvngDkHkM">
              Det är dock viktigt att komma ihåg i detta läge att om man har
              skapat en stabil grund där företag har kunnat bygga upp eget kapital
              och har reserver har man en större trygghet också i svåra tider.
              Det är därför jag upprepar de förslag och beslut som vi har tagit
              för att underlätta för företagen och deras kapitalbildning.
            </seg>
          </u>
          <u xml:id="i-e8f57c8c3de2b7bf-187" prev="i-e8f57c8c3de2b7bf-178" who="Q253640">
            <seg xml:id="i-Xf19J7JCEJMbscVAYcFmj1">
              Det är viktigt att komma ihåg att de förslag som vi har lagt
              fram under dessa två år har syftat till att stärka företagen så
              att de har större och bättre uthållighet också i svåra tider.
            </seg>
          </u>
          <u xml:id="i-e8f57c8c3de2b7bf-188" prev="i-e8f57c8c3de2b7bf-178" who="Q253640">
            <seg xml:id="i-WiDpw25nbwPVYbTcmKCEMe">
              Men det är klart att om banksystemet inte fungerar är det mycket
              bekymmersamt. Det är därför vi har tagit till så kraftfulla åtgärder
              i stabiliseringspaketet och infört insättningsgarantin. Det är
              därför vi ger Finansinspektionen detta uppdrag och noga följer
              vad våra organ, Almi och andra, gör. Det är bra att vi är överens
              om att vi måste ha ordentlig koll på detta eftersom det var erfarenheten
              från förra finanskrisen.
            </seg>
          </u>
          <note type="speaker" xml:id="i-Pp83ZYrf645VPGGeb68FCy">
            Anf. 25 LUCIANO ASTUDILLO (s):
          </note>
          <u xml:id="i-e8f57c8c3de2b7bf-189" next="i-e8f57c8c3de2b7bf-200" who="Q4355921">
            <seg xml:id="i-DnpVgaALojRGrVb3V1K6U3">
              Herr talman! Nog blir man ändå lite orolig. Det är inga bekymmer
              och ingen kris, säger Maud Olofsson. Varslen vi har sett under
              september och oktober är inte så farliga. Det kommer fler jobb,
              fortsätter hon.
            </seg>
          </u>
          <u xml:id="i-e8f57c8c3de2b7bf-190" prev="i-e8f57c8c3de2b7bf-189" who="Q4355921">
            <seg xml:id="i-SyX2nE4A6JVmDCyFnywiuv">
              Sverige står dåligt rustat för den jobbkris, finanskris och lågkonjunktur
              vi går in i. 500 000 fler saknar a-kassa. Vi har inget utbildningspaket
              att stötta dem som blir av med jobbet med. Vi har en näringsminister
              som i två år har försummat den framsynta näringspolitiken. Det
              är ett allvarligt läge, men Sveriges näringsminister säger: Det
              är lugnt; det är ingen kris.
            </seg>
          </u>
          <u xml:id="i-e8f57c8c3de2b7bf-191" prev="i-e8f57c8c3de2b7bf-189" who="Q4355921">
            <seg xml:id="i-MQ4MhMwE9b4LiMtDpQSEJa">
              Förra gången vi hade en bankkris var det 60 000 småföretag som
              på grund av hårdare regler från bankerna tvingades lägga ned.
              Det uppger Företagarna.
            </seg>
          </u>
          <u xml:id="i-e8f57c8c3de2b7bf-192" prev="i-e8f57c8c3de2b7bf-189" who="Q4355921">
            <seg xml:id="i-YZ7Z3u1JccFwgQNCQwAPCW">
              Det är bra att man driver igenom stabiliseringspaketet. Vi kommer
              att stötta det. Det är bra med det extra uppdraget till Finansinspektionen.
              Det ska ni ha beröm för. Men vad mer tänker Maud Olofsson göra?
              Hon har en del av verktygen.
            </seg>
          </u>
          <u xml:id="i-e8f57c8c3de2b7bf-193" prev="i-e8f57c8c3de2b7bf-189" who="Q4355921">
            <seg xml:id="i-CyNqoyjjvBZs1FjQQ7Ubxr">
              Hon har talat med Almi, precis som hon uppger. Almi har fått
              en ökad tillströmning, en fördubbling av antalet ansökningar.
              Får man nej hos banken går man till Almi och ser om det är möjligt
              att få ett lån där till en nyinvestering eller för att växa.
            </seg>
          </u>
          <u xml:id="i-e8f57c8c3de2b7bf-194" prev="i-e8f57c8c3de2b7bf-189" who="Q4355921">
            <seg xml:id="i-Q5kBsAig1HLNp4AENj7Sbr">
              Kan regeringen tänka sig att ge Almi större möjligheter att låna
              ut pengar i stället för de banker som nu går bet? Det kunde Maud
              Olofsson resonera om här.
            </seg>
          </u>
          <u xml:id="i-e8f57c8c3de2b7bf-195" prev="i-e8f57c8c3de2b7bf-189" who="Q4355921">
            <seg xml:id="i-6d5xbrhRcp4SYD8NdxdbEm">
              Hur ser hon till att säkerställa att vi har en konkurrens på
              bankmarknaden utöver finansmarknaden bara genom att tala med bankerna?
              Hur säkerställer hon för övrigt att bankerna får finansiering?
              Det finns andra förslag.
            </seg>
          </u>
          <u xml:id="i-e8f57c8c3de2b7bf-196" prev="i-e8f57c8c3de2b7bf-189" who="Q4355921">
            <seg xml:id="i-HWUWezrq1NNLm6zWgPRak1">
              I Europa diskuteras exemplet att ha en särskild fond för att
              säkerställa de små företagens behov så att de klarar lågkonjunkturen.
              Hur ställer sig Maud Olofsson till en sådan idé? Finns det anledning
              att fundera på en liknande fond här i Sverige?
            </seg>
          </u>
          <u xml:id="i-e8f57c8c3de2b7bf-197" prev="i-e8f57c8c3de2b7bf-189" who="Q4355921">
            <seg xml:id="i-TPSDa83MR71wQKv4pQLGRz">
              Det finns en rad insatser som man skulle kunna göra. Utgångspunkten
              är dock viktig. Den är först och främst att medge att det är ett
              allvarligt läge.
            </seg>
          </u>
          <u xml:id="i-e8f57c8c3de2b7bf-198" prev="i-e8f57c8c3de2b7bf-189" who="Q4355921">
            <seg xml:id="i-EyMHHKgoSdQVhJF7SCbtZ8">
              Ingen kan anklaga den borgerliga regeringen för finanskrisen
              men för jobbkrisen. Människor varslas och riskerar arbetslöshet
              i ett läge där många har blivit av med inkomsttryggheten och där
              man urholkat utbildningspolitiken, arbetsmarknadsutbildningarna
              och yrkesutbildningarna.
            </seg>
          </u>
          <u xml:id="i-e8f57c8c3de2b7bf-199" prev="i-e8f57c8c3de2b7bf-189" who="Q4355921">
            <seg xml:id="i-WQk9rZn3zkASHdCDzKwigG">
              Enligt Svenskt Näringsliv var det förra året så mycket som 90
              000 arbetstillfällen som inte blev av på grund av att arbetsgivare
              inte fick tag på rätt utbildad arbetskraft.
            </seg>
          </u>
          <u xml:id="i-e8f57c8c3de2b7bf-200" prev="i-e8f57c8c3de2b7bf-189" who="Q4355921">
            <seg xml:id="i-ALDWj8UsoyraXXM8GyFVho">
              Det är försummelsens politik under två år som gör att vi står
              sämre rustade att möta svåra tider. Det är dags att näringsministern
              vaknar upp och ser att efter de varsel vi sett på Volvo kommer
              underleverantörerna och de små företagen efter och att bankerna
              är oroliga, ser om sina lån och ställer högre krav på de allra
              minsta. Det är dags att handla också för näringsministern.
            </seg>
          </u>
          <note type="speaker" xml:id="i-3THEmcsxU15TF8FVekFdkK">
            Anf. 26 BÖRJE VESTLUND (s):
          </note>
          <u xml:id="i-e8f57c8c3de2b7bf-201" next="i-e8f57c8c3de2b7bf-206" who="Q512590">
            <seg xml:id="i-5WZNnUyFy3CEqFYXica5yT">
              Herr talman! Tänk om näringsministern hade haft innehållet i
              sitt andra anförande i sitt första svar! Då hade vi kanske sluppit
              att ha den här vanliga torgmötesdebatten med näringsministern
              som vi alltid lyckas hamna i. Jag vet inte om det är näringsministern
              eller vi som vinner på det. Det får väljarna avgöra så småningom.
              Den blir ganska tröttsam. I det här fallet är det en allvarlig
              fråga.
            </seg>
          </u>
          <u xml:id="i-e8f57c8c3de2b7bf-202" prev="i-e8f57c8c3de2b7bf-201" who="Q512590">
            <seg xml:id="i-CAPdgEehcBM1Dz6qzdJYZG">
              Jag vänder mig mot ett argument: Vi har skapat reserver så att
              vi har en trygghet i svåra tider.
            </seg>
          </u>
          <u xml:id="i-e8f57c8c3de2b7bf-203" prev="i-e8f57c8c3de2b7bf-201" who="Q512590">
            <seg xml:id="i-SMvYvmekCjozLYuPH1TbKf">
              Vi kan väl åtminstone vara överens om att vi gjort det gemensamt
              här i landet. Centerpartiet har varit med på det och Socialdemokraterna
              har varit motorn i det arbetet. Vi kan väl vara överens om det,
              näringsministern. Det är på det sättet vi har arbetat under lång
              tid.
            </seg>
          </u>
          <u xml:id="i-e8f57c8c3de2b7bf-204" prev="i-e8f57c8c3de2b7bf-201" who="Q512590">
            <seg xml:id="i-QbrDwueZb9xaoq5VBxUijn">
              Företagen frågar efter kompetent personal i många grupper som
              inte finns på arbetsmarknaden i dag. Det är ett av de verktyg
              som saknas. Hur får man fram den här kompetenta personalen? Mycket
              har tagits bort. Komvux är ett exempel, arbetsmarknadsutbildningen
              ett annat.
            </seg>
          </u>
          <u xml:id="i-e8f57c8c3de2b7bf-205" prev="i-e8f57c8c3de2b7bf-201" who="Q512590">
            <seg xml:id="i-352wowxNTfBLSkMJYEAAYi">
              En annan sak som vi inte har diskuterat så mycket i debatten,
              men som också är ett faktum där det visar sig att det behövs insatser
              av bankerna, gäller det ökande antalet konkurser. Jag brukar läsa
              konkurserna. Det brukar börja med väldigt små företag, ofta inom
              min gamla bransch, restaurangbranschen. Det brukar snabbt bli
              en hel hop nya företag när det utvecklas.
            </seg>
          </u>
          <u xml:id="i-e8f57c8c3de2b7bf-206" prev="i-e8f57c8c3de2b7bf-201" who="Q512590">
            <seg xml:id="i-EGaCvfV4fyXvNqTbyP5KPu">
              Jag har varit med om flera nedgångar i ekonomin. Det har sett
              ungefär likadant ut då som nu. Det gör mig oroad att vi har en
              regering som gör så lite.
            </seg>
          </u>
          <note type="speaker" xml:id="i-Jpo5e3jXGgvtRuYKfLc3qC">
            Anf. 27 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-207" next="i-e8f57c8c3de2b7bf-223" who="Q253640">
            <seg xml:id="i-3y3XicR5EEeps7XvNHPHHe">
              Herr talman! Jag försökte bara skapa balans i beskrivningen.
              Jag tror att det är väldigt viktigt att vi inser allvaret i situationen,
              men det är också väldigt viktigt att vi inte skrämmer folk i onödan.
            </seg>
          </u>
          <u xml:id="i-e8f57c8c3de2b7bf-208" prev="i-e8f57c8c3de2b7bf-207" who="Q253640">
            <seg xml:id="i-7Sp4iLA46NVMBS6bBeJVtG">
              Vi har många varsel. Dem försöker vi möta på olika sätt med de
              verktyg vi har. Men det kommer också in nya jobb. Det är viktigt
              att säga det till svenska folket.
            </seg>
          </u>
          <u xml:id="i-e8f57c8c3de2b7bf-209" prev="i-e8f57c8c3de2b7bf-207" who="Q253640">
            <seg xml:id="i-21JzCY5u7P1TDRtKZyyDS4">
              Vi står bättre rustade än många andra. Mina kolleger i Europa
              sparar i sina budgetar medan vi kan investera framöver.
            </seg>
          </u>
          <u xml:id="i-e8f57c8c3de2b7bf-210" prev="i-e8f57c8c3de2b7bf-207" who="Q253640">
            <seg xml:id="i-6iR5U71jBtZ1i3aqdCBojh">
              Den budget som vi presenterade för någon månad sedan omfattar
              32 miljarder. Det handlar om investeringar för framtiden, bland
              annat i yrkesutbildning vilket ni tar upp här. Det är sant att
              företag frågar efter yrkesutbildat folk. Det är ju era egna försummelser
              ni pratar om. Nu tillför vi resurser till yrkesvux. Vi tillför
              resurser för lärlingsutbildning. Vi tillför resurser för kvalificerad
              yrkesutbildning. Vi genomför en yrkeshögskola.
            </seg>
          </u>
          <u xml:id="i-e8f57c8c3de2b7bf-211" prev="i-e8f57c8c3de2b7bf-207" who="Q253640">
            <seg xml:id="i-VidWihvSq884dPP4KEKZXF">
              Vi uppvärderar yrkesutbildning till skillnad från vad ni gjorde
              när ni satt i regeringsställning. Det är bra om vi nu är överens
              om att yrkesutbildning är något betydelsefullt och viktigt för
              framtiden. Det är en glädjande insikt från oppositionen.
            </seg>
          </u>
          <u xml:id="i-e8f57c8c3de2b7bf-212" prev="i-e8f57c8c3de2b7bf-207" who="Q253640">
            <seg xml:id="i-RXDaDoB6WWzkfj3SWt6td">
              Vi har 180 000 färre i utanförskap. Det innebär att det är en
              mycket stabilare grund för Sverige, också jämfört med andra. Vi
              kan investera i infrastruktur i ett läge när det behövs andra
              jobb än de som blir varslade. Infrastruktur är bra på det sättet
              att man kan starta det med en gång. Vi har en massa angelägna
              projekt som vi behöver investera i.
            </seg>
          </u>
          <u xml:id="i-e8f57c8c3de2b7bf-213" prev="i-e8f57c8c3de2b7bf-207" who="Q253640">
            <seg xml:id="i-6S3BZyoKHjoEBrXP23VTgQ">
              Vi satsar på forskning och innovation. Det handlar också om att
              rusta för framtiden.
            </seg>
          </u>
          <u xml:id="i-e8f57c8c3de2b7bf-214" prev="i-e8f57c8c3de2b7bf-207" who="Q253640">
            <seg xml:id="i-K2tPj2trUjxGEWgGFnS8iN">
              Vi gör investeringar på energi- och klimatområdet som på många
              ställen innebär mycket spännande och intressant för olika regioner.
            </seg>
          </u>
          <u xml:id="i-e8f57c8c3de2b7bf-215" prev="i-e8f57c8c3de2b7bf-207" who="Q253640">
            <seg xml:id="i-97Eb3PDRDFjT31d9UX6Zpg">
              Vi sänker inkomstskatterna så att vi stimulerar människor att
              ta jobb och gå till jobb.
            </seg>
          </u>
          <u xml:id="i-e8f57c8c3de2b7bf-216" prev="i-e8f57c8c3de2b7bf-207" who="Q253640">
            <seg xml:id="i-BHCVGRssWUVQKR4skBdv8x">
              Vi har ett stort företagspaket där vi sänker kostnaderna för
              företagen att anställa.
            </seg>
          </u>
          <u xml:id="i-e8f57c8c3de2b7bf-217" prev="i-e8f57c8c3de2b7bf-207" who="Q253640">
            <seg xml:id="i-JGi2F39Coa7XXWTdXUTLoU">
              Allt detta är ett paket för att möta den lågkonjunktur vi har.
            </seg>
          </u>
          <u xml:id="i-e8f57c8c3de2b7bf-218" prev="i-e8f57c8c3de2b7bf-207" who="Q253640">
            <seg xml:id="i-KoDEd9o9uNpGT6pvcvkLDb">
              Det är viktigt att återigen säga att det står i propositionen
              att Finansinspektionen ska följa och kontrollera att bankerna
              får i gång sitt finansiella system och sin utlåning. Vi måste
              få det finansiella systemet att fungera.
            </seg>
          </u>
          <u xml:id="i-e8f57c8c3de2b7bf-219" prev="i-e8f57c8c3de2b7bf-207" who="Q253640">
            <seg xml:id="i-BEHqkbrz6d4DBKcoLSxmWy">
              Jag är glad att Socialdemokraterna stöder regeringen i det här
              paketet. Vi måste kraftsamla för att klara den här tiden.
            </seg>
          </u>
          <u xml:id="i-e8f57c8c3de2b7bf-220" prev="i-e8f57c8c3de2b7bf-207" who="Q253640">
            <seg xml:id="i-F7TPMw4nvNZKSi1vYVp4tr">
              Vi kommer naturligtvis att, med de organ vi har, följa detta
              och se om vi behöver göra något ytterligare för att möta den här
              situationen. Vi har marginaler i budgeten för att återkomma med
              förslag.
            </seg>
          </u>
          <u xml:id="i-e8f57c8c3de2b7bf-221" prev="i-e8f57c8c3de2b7bf-207" who="Q253640">
            <seg xml:id="i-6vCWuhnRGyohxZjwZknuiz">
              Jag vill påminna om att när vi lade fram budgeten var det en
              hel del som sade: Ni borde satsa mer. Ni borde göra av med mer
              pengar.
            </seg>
          </u>
          <u xml:id="i-e8f57c8c3de2b7bf-222" prev="i-e8f57c8c3de2b7bf-207" who="Q253640">
            <seg xml:id="i-Mqr7Xp5Qj71yHWH3fmEkAT">
              Nej, sade vi, vi vill ha en marginal så att vi, om det krävs,
              har möjlighet att göra saker och ting.
            </seg>
          </u>
          <u xml:id="i-e8f57c8c3de2b7bf-223" prev="i-e8f57c8c3de2b7bf-207" who="Q253640">
            <seg xml:id="i-3KtcAPhoGfznkVpGqhYeMR">
              Därför känner jag att Sverige står väl rustat, även om det blåser
              snålt och är svårt för många. Vi ska klara det här gemensamt.
              Det är jag helt övertygad om.
            </seg>
          </u>
          <note type="speaker" xml:id="i-N6Bmu7jbKukREhhTZCcSSW">
            Anf. 28 LUCIANO ASTUDILLO (s):
          </note>
          <u xml:id="i-e8f57c8c3de2b7bf-224" next="i-e8f57c8c3de2b7bf-230" who="Q4355921">
            <seg xml:id="i-UXjdydpu27g57FckofWZ1g">
              Herr talman! Det är viktigt att ha en balanserad bild av verkligheten.
              När det gäller de 180 000 som har lämnat utanförskapet vet jag
              inte om det är Borgs, Schlingmanns, Littorins eller möjligen Olofssons
              sätt att räkna. Det är siffror som ni själva har tricksat ihop.
              Verkligheten är en annan.
            </seg>
          </u>
          <u xml:id="i-e8f57c8c3de2b7bf-225" prev="i-e8f57c8c3de2b7bf-224" who="Q4355921">
            <seg xml:id="i-XHa4k8eimfSVSVYc2XgcG4">
              Vi ser att arbetslösheten stiger och sysselsättningen viker.
              Det är verkligheten.
            </seg>
          </u>
          <u xml:id="i-e8f57c8c3de2b7bf-226" prev="i-e8f57c8c3de2b7bf-224" who="Q4355921">
            <seg xml:id="i-VfZ5KMfsUF3qKCwNAL6Xr1">
              Så sent som i slutet av augusti sade Littorins statssekreterare:
              Vi går inte alls in i en lågkonjunktur.
            </seg>
          </u>
          <u xml:id="i-e8f57c8c3de2b7bf-227" prev="i-e8f57c8c3de2b7bf-224" who="Q4355921">
            <seg xml:id="i-XTUZdTfptMBPmJd8tCPQDS">
              Man lade fram budgeten med sina 32 miljarder i satsningar, som
              Maud Olofsson beskriver. Därefter fick vi jobbkris och finanskris.
              Man har inte ändrat ett enda tecken i budgeten. En sak har hänt:
              Vår statsminister kallar numera den här budgeten för superpaket.
            </seg>
          </u>
          <u xml:id="i-e8f57c8c3de2b7bf-228" prev="i-e8f57c8c3de2b7bf-224" who="Q4355921">
            <seg xml:id="i-KmFc8bby3D6VYMqXpGXD2U">
              Retorik biter inte. Retorik ger inte lån till småföretagen. Retorik
              kommer inte att hjälpa de varslade som riskerar arbetslöshet så
              att de också har mat på bordet.
            </seg>
          </u>
          <u xml:id="i-e8f57c8c3de2b7bf-229" prev="i-e8f57c8c3de2b7bf-224" who="Q4355921">
            <seg xml:id="i-T57PtMwsNWZvMteKkXPhYn">
              Det är bra att Finansinspektionen får det här uppdraget. Det
              är ett enda förslag. Jag hade en rad andra frågor till Maud Olofsson.
              Hon valde att inte svara på dem. Det är passivt och handlingsförlamat.
            </seg>
          </u>
          <u xml:id="i-e8f57c8c3de2b7bf-230" prev="i-e8f57c8c3de2b7bf-224" who="Q4355921">
            <seg xml:id="i-FaioBWdJuB63nyZYEgpNTU">
              AD-Plast i Anderstorp och en massa andra företagare i landet
              undrar hur det ska gå i dessa orostider när man ser att bankerna
              blir tuffare vid kreditgivning. Svenska folket och svenska företag
              tar ett stort ansvar för bankerna i det här läget. Det ska vi
              göra tillsammans. Men bankerna borde förväntas ta samma ansvar
              för svenska folket och svenska företag. Där krävs det en aktiv,
              handlingsinriktad näringsminister. Det saknar det här landet tyvärr.
            </seg>
          </u>
          <note type="speaker" xml:id="i-3D4GdF7yVnansXGQc2dZFL">
            Anf. 29 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-231" next="i-e8f57c8c3de2b7bf-236" who="Q253640">
            <seg xml:id="i-Y8JjBJxwrLdRgA6vxfULKy">
              Herr talman! Jag tror inte att argumenten blir starkare bara
              för att man använder starkare ord.
            </seg>
          </u>
          <u xml:id="i-e8f57c8c3de2b7bf-232" prev="i-e8f57c8c3de2b7bf-231" who="Q253640">
            <seg xml:id="i-XqtmUXd5d5WxDrasWTAgmc">
              Det är en besvärlig situation. Vi har gjort ett mycket kraftfullt
              paket för att möta den finansiella oron och den finansiella krisen.
              Vi måste få ordning på de finansiella systemen fullt ut för att
              företag ska kunna få krediter och banklån. Det är just det som
              vi håller på med.
            </seg>
          </u>
          <u xml:id="i-e8f57c8c3de2b7bf-233" prev="i-e8f57c8c3de2b7bf-231" who="Q253640">
            <seg xml:id="i-37cyvJK5fgpkB1NU2t5gqp">
              Marknaden är väldigt avvaktande i det här läget. Jag tror att
              det amerikanska valet kommer att spela en avgörande roll för om
              vi kommer att få lugn och ro på den finansiella marknaden eller
              inte.
            </seg>
          </u>
          <u xml:id="i-e8f57c8c3de2b7bf-234" prev="i-e8f57c8c3de2b7bf-231" who="Q253640">
            <seg xml:id="i-KNienktkfViPiQQywJsKnq">
              Vi räknar inte på något annat sätt än någon annan. Det är 180
              000 färre i utanförskap. Det var 72 000 anmälda lediga platser
              i september. Det har tillkommit 18 000 i oktober.
            </seg>
          </u>
          <u xml:id="i-e8f57c8c3de2b7bf-235" prev="i-e8f57c8c3de2b7bf-231" who="Q253640">
            <seg xml:id="i-3Dv8RmgE8hvFPeUFpuUkL6">
              Det är inte siffror som vi har hittat på själva. Det är siffror
              som finns i den offentliga statistiken.
            </seg>
          </u>
          <u xml:id="i-e8f57c8c3de2b7bf-236" prev="i-e8f57c8c3de2b7bf-231" who="Q253640">
            <seg xml:id="i-89Sgkdvve6oTFMSLV4uj6X">
              Det är grunden. Fler i arbete ger mer att dela på. Det är vår
              utgångspunkt. Det är viktigt för alla människor som drabbas av
              varsel och för företag som är oroliga att veta att det är en politik
              för fler jobb i fler, riktiga och växande företag. Det är vår
              inriktning på politiken i Sverige.
            </seg>
          </u>
          <note xml:id="i-3tuTweQYUTC7wgse4FY1w2">
            Överläggningen var härmed avslutad.
          </note>
          <note xml:id="i-YMsvBZYJf1shpBZmiy93hi">
            7 § Svar på interpellation 2008/09:31 om konsekvenser av en avveckling
            av Sveriges deltagande i Arianeprogrammet
          </note>
          <note type="speaker" xml:id="i-sbbUx8QWM8CMgSJm3najx">
            Anf. 30 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-237" next="i-e8f57c8c3de2b7bf-239" who="Q253640">
            <seg xml:id="i-DFBQ13PQPXTWTE6xD4GPoV">
              Herr talman! Peter Jonsson har frågat mig om det är min avsikt
              att avveckla Sveriges deltagande i Arianeprogrammet och om jag,
              om så är fallet, har verkat för att någon analys gjorts av vilka
              effekter detta får för svensk rymdindustri avseende sysselsättning
              eller dess roll som katalysator för högteknologisk forskning och
              utveckling samt om jag har sett till att det gjorts någon beräkning
              om totalkostnaden för Sverige vid ett utträde ur samarbetet.
            </seg>
          </u>
          <u xml:id="i-e8f57c8c3de2b7bf-238" prev="i-e8f57c8c3de2b7bf-237" who="Q253640">
            <seg xml:id="i-ReUEKn7shJhWaVNxHmSTQ7">
              I slutet av november möts den europeiska rymdorganisationen ESA:s
              råd på ministernivå. Sverige ska tillsammans med övriga medlemsländer
              i ESA ta ställning till inriktningen av ESA:s långsiktiga rymdpolitik
              och besluta om finansiering av olika program. Regeringen kommer
              inför detta möte att fatta beslut om hur de svenska bidragen ska
              fördelas på ESA:s olika program. Ariane är ett av flera program
              som Sverige ska ta ställning till. Jag kan inte föregripa det
              beslutet.
            </seg>
          </u>
          <u xml:id="i-e8f57c8c3de2b7bf-239" prev="i-e8f57c8c3de2b7bf-237" who="Q253640">
            <seg xml:id="i-31fpFiG9zAiALwjuCDzegJ">
              Flera av de program som ska beslutas av ESA:s medlemsländer i
              november är i nuläget föremål för intensiva diskussioner inom
              ESA. Syftet är naturligtvis att kunna presentera färdiga och genomarbetade
              förslag för medlemsländerna. Jag kan försäkra Peter Jonsson om
              att regeringen inför sitt beslut om vilka program som Sverige
              ska delta i kommer att väga in en rad omständigheter. Flera av
              dessa har Peter Jonsson själv berört. Jag utesluter inte att ytterligare
              analyser kan behöva göras.
            </seg>
          </u>
          <note type="speaker" xml:id="i-XwYW9eSNnQwLN1YtgMxExu">
            Anf. 31 PETER JONSSON (s):
          </note>
          <u xml:id="i-e8f57c8c3de2b7bf-240" next="i-e8f57c8c3de2b7bf-246" who="Q5891935">
            <seg xml:id="i-MYrD6pVFphSqNGmfnXft1S">
              Herr talman! Jag vill tacka näringsministern för svaret. När
              jag läste svaret undrade jag ena stunden vad det handlade om och
              i nästa tyckte jag att det nog ändå var ganska positivt. Det gäller
              åtminstone den sista meningen där ministern försäkrar att regeringen
              kommer att väga in en rad omständigheter och eventuellt ytterligare
              analysera effekten av vad som sker ifall Sverige bestämmer sig
              för att lämna Arianeprojektet, det europeiska rymdsamarbetet på
              detta område.
            </seg>
          </u>
          <u xml:id="i-e8f57c8c3de2b7bf-241" prev="i-e8f57c8c3de2b7bf-240" who="Q5891935">
            <seg xml:id="i-TjVFuxFkmUai9PMLUCE2Jy">
              Anledningen till min interpellation var att i det budgetunderlag
              och den strategiska inriktning, för 2009, som Rymdstyrelsen skickade
              till regeringen står det ganska tydligt att man vill avveckla
              Arianeprogrammet. Om man ska fortsätta driva programmet förutsätter
              det att man får ytterligare 5070 miljoner kronor.
            </seg>
          </u>
          <u xml:id="i-e8f57c8c3de2b7bf-242" prev="i-e8f57c8c3de2b7bf-240" who="Q5891935">
            <seg xml:id="i-5uiMnDvvBqsNsZ7NowsTfN">
              När det gäller det europeiska rymdsamarbetet kring detta projekt
              är det en rent politisk fråga. De tidigare interpellationsdebatterna
              handlade mycket om den utveckling som sker i samhället och den
              kris som finns inom finanssektorn men naturligtvis också om att
              vi nu går in i en lågkonjunktur.
            </seg>
          </u>
          <u xml:id="i-e8f57c8c3de2b7bf-243" prev="i-e8f57c8c3de2b7bf-240" who="Q5891935">
            <seg xml:id="i-F5kppeFd2LTs82BAqdTNso">
              Maud Olofsson har en jättechans att i samband med sammanträdet
              den 6 november och den 2326 november, då ministermötet äger rum,
              utifrån ett politiskt perspektiv peka på att projektet är viktigt
              att bibehålla med tanke på svensk framtida konkurrenskraft. Detta
              är, som sagt, en politisk fråga. Man beslutade på tidigt 70-tal
              att Europa skulle ha oberoende tillträde till rymden. Det var
              målsättningen.
            </seg>
          </u>
          <u xml:id="i-e8f57c8c3de2b7bf-244" prev="i-e8f57c8c3de2b7bf-240" who="Q5891935">
            <seg xml:id="i-BFKVTAKVyDb4sPgdxa2UQV">
              Om det beslutas att projektet ska läggas ned är Volvo Aero Corporation
              i Trollhättan, den stad jag kommer från, ett av de företag som
              kommer att drabbas. För deras del handlar det om 160 anställda,
              många inom utveckling. Ca 50 personer är, liksom jag, IF Metallare.
              Vid företaget finns alltså en spetskompetens, både på svetsnings-
              och materialområdet, vad gäller turbiner och munstycken. På materialområdet
              handlar det om det material som används för att kunna skicka upp
              raketerna i rymden och att de landar och gör det som de ska göra.
              Detta har man alltså utvecklat sedan 70-talet.
            </seg>
          </u>
          <u xml:id="i-e8f57c8c3de2b7bf-245" prev="i-e8f57c8c3de2b7bf-240" who="Q5891935">
            <seg xml:id="i-GuaYGFUXAzLfAihzKPTGTf">
              Jag vet att näringsministern besökt Volvo Aero; jag var själv
              med vid det tillfället. Då stod näringsministern i talarstolen
              och talade om den enorma utveckling som skett på Volvo Aero och
              sade att de låg i framkant både inom detta och många andra områden.
              Som grädden på moset, effekten av att ha varit med i det europeiska
              rymdsamarbetet, har man nu tecknat två avtal värda 90 miljarder
              kronor. De är sprungna ur den teknologi som tagits fram genom
              samarbetet, där Volvo Aero har designansvar. Man tar alltså fram
              en teknologi som sedan kan överföras till den civila marknaden.
              90 miljarder är en enorm summa pengar för Volvo Aero sett i det
              perspektivet.
            </seg>
          </u>
          <u xml:id="i-e8f57c8c3de2b7bf-246" prev="i-e8f57c8c3de2b7bf-240" who="Q5891935">
            <seg xml:id="i-Hvj42hoF3fnHoiXarWnMmf">
              Ytterst är detta, som sagt, en politisk fråga. Om Sverige i framtiden
              ska ha en ställning inom det europeiska rymdsamarbetet och regeringen
              trots allt fattar beslut om att avveckla det hoppas jag att man
              i samband med det gör en ordentlig analys och pekar på orsakerna
              till varför man i så fall fattar det beslutet.
            </seg>
          </u>
          <note type="speaker" xml:id="i-QJrudT8VBnRzufXdfrtMZd">
            Anf. 32 LARS HJÄLMERED (m):
          </note>
          <u xml:id="i-e8f57c8c3de2b7bf-247" next="i-e8f57c8c3de2b7bf-254" who="Q5807932">
            <seg xml:id="i-FsdXQSmDNWqot5GYBnnyxF">
              Herr talman! Vi har nu en diskussion om rymdverksamhet och rymdforskning,
              något som är intressant inte minst från teknisk synpunkt. Det
              är verkligen fråga om spjutspetsteknologi, liksom om produktionsteknik,
              som gör att vi kan producera de detaljer som gränsar till det
              tekniskt möjliga. Ingenjörer i Trollhättan och på andra ställen
              får stå på tå för att klara av dessa utmaningar. Det var ingenjören
              i mig som lite grann tog sin utgångspunkt i teknologin.
            </seg>
          </u>
          <u xml:id="i-e8f57c8c3de2b7bf-248" prev="i-e8f57c8c3de2b7bf-247" who="Q5807932">
            <seg xml:id="i-SGfYE6KpJaAzWDVnAgLan5">
              Arianeprogrammet, som Peter Jonsson interpellerat om, handlar,
              som han var inne på, om det oberoende tillträdet till rymden.
              För länge sedan formulerades ett mål om att det för Europa som
              kontinent och för Europas stater var angeläget att Europa skulle
              ha oberoende tillträde till rymden och inte vara beroende av amerikaner
              eller ryssar, eller av några andra för den delen. Det har bottnat
              i de möjligheter som ett oberoende tillträde till rymden kan ge
              i form av uppskjutning av satelliter, klimatforskning och annat
              som kommit de senaste åren och som ansetts vara mycket viktigt.
              Det kunnande som behövs är så pass spjutspetsbetonat att det inte
              är snabbt och enkelt att bygga upp det hela och har därför strategisk
              betydelse för Europa.
            </seg>
          </u>
          <u xml:id="i-e8f57c8c3de2b7bf-249" prev="i-e8f57c8c3de2b7bf-247" who="Q5807932">
            <seg xml:id="i-6aLtunutD3Z5JzdtThvf9g">
              Den första slutsats jag vill dra, herr talman, är att det här
              inte är ett program på marginalen utan något som har internationella
              kopplingar. Diskussionen om ett eventuellt fortsatt deltagande
              från Sveriges sida handlar om vårt samröre med Frankrike och många
              andra länder och om att se hur vi samfällt kan agera i rymdverksamheten.
            </seg>
          </u>
          <u xml:id="i-e8f57c8c3de2b7bf-250" prev="i-e8f57c8c3de2b7bf-247" who="Q5807932">
            <seg xml:id="i-RquodLsxTMSr3xaNLoWyDG">
              Det andra jag vill ta upp gäller Rymdstyrelsen, alltså den myndighet
              som på regeringens uppdrag fördelar pengar till rymdforskning
              och rymdverksamhet. Det är en myndighet som årligen får i storleksordningen
              800 miljoner till sin verksamhet. Jag kan inte svära på att det
              är den exakta summan, men någonstans i det häradet ligger den
              alltså nästan dubbelt så mycket som Chalmers får i grundpengar
              till forskning under ett år. Det är således oerhört mycket pengar
              som används till viktig rymdforskning och annan rymdverksamhet.
            </seg>
          </u>
          <u xml:id="i-e8f57c8c3de2b7bf-251" prev="i-e8f57c8c3de2b7bf-247" who="Q5807932">
            <seg xml:id="i-HqRQw33yCvdyzi7cPCKrzA">
              Även om man ska fortsätta med allt som görs i dag, och en fortsättning
              på Arianeprogrammet kräver mer pengar, dristar jag mig ändå till
              att dra slutsatsen att de redan i dagsläget har ofantligt mycket
              pengar. Därför borde man kunna ställa sig frågan hur dessa pengar
              används, om det är möjligt att göra prioriteringar och om det
              finns andra projekt som kan anses vara mindre viktiga jämfört
              med Arianeprogrammet. Jag ska inte gå in och värdera det mot annat
              eftersom jag inte är kompetent nog att avgöra den saken.
            </seg>
          </u>
          <u xml:id="i-e8f57c8c3de2b7bf-252" prev="i-e8f57c8c3de2b7bf-247" who="Q5807932">
            <seg xml:id="i-P7HbFE8ZVKijn6xKCYsMyv">
              Jag kan emellertid se att där finns en internationell koppling
              som mycket av den övriga rymdverksamhet som bedrivs nationellt
              inte har och som handlar om vårt samröre med andra länder. Skulle
              Sverige landa i en avveckling måste vi fundera på vilka andra
              länder och aktörer som kan ta över det svenska åtagandet och ta
              emot den forskning och utveckling som i dag sker i Trollhättan
              och Göteborg men också vilka konsekvenser detta får gentemot andra
              länder.
            </seg>
          </u>
          <u xml:id="i-e8f57c8c3de2b7bf-253" prev="i-e8f57c8c3de2b7bf-247" who="Q5807932">
            <seg xml:id="i-Bhnt5VSitayygjVpvACzXz">
              Slutligen, herr talman, vill jag komma in lite grann på EU-finansiering.
              Det har från tid till annan diskuterats om det är möjligt att
              lyfta upp delar av den finansiering som i dag sker nationellt
              till en EU-finansiering. Argumentet har varit att ett sådant bärraketprogram
              är en typ av infrastruktur inom forskningen, ett möjliggörande
              av annan forskning, och att det därför i stället skulle kunna
              finansieras via EU:s forskningsbudget.
            </seg>
          </u>
          <u xml:id="i-e8f57c8c3de2b7bf-254" prev="i-e8f57c8c3de2b7bf-247" who="Q5807932">
            <seg xml:id="i-YBrVWs4tfXEC8ytdBdVc3z">
              Jag vill avsluta med att fråga ministern om det är något som
              hon stött på i diskussioner i Europasammanhang och om hon tror
              att det finns en möjlighet att samfällt i Europa ta diskussionen
              om en gemensam finansiering.
            </seg>
          </u>
          <note type="speaker" xml:id="i-9yoB3V54uxxHt7dponoZCf">
            Anf. 33 MIKAEL CEDERBRATT (m):
          </note>
          <u xml:id="i-e8f57c8c3de2b7bf-255" next="i-e8f57c8c3de2b7bf-261" who="Q5605493">
            <seg xml:id="i-eH6s8GxJwDtVnVP1KzgRi">
              Herr talman! Låt mig börja med att säga att humanisten i mig
              säger att jag vill ge en bild av Västsverige. Där möter man många
              glada människor som plötsligt fått finansiering av de vägprojekt
              som finns. Inte minst viktigt är det för Volvo Aero att utbyggnaden
              av E 45:an inte kommer att bli senarelagd.
            </seg>
          </u>
          <u xml:id="i-e8f57c8c3de2b7bf-256" prev="i-e8f57c8c3de2b7bf-255" who="Q5605493">
            <seg xml:id="i-KwWrq6pLe66vdBtXjaxhb9">
              I går träffade jag representanter för de små högskolorna i Västsverige.
              Jag har aldrig tidigare sett så glada människor från högskolor.
              De var glada över mer pengar och över möjligheten till en tydligare
              examensrätt. Vi har också möjlighet att ett antal år framöver
              ha pengar destinerade till fordonsforskning sammantaget ungefär
              900 miljoner med hjälp av Vinnova, Energimyndigheten och Vägverket.
              Arbetsförmedlingen har fått 1 ½ miljard för att kunna möta de
              varsel som lagts.
            </seg>
          </u>
          <u xml:id="i-e8f57c8c3de2b7bf-257" prev="i-e8f57c8c3de2b7bf-255" who="Q5605493">
            <seg xml:id="i-4FYGEsJLNdxv4aMyDEgaiP">
              Rymdfrågan är tydligt kopplad till Volvo Aero, det företag som
              väl påverkas mest i Västsverige. De bedriver, som tidigare sagts,
              en spjutspetsverksamhet som är till gagn för Volvo Aero, för Trollhättan
              och Vänersborg, för Västsverige och jag tror även för Sverige.
              Som Peter Jonsson sade är ett av skälen till att Volvo Aero fått
              de stora order på 90 miljarder kopplingen till motortillverkare
              som Rolls-Royce och Pratt &amp; Whitney. Man har sedan tidigare även
              samarbete med General Electric, som är den tredje stora motortillverkaren.
            </seg>
          </u>
          <u xml:id="i-e8f57c8c3de2b7bf-258" prev="i-e8f57c8c3de2b7bf-255" who="Q5605493">
            <seg xml:id="i-QKwXsJDo5XoB71QZbHkeor">
              Volvo Aero är expert på lättvikt vilket betyder att om man genom
              konstruktioner i anslutning till motorn kunde sänka vikten med
              20 procent skulle om alla flygplan använde sig av det koldioxidutsläppen
              kunna sänkas med 1,3 miljoner ton per år. Det kan sättas i relation
              till att det 2005 släpptes ut 1,5 miljoner ton över luftrummet
              i Sverige.
            </seg>
          </u>
          <u xml:id="i-e8f57c8c3de2b7bf-259" prev="i-e8f57c8c3de2b7bf-255" who="Q5605493">
            <seg xml:id="i-DtEbcMTZBdAXU7cW4ZskYP">
              Det går också bra för Volvo Aero vad gäller materialunderhåll.
              En stigande dollarkurs gör det bra för företaget. Man har sjunkande
              råvarupriser.
            </seg>
          </u>
          <u xml:id="i-e8f57c8c3de2b7bf-260" prev="i-e8f57c8c3de2b7bf-255" who="Q5605493">
            <seg xml:id="i-RcQ1Vq3gycczzAuHhAYgPP">
              Skulle det ske en förändring på rymdområdet kan jag se komplikationer.
              Jag kan se komplikationer i det internationella samarbetet, eftersom
              det är flera aktörer som är inblandade här. Jag kan se komplikationer
              för den kompetens som gör att Volvo Aero fungerar så bra. Jag
              kan också se svårigheter att beräkna vad den totala kostnaden
              för Sverige som helhet skulle bli.
            </seg>
          </u>
          <u xml:id="i-e8f57c8c3de2b7bf-261" prev="i-e8f57c8c3de2b7bf-255" who="Q5605493">
            <seg xml:id="i-XSNBjy12dBB7znVeG9P2vA">
              Näringsministerns svar att man noggrant ska analysera om, när
              och hur gör mig glad. Det är viktigt att ett sådant här beslut
              fattas på väldigt stabila grunder.
            </seg>
          </u>
          <note type="speaker" xml:id="i-Q7ARNKiRbEtSeuw94DYe3C">
            Anf. 34 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-262" next="i-e8f57c8c3de2b7bf-268" who="Q253640">
            <seg xml:id="i-RDv6r4eAtoc3BDvKb3p3sB">
              Herr talman! Låt mig först säga att rymdverksamheten har varit
              och är mycket betydelsefull för Sverige. Även om jag inte är teknolog
              tycker jag att det är spännande att se hur mycket nya material,
              ny teknik och annat som vi har kunnat få fram tack vare rymdforskning
              och rymdverksamhet. Sverige är framträdande och intressant i de
              olika partnerskap som finns.
            </seg>
          </u>
          <u xml:id="i-e8f57c8c3de2b7bf-263" prev="i-e8f57c8c3de2b7bf-262" who="Q253640">
            <seg xml:id="i-sSY2RKPRuXt6q2TjEMeQT">
              Det förs en EU-diskussion som jag tycker är rätt viktig att följa,
              där vi har varit noga med att säga att om och när vi ska ha rymdverksamhet
              måste vi definiera varför. Ibland kan man tro att rymdforskning
              och rymdverksamhet bara handlar om rymden. Det är det speciella;
              vi skickar upp folk, satelliter och annat. Men i grunden gör vi
              en gigantisk forskningssatsning. Den leder till att vi får fram
              ny teknik. Det är klart att Sverige ska finnas med i de sammanhangen.
            </seg>
          </u>
          <u xml:id="i-e8f57c8c3de2b7bf-264" prev="i-e8f57c8c3de2b7bf-262" who="Q253640">
            <seg xml:id="i-PhSNBKyAmHjHMAaP5CsTQc">
              Det förs en diskussion i alla länder om vilka program som ska
              prioriteras och inte. Det är en helt rimlig diskussion. Att vi
              har haft historiska program och kopplingar innebär inte automatiskt
              att vi ska ha det framöver. En diskussion förs om finansiering
              via forskningsprogram och annat för att se hur man kan koppla,
              men det finns också tveksamhet om huruvida man ska göra så.
            </seg>
          </u>
          <u xml:id="i-e8f57c8c3de2b7bf-265" prev="i-e8f57c8c3de2b7bf-262" who="Q253640">
            <seg xml:id="i-WAkAQ2LwomKpfEZbgUmVLD">
              Viktigt att konstatera när vi diskuterar detta är att den ram
              som regeringen har för denna verksamhet är densamma som Socialdemokraterna
              har. Vi kan vara helt säkra på att vi kommer att behöva prioritera.
              Säger vi ja till Ariane säger vi nej till någonting annat. Det
              är det som är det svåra med politiken: Vi har inte hur mycket
              pengar som helst. Vi måste klara av att prioritera.
            </seg>
          </u>
          <u xml:id="i-e8f57c8c3de2b7bf-266" prev="i-e8f57c8c3de2b7bf-262" who="Q253640">
            <seg xml:id="i-PhyZNYQJqgVUoyYFNd2nE">
              Det jag kan lova är att vi noggrant ska väga olika argument mot
              varandra och se vilka av programmen som är de bästa och vilka
              vi ska fortsätta att vara med i. Vad får det för konsekvenser
              om vi säger nej till något av de programmen?
            </seg>
          </u>
          <u xml:id="i-e8f57c8c3de2b7bf-267" prev="i-e8f57c8c3de2b7bf-262" who="Q253640">
            <seg xml:id="i-PoSJXsDk7rG21U3JChp4dz">
              Det är väldigt viktigt för oppositionen att fundera över den
              budgetram som man själv har. Hur tänker man använda den? Om ni
              är så tydliga med att Ariane, som är rätt omfattande, är det projekt
              ni ska ha med kommer ni att tvingas säga nej till några andra.
              Det är en viktig del i detta.
            </seg>
          </u>
          <u xml:id="i-e8f57c8c3de2b7bf-268" prev="i-e8f57c8c3de2b7bf-262" who="Q253640">
            <seg xml:id="i-CeybJwHb2LLKuDCFQ4HhZk">
              Men det är klart att vi noga kommer att väga argumenten mot varandra
              inför ett slutgiltigt ställningstagande.
            </seg>
          </u>
          <note type="speaker" xml:id="i-K5KH6oz9REE4yQ8Pp1DrSL">
            Anf. 35 PETER JONSSON (s):
          </note>
          <u xml:id="i-e8f57c8c3de2b7bf-269" next="i-e8f57c8c3de2b7bf-275" who="Q5891935">
            <seg xml:id="i-4yG1E15Fu5PqupydbcsEr8">
              Herr talman! Jag börjar med det som näringsministern pekade på
              sist. Jag stod i talarstolen för ungefär tre år sedan och förde
              i stort sett samma diskussion med en annan minister, då från min
              egen regering. Då förändrade vi inriktningen. Det var på precis
              samma sätt då som det är nu. Det var en diskussion om huruvida
              vi skulle fortsätta och vilken ställning Sverige skulle inta.
              I samband med regeringsförklaringen året efter beslutade man sig
              för att lägga anslaget på att den här verksamheten skulle fortsätta
              och att Sverige skulle kunna fortsätta med det europeiska samarbetet
              på området.
            </seg>
          </u>
          <u xml:id="i-e8f57c8c3de2b7bf-270" prev="i-e8f57c8c3de2b7bf-269" who="Q5891935">
            <seg xml:id="i-4E9YEEPXMrgKvs6PyCbUa3">
              Jag har alltså fört samma diskussion med min egen regering som
              jag nu för med den borgerliga regeringen, och jag har fortfarande
              samma åsikter. Den utveckling man får på området är så mycket
              större att det vore ett problem rent ekonomiskt. Det handlar om
              vilka kostnaderna skulle vara om man skulle genomföra avveckling
              eller omställning eller låta något annat land ta över detta. Man
              kan inte köpa de här sakerna på hyllan, som det så enkelt heter
              i dag inom försvarsmaterielområdet. Det finns ingen som producerar
              detta, utan det måste vara ett företag som bygger upp tekniken
              igen.
            </seg>
          </u>
          <u xml:id="i-e8f57c8c3de2b7bf-271" prev="i-e8f57c8c3de2b7bf-269" who="Q5891935">
            <seg xml:id="i-JDwhG9d19PW6aBfVEtDajC">
              Man pratar om runt 160 miljoner euro i kostnader för att bygga
              upp detta någon annanstans. Kostnaderna kommer naturligtvis att
              fördelas på de länder som deltar i rymdsamarbetet. Konsekvensen
              blir att Sverige kommer att få en annan, problematisk inställning
              till kommande rymdprojekt, inte bara inom Arianeområdet, på grund
              av att vi har avvecklat det här programmet och inte längre vill
              vara med. Detta kommer naturligtvis att få effekter på andra områden.
              Det är det här jag pekar på.
            </seg>
          </u>
          <u xml:id="i-e8f57c8c3de2b7bf-272" prev="i-e8f57c8c3de2b7bf-269" who="Q5891935">
            <seg xml:id="i-EHVps2pqjGYvMTxDg42BGS">
              Jag vill så gärna att regeringen analyserar detta noggrant innan
              man fattar beslutet. Beslutet kommer regeringen att fatta den
              6 november, så det är ganska ont om tid. Det finns en hel del
              utredningar sedan tidigare som pekar på konsekvenser av avveckling
              av det här programmet. När det handlar om 5070 miljoner kronor,
              som det behövs för att programmet ska få fortleva, i kontrast
              till 160 miljoner euro, som det eventuellt skulle kosta att avveckla
              det, säger det sig självt att det blir lite Ebberöds bank över
              detta om man inte analyserar ordentligt och tittar på vilka effekter
              det får.
            </seg>
          </u>
          <u xml:id="i-e8f57c8c3de2b7bf-273" prev="i-e8f57c8c3de2b7bf-269" who="Q5891935">
            <seg xml:id="i-ETwqAJTkFjQe3uYhYjzL7V">
              Det är egentligen den sista av de tre frågor jag ställde till
              ministern, om man har sett till att göra en ordentlig beräkning
              av totalkostnaden för Sverige vid utträde ur detta samarbete.
              Det handlar naturligtvis också om konsekvenserna för dem som i
              så fall blir drabbade på Volvo Aero Corporation och på Saab. 160
              anställda får eventuellt lämna sina jobb. Vissa kommer kanske
              att gå vidare någon annanstans, för deras kompetens behövs inom
              andra områden.
            </seg>
          </u>
          <u xml:id="i-e8f57c8c3de2b7bf-274" prev="i-e8f57c8c3de2b7bf-269" who="Q5891935">
            <seg xml:id="i-NAHV5sy3QUCvgKHZuC3Hca">
              Som jag sade i början kan regeringen fatta ett beslut som ger
              en positiv effekt. Man har verktyget i sin egen hand. Man ska
              använda det verktyget. Det var mycket prat om andra verktyg i
              den förra interpellationsdebatten. Här har man verkligen en chans.
            </seg>
          </u>
          <u xml:id="i-e8f57c8c3de2b7bf-275" prev="i-e8f57c8c3de2b7bf-269" who="Q5891935">
            <seg xml:id="i-44ao7fA3ZKLKcpVcG8SnBx">
              Jag vet att näringsministern har haft korrespondens om detta
              med en fransk kollega som påtalar vikten av att Sverige är med,
              eftersom Sverige är en viktig aktör när det gäller att få upp
              saker i rymden; det är det Ariane handlar om. Ni har forskat fram
              satelliter och liknande saker som inte kan skjutas upp i rymden.
              Det är ganska meningslöst. Därför är detta en väldigt viktig faktor
              för den framtida utvecklingen inom det europeiska rymdsamarbetet,
              oberoende av om man använder sig av rymden.
            </seg>
          </u>
          <note type="speaker" xml:id="i-VHgDzgs4XCrio1ftCcox5a">
            Anf. 36 LARS HJÄLMERED (m):
          </note>
          <u xml:id="i-e8f57c8c3de2b7bf-276" next="i-e8f57c8c3de2b7bf-280" who="Q5807932">
            <seg xml:id="i-6Xmr5Esxqb7Z8av31d6amt">
              Herr talman! Låt mig inledningsvis säga att jag delar mycket
              av rymdministerns syn när det gäller att överväga den svenska
              rymdverksamheten och titta över vad vi kan göra, vad vi har råd
              med och vad som logiskt och strategiskt är möjligt och riktigt
              etcetera. Det tror jag att man behöver göra med det stöd som myndigheten
              självklart ger.
            </seg>
          </u>
          <u xml:id="i-e8f57c8c3de2b7bf-277" prev="i-e8f57c8c3de2b7bf-276" who="Q5807932">
            <seg xml:id="i-Ksh5ZfDm25suvZ2YVarzDS">
              Det är klart att det är som ministern säger: Ett ja till Ariane
              betyder nej till någonting annat. Man ska överväga detta seriöst.
              Jag tror att Rymdstyrelsen har gjort det, och man bör egentligen
              göra det ånyo och se hur de pengar vi lägger kan användas på mest
              ansvarsfulla sätt och göra största möjliga nytta.
            </seg>
          </u>
          <u xml:id="i-e8f57c8c3de2b7bf-278" prev="i-e8f57c8c3de2b7bf-276" who="Q5807932">
            <seg xml:id="i-79DUPY9EmzaEoq8cKeHsUv">
              Man kan ställa rymdsyn mot samhällssyn. Man kan dels titta strikt
              på rymdverksamheten och se var den gör störst nytta med väderballonger
              och allt vad det kan vara, dels väga in samhällsnyttan i stort
              på något sätt. Hur kan kunnandet användas inom andra områden?
              Andra deltagare i debatten har varit inne på det. Vilken utveckling
              kan man få på ett företag som Volvo Aero?
            </seg>
          </u>
          <u xml:id="i-e8f57c8c3de2b7bf-279" prev="i-e8f57c8c3de2b7bf-276" who="Q5807932">
            <seg xml:id="i-CYoyEAY6jmNH1D6iPMSLrQ">
              Man bör beakta det kommersiella. Det här är ett område som egentligen
              har på tok för lite kommersiell bäring, tråkigt nog. Det handlar
              om tv-satelliter och lite sådant. Sedan finns det inte mycket
              mer kommersiellt i världen, om vi ska vara ärliga. Det är lite
              synd. Jag hoppas att man funderar i framtiden på vilka kommersiella
              möjligheter detta kan ge, vare sig man landar i en fortsättning
              på Ariane eller i något annat. Det kanske inte är rymdturism,
              men det kan vara andra saker. Hur kan man använda det högteknologiska
              kunnandet? Det har varit med i diskussionen för lite från både
              Rymdstyrelsen och andra.
            </seg>
          </u>
          <u xml:id="i-e8f57c8c3de2b7bf-280" prev="i-e8f57c8c3de2b7bf-276" who="Q5807932">
            <seg xml:id="i-AoCuLqRVrJtaH6esrJHCv2">
              Avslutningsvis ska jag säga att Volvo Aero har använt kunnandet
              för att bygga upp en förmåga med stark utveckling. Men det handlar
              i ärlighetens namn väldigt mycket om de militära affärerna och
              det stöd man har fått där, inte bara om rymdverksamheten.
            </seg>
          </u>
          <note type="speaker" xml:id="i-RSNpFyWR1hS4TS1MKCR91A">
            Anf. 37 MIKAEL CEDERBRATT (m):
          </note>
          <u xml:id="i-e8f57c8c3de2b7bf-281" next="i-e8f57c8c3de2b7bf-284" who="Q5605493">
            <seg xml:id="i-RMAiJXD775MVJJ5KRydrzb">
              Herr talman! Angående innovationen med rymdturism kan jag säga
              att Västsverige har väldigt lång erfarenhet av turism, så det
              kanske är en boll vi borde plocka upp.
            </seg>
          </u>
          <u xml:id="i-e8f57c8c3de2b7bf-282" prev="i-e8f57c8c3de2b7bf-281" who="Q5605493">
            <seg xml:id="i-YAW9JYwmtYCnJ6MqmK9GAJ">
              Om jag har fått rätt information från Volvo Aero blir ingen arbetslös.
              Det är en sådan kompetens. Det finns order som gör att det kanske
              inte är det som är det viktiga.
            </seg>
          </u>
          <u xml:id="i-e8f57c8c3de2b7bf-283" prev="i-e8f57c8c3de2b7bf-281" who="Q5605493">
            <seg xml:id="i-64GUHf3WpGLxGhg9zSwywh">
              Det viktiga är att lyfta fram den överföringseffekt som tekniken
              kan ha på annan industriell verksamhet. Det är viktigt att vi
              i Västsverige både bygger upp och behåller det vi har.
            </seg>
          </u>
          <u xml:id="i-e8f57c8c3de2b7bf-284" prev="i-e8f57c8c3de2b7bf-281" who="Q5605493">
            <seg xml:id="i-KXgLZ6G9nHPdBW8oLDEADT">
              Mitt viktigaste budskap till näringsministern är ånyo att analysen
              måste ske på väldigt solid grund. Jag vet att departementet har
              kontakter med Volvo Aero. Jag vill ytterligare poängtera att det
              är en kompetensfaktor i frågan inte bara tekniskt utan också informationsmässigt.
              Jag hoppas att det sker en väldigt noggrann analys.
            </seg>
          </u>
          <note type="speaker" xml:id="i-KuoXUo287douvnL3H2PBd5">
            Anf. 38 BÖRJE VESTLUND (s):
          </note>
          <u xml:id="i-e8f57c8c3de2b7bf-285" next="i-e8f57c8c3de2b7bf-293" who="Q512590">
            <seg xml:id="i-WNDiYQ2WJF8q84jmRNeygg">
              Herr talman! Jag känner ett behov av att gå in i debatten när
              det gäller de angrepp som gjordes på Rymdstyrelsen, som dock inte
              gjordes av statsrådet. Det finns några saker man måste klara ut
              här.
            </seg>
          </u>
          <u xml:id="i-e8f57c8c3de2b7bf-286" prev="i-e8f57c8c3de2b7bf-285" who="Q512590">
            <seg xml:id="i-MTFgLyrWiZPNYoWFYTuLXc">
              Det handlar trots allt om att Rymdstyrelsen har en rad viktiga
              uppgifter som jag tror är väldigt svåra att prioritera bort. Det
              gäller inte minst den forskning som handlar om klimatförändringen.
            </seg>
          </u>
          <u xml:id="i-e8f57c8c3de2b7bf-287" prev="i-e8f57c8c3de2b7bf-285" who="Q512590">
            <seg xml:id="i-WR5CWezvPqnhftVkiRqdca">
              Det handlar inte bara om det man kallar för väderballonger. Det
              handlar också om att man gör spetsforskning inför våra klimatförändringar.
              Det bedrivs i huvudsak på Esrange utanför Kiruna.
            </seg>
          </u>
          <u xml:id="i-e8f57c8c3de2b7bf-288" prev="i-e8f57c8c3de2b7bf-285" who="Q512590">
            <seg xml:id="i-8ewZUXZuYa47k8zMapZ57i">
              Det är viktigt att komma ihåg i det här sammanhanget. Man kan
              inte säga: Det är så lätt, det är bara att omprioritera. Vad är
              det vi ska prioritera bort?
            </seg>
          </u>
          <u xml:id="i-e8f57c8c3de2b7bf-289" prev="i-e8f57c8c3de2b7bf-285" who="Q512590">
            <seg xml:id="i-BK5KKXVdkduYveB8jiXFff">
              Jag kan hålla med om att inte heller vi har med det i vårt förslag.
              Det är sant och riktigt. Det är just därför som det är så viktigt
              att man också har en bred diskussion.
            </seg>
          </u>
          <u xml:id="i-e8f57c8c3de2b7bf-290" prev="i-e8f57c8c3de2b7bf-285" who="Q512590">
            <seg xml:id="i-HY5ZgtdjVuJ13Ez9rTcyV1">
              Hur ska vi kunna finna en möjlighet för Ariane att leva vidare?
              Det är en viktig del av den spetskompetens som finns i Trollhättan
              och på Volvo Aero. För att man ska få behålla den kanske man måste
              göra gemensamma insatser i sammanhanget.
            </seg>
          </u>
          <u xml:id="i-e8f57c8c3de2b7bf-291" prev="i-e8f57c8c3de2b7bf-285" who="Q512590">
            <seg xml:id="i-2WzmSY96ctTmQfkyD1d2EL">
              Jag reagerade också på att man skulle mäta samhällsnyttan med
              de olika sakerna. Det tycker också jag att man kan göra. Men problemet
              är hela tiden att båda sakerna är väldigt viktiga för Sverige.
            </seg>
          </u>
          <u xml:id="i-e8f57c8c3de2b7bf-292" prev="i-e8f57c8c3de2b7bf-285" who="Q512590">
            <seg xml:id="i-KzMi3LVtwST6QiTWMqKTfQ">
              Det gäller både klimatforskningen och mycket annat som bedrivs
              på Esrange tillsammans med de mycket viktiga uppgifter man har
              i Arianeprogrammet. Jag har svårt att se hur man skulle kunna
              komma fram till att det ena eller det andra skulle kunna prioriteras
              bort. I de här sammanhangen behöver vi båda de bitarna.
            </seg>
          </u>
          <u xml:id="i-e8f57c8c3de2b7bf-293" prev="i-e8f57c8c3de2b7bf-285" who="Q512590">
            <seg xml:id="i-UudVGUP2T9nmovfA3HHjVU">
              Det är viktigt för att Sverige i fortsättningen ska kunna vara
              en rymdnation. Därför är det oerhört viktigt att man tar det breda
              greppet och fortsätter diskussionen och dialogen även i framtiden.
            </seg>
          </u>
          <note type="speaker" xml:id="i-V5UCBeuzoz1Ke5UbW2bZi1">
            Anf. 39 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-294" next="i-e8f57c8c3de2b7bf-299" who="Q253640">
            <seg xml:id="i-NBLhywYwhhh3aqtPikBMSJ">
              Herr talman! Jag uppskattar mycket att vi får en diskussion om
              rymdforskningen och rymdprogrammet. Men det är viktigt att i sammanhanget
              diskutera alltihop. Om vi diskuterar Ariane den här gången kan
              vi sedan få en diskussion om något annat program som ingår i detta.
            </seg>
          </u>
          <u xml:id="i-e8f57c8c3de2b7bf-295" prev="i-e8f57c8c3de2b7bf-294" who="Q253640">
            <seg xml:id="i-KuougZqhfbMMrYYNwrhCfw">
              Jag håller med Börje Vestlund om att det måste vara en helhetsbild.
              Ingen av oss har några mer pengar än någon annan. När det kommer
              till slutändan kommer vi att behöva prioritera vad det är vi ska
              göra och inte. Vi kan inte stå här och hylla Ariane och mena att
              det inte innebär några konsekvenser för någonting annat. Det är
              inte sant.
            </seg>
          </u>
          <u xml:id="i-e8f57c8c3de2b7bf-296" prev="i-e8f57c8c3de2b7bf-294" who="Q253640">
            <seg xml:id="i-2mARyKYruzQZ2hekrd3wTo">
              Det kommer att innebära konsekvenser för andra program om man
              säger ja till Ariane. Vi har haft synpunkter på Ariane. Vi har
              inte tyckt att kostnadskontrollen har varit tillräcklig. Det säger
              också Rymdstyrelsen. Det är saker som man kan vara med och påverka
              i ett deltagande i projekt.
            </seg>
          </u>
          <u xml:id="i-e8f57c8c3de2b7bf-297" prev="i-e8f57c8c3de2b7bf-294" who="Q253640">
            <seg xml:id="i-FcwJBWZtZBBEStGyYe7jde">
              Det vi nu gör är att gå igenom alla programmen och förbereda
              för ett beslut. Jag kan lova att det finns väldigt mycket underlag
              för att fatta beslut. Vi gör det i dialog med de andra europeiska
              länderna, eftersom det är ett samarbete.
            </seg>
          </u>
          <u xml:id="i-e8f57c8c3de2b7bf-298" prev="i-e8f57c8c3de2b7bf-294" who="Q253640">
            <seg xml:id="i-Y6etr5QRasa8Boi29tLDzX">
              Vi gör det också i dialog med bland annat Volvo Aero där de framför
              sina synpunkter. Jag hoppas att vi i slutändan ska landa i ett
              beslut som får bra konsekvenser för Sverige och att vi kan använda
              rymdverksamheten som ett sätt att få teknisk utveckling.
            </seg>
          </u>
          <u xml:id="i-e8f57c8c3de2b7bf-299" prev="i-e8f57c8c3de2b7bf-294" who="Q253640">
            <seg xml:id="i-9r4ocrQVUQyngQPQzaHUrc">
              I innovationspropositionen som vi precis har lagt fram finns
              också rymdverksamhet som ett område, och där tillför vi ytterligare
              20 miljoner kronor. Regeringen tycker att verksamheten är viktig.
              Men det finns en begränsad budget, och olika program ska vägas
              mot varandra. I slutändan räcker inte pengarna till alla delar.
              Det är jag mycket tydlig med att säga i det här läget.
            </seg>
          </u>
          <note type="speaker" xml:id="i-GtNta5SV8PTKRsbYr6r2Mm">
            Anf. 40 PETER JONSSON (s):
          </note>
          <u xml:id="i-e8f57c8c3de2b7bf-300" next="i-e8f57c8c3de2b7bf-305" who="Q5891935">
            <seg xml:id="i-Wy7GPcsJGDzLmthDwkDu1Q">
              Herr talman! Min poäng är det jag började tala om i mitt sista
              inlägg. Om vi hade haft regeringsmakten så hade vi lyckats åstadkomma
              samma resultat som förra året. Jag är helt övertygad om det. Det
              är inte där min oro är.
            </seg>
          </u>
          <u xml:id="i-e8f57c8c3de2b7bf-301" prev="i-e8f57c8c3de2b7bf-300" who="Q5891935">
            <seg xml:id="i-UDVmw7jpZsWkgB2TETaZ3e">
              Om man gör en konsekvensanalys av vad det kostar att avveckla
              programmet ser man att det blir dyrare för svenska staten att
              avveckla än att fortsätta programmet. Det är egentligen min poäng.
              Jag är helt övertygad om att analysen kommer att peka på det.
              Låt oss se tiden an. Men det är kort tid till den 6 november.
              Det finns ett relativt bra underlag redan från början, så man
              behöver nog inte göra ett jättestort jobb.
            </seg>
          </u>
          <u xml:id="i-e8f57c8c3de2b7bf-302" prev="i-e8f57c8c3de2b7bf-300" who="Q5891935">
            <seg xml:id="i-QUmFKx3oGByfVxvs5mFF57">
              I slutändan finns den politiska frågan. Hur kommer vårt namn
              att beryktas i det europeiska rymdsamarbetet? Även om detta bara
              är en del kan konsekvenser spilla över på andra områden. Det gäller
              även det som Börje Vestlund och övriga deltagare i interpellationsdebatten
              tagit upp i dag.
            </seg>
          </u>
          <u xml:id="i-e8f57c8c3de2b7bf-303" prev="i-e8f57c8c3de2b7bf-300" who="Q5891935">
            <seg xml:id="i-Rz2fx95isk1KqkbbxArXyQ">
              Regeringen behöver sätta sig ned och noga fundera över konsekvenserna
              fram till den 6 november. Jag tror att man säkert kan komma fram
              till ett bra resultat. I mina goda stunder tycker jag att svaret
              låter positivt. I mina dystra stunder låter det negativt för ytterligare
              ett område i Trollhättan och verksamheten i Västsverige.
            </seg>
          </u>
          <u xml:id="i-e8f57c8c3de2b7bf-304" prev="i-e8f57c8c3de2b7bf-300" who="Q5891935">
            <seg xml:id="i-LCpX6vRkzxbf7twFh1HQ1y">
              Jag vurmar väldigt mycket för detta. Även om jag förstår att
              andra på andra områden vurmar om sitt är för mig Västsverige väldigt
              viktigt. Bilindustrin och Volvo Aeros verksamhet kompletterar
              varandra. Det gäller också forskning och utveckling på vår högskola
              i Göteborg och i Trollhättan.
            </seg>
          </u>
          <u xml:id="i-e8f57c8c3de2b7bf-305" prev="i-e8f57c8c3de2b7bf-300" who="Q5891935">
            <seg xml:id="i-3V4yBdMur16FF3Tz7g7A2K">
              Den här kombinationen gör att det är oerhört viktigt att man
              gör en bred och genomarbetad analys. På det sättet kommer förhoppningsvis
              rymdverksamheten på de flesta områden inom Rymdstyrelsen att få
              förutsättningar att överleva i framtiden.
            </seg>
          </u>
          <note type="speaker" xml:id="i-ViLBPDquRCEQc7cpZ9YCmK">
            Anf. 41 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-306" next="i-e8f57c8c3de2b7bf-309" who="Q253640">
            <seg xml:id="i-RuymjyyWygL7poHQvkL1RY">
              Herr talman! Jag är mycket stolt över Volvo Aero. Men jag är
              också mycket stolt över annan verksamhet som finns inom rymdområdet
              i Sverige. Vi har skött oss bra. Vi har bra samarbete i Sverige.
              Vi är pålitliga och levererar, och vi får fram bra teknik.
            </seg>
          </u>
          <u xml:id="i-e8f57c8c3de2b7bf-307" prev="i-e8f57c8c3de2b7bf-306" who="Q253640">
            <seg xml:id="i-NTGjENDSM38iAtvmw6LETj">
              Det finns en begränsad budget för alla dessa saker. Det är politikens
              bekymmer. Peter Jonsson och jag har exakt lika mycket pengar i
              budgeten. Det är också Peter Jonssons bekymmer att om han säger
              ja till Ariane måste han säga nej till någonting annat.
            </seg>
          </u>
          <u xml:id="i-e8f57c8c3de2b7bf-308" prev="i-e8f57c8c3de2b7bf-306" who="Q253640">
            <seg xml:id="i-D3JSyGVPa7C1KYVexixp6f">
              Det har jag inte hört några tankar om här i dag, och jag begär
              inte det heller. Men så ser verkligheten ut. Säger man ja till
              Ariane kommer man att säga nej till något annat. Då är det några
              andra i landet som blir ledsna för att man inte får forskningspengar.
            </seg>
          </u>
          <u xml:id="i-e8f57c8c3de2b7bf-309" prev="i-e8f57c8c3de2b7bf-306" who="Q253640">
            <seg xml:id="i-RWJFfKuiWJEYYBPBj4HNUo">
              Vi kommer att göra en ordentlig analys och lyssna till alla de
              experter vi har för att kunna komma fram till ett bra beslut i
              slutändan så att det blir bra för Sverige och för svensk rymdverksamhet.
            </seg>
          </u>
          <note xml:id="i-KM8RsiD7RceNXqtbje6v8u">
            Överläggningen var härmed avslutad.
          </note>
          <note xml:id="i-55JTbrsgLaZ7uqNxCYE1Xb">
            8 § Svar på interpellation 2008/09:44 om investeringar i besöksnäringen
          </note>
          <note type="speaker" xml:id="i-V7KrNVN4AV7yBY3vt3uZDT">
            Anf. 42 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-310" next="i-e8f57c8c3de2b7bf-318" who="Q253640">
            <seg xml:id="i-HauZmSoHAqv6KN7PHgzueG">
              Herr talman! Carina Adolfsson Elgestam har ställt frågor till
              mig om vad jag avser att göra för att stärka Sverige som turistland
              samt huruvida jag avser att utforma ett strategiskt branschprogram
              för besöksnäringen.
            </seg>
          </u>
          <u xml:id="i-e8f57c8c3de2b7bf-311" prev="i-e8f57c8c3de2b7bf-310" who="Q253640">
            <seg xml:id="i-DVA84uU6ZsPhYoAbp3BSk8">
              Turistnäringen är en framtidsnäring med stora möjligheter för
              Sverige. Den har de senaste åren utvecklats väl, både vad gäller
              konkurrenskraft och sysselsättning. Antalet sysselsatta, årsverken,
              i turistnäringen har ökat med drygt 47 procent eller med nästan
              50 000 heltidsarbeten sedan 1995, och jobbtillväxten har varit
              högre än inom andra mer traditionella basnäringar.
            </seg>
          </u>
          <u xml:id="i-e8f57c8c3de2b7bf-312" prev="i-e8f57c8c3de2b7bf-310" who="Q253640">
            <seg xml:id="i-ebH8UtFQ3duGsphZTy8z9">
              För att svensk turistnäring ska fortsätta att utvecklas positivt
              och stärka sin position internationellt fordras fortsatta gemensamma
              insatser på flera områden. Med detta som utgångspunkt tillämpar
              Näringsdepartementet i sitt arbete för och med turistnäringen
              ett brett angreppssätt.
            </seg>
          </u>
          <u xml:id="i-e8f57c8c3de2b7bf-313" prev="i-e8f57c8c3de2b7bf-310" who="Q253640">
            <seg xml:id="i-BfAbEbvxxvPTHxzPXmi66F">
              Vi kan se en utveckling i Sverige såväl som i övriga världen
              där resenärer kräver mer skräddarsydda och unika upplevelser.
              Sverige har goda möjligheter att erbjuda sina besökare den sortens
              upplevelser.
            </seg>
          </u>
          <u xml:id="i-e8f57c8c3de2b7bf-314" prev="i-e8f57c8c3de2b7bf-310" who="Q253640">
            <seg xml:id="i-4rRSFqcCfeaddFLkX3eDbe">
              Genom bolaget Visit Sweden AB, som ägs av staten och turistnäringen
              gemensamt, förmedlar vi en bild av Sverige som ett attraktivt
              besöksmål med unika natur- och kulturupplevelser. Om vi lyckas
              skapa attraktiva resmål gynnar det alla företagare inom turistnäringen,
              stora som små. Inom ramen för Visit Sweden har vi på mycket kort
              tid lyckats skapa ett strategiskt och resultatinriktat samarbete.
              För att stärka Visit Swedens arbete ytterligare tillför regeringen
              bolaget 20 miljoner kronor i budgetpropositionen för 2009. Näringslivets
              samverkan med och delfinansiering av Visit Swedens utvecklingsarbete
              genom bland annat partnerskap är ett kvitto på att vi jobbar i
              rätt riktning och bidrar till den positiva utveckling som vi ser
              inom turistnäringen i dag.
            </seg>
          </u>
          <note xml:id="i-5NqmvYW1AsNcp7WKxnE27y">
            Förutom de ökade och riktade partnerskaps- och marknadsföringsinsatserna
            inom ramen för Visit Sweden har Nutek regeringens uppdrag att
            utveckla näringspolitiska insatser för främjande av företagande
            och entreprenörskap inom turistnäringen.
          </note>
          <u xml:id="i-e8f57c8c3de2b7bf-315" prev="i-e8f57c8c3de2b7bf-310" who="Q253640">
            <seg xml:id="i-FxuHZipLAp38HJNx9WUhiL">
              Det är även viktigt att inom kulturområdet vårda och utveckla
              våra unika kulturmiljöer och olika kulturföreteelser så att de
              även fortsättningsvis kan utgöra attraktiva besöksmål.
            </seg>
          </u>
          <u xml:id="i-e8f57c8c3de2b7bf-316" prev="i-e8f57c8c3de2b7bf-310" who="Q253640">
            <seg xml:id="i-Ci7TFVzpwEvmnXsjGdfc94">
              Näringsdepartementet har tillsammans med turistnäringen inlett
              ett samarbete kring strategiska framtidsfrågor med hållbar turism
              som utgångspunkt.
            </seg>
          </u>
          <u xml:id="i-e8f57c8c3de2b7bf-317" prev="i-e8f57c8c3de2b7bf-310" who="Q253640">
            <seg xml:id="i-5oTcUxsP9bFn6QFtz91ekG">
              För att underlätta anställning inom bland annat turistsektorn
              satsar regeringen 5,6 miljarder kronor på att alla ungdomar under
              26 år ska vara attraktiva att anställa genom låga socialavgifter.
              Det är något som kommer alla turistföretag till del.
            </seg>
          </u>
          <u xml:id="i-e8f57c8c3de2b7bf-318" prev="i-e8f57c8c3de2b7bf-310" who="Q253640">
            <seg xml:id="i-2n1a2D8GZYSfU5s9NRWJq5">
              Dessutom gör regeringen en satsning för att främja turistnäringen
              inom ramen för Sveriges landsbygdsprogram. Totalt under programperioden
              20072013 finns 700 miljoner kronor för att främja och utveckla
              turistnäringen på landsbygden.
            </seg>
          </u>
          <note type="speaker" xml:id="i-PDqgYVwEutrsEYQzBCHrND">
            Anf. 43 CARINA ADOLFSSON ELGESTAM (s):
          </note>
          <u xml:id="i-e8f57c8c3de2b7bf-319" next="i-e8f57c8c3de2b7bf-323" who="Q3375840">
            <seg xml:id="i-LUy6W76uFxLqFJK2yqX6cU">
              Herr talman! Den 14 juni 2008, Malmö stadion 14 000 personer
              i olika åldrar lyssnar på Dolly Parton. Tänk er the Boss i Göteborg,
              friidrotts-VM eller varför inte vinter-OS? Tänk er ett internationellt
              scoutläger som lockar folk från hela världen, bokmässan i Göteborg,
              Pridefestivalen här i Stockholm eller kanske en internationell
              hundutställning som den som har varit i år här i Stockholm.
            </seg>
          </u>
          <u xml:id="i-e8f57c8c3de2b7bf-320" prev="i-e8f57c8c3de2b7bf-319" who="Q3375840">
            <seg xml:id="i-Hagmk7eYM5eRmhXrV9CNvN">
              Alla de här olika evenemangen har stor betydelse för besöksnäringen
              och är en stor del av svensk ekonomi i dag. De betyder oerhört
              mycket, precis som kulturupplevelser i Carl von Linnés Råshult
              och Nobelfesten och prisutdelningen som vi ska ha i december.
              Nere i Ystad kan man gå i Wallanders fotspår. Eller varför inte
              gå i Arns fotspår i en annan del av Sverige? Vi har många i Sverige,
              såväl svenskar som hitresta turister, som gärna åker på Göta kanal
              för upplevelsen men kanske också för historien runt omkring kanalen,
              inte minst när det gäller dem som var med och grävde kanalen.
            </seg>
          </u>
          <u xml:id="i-e8f57c8c3de2b7bf-321" prev="i-e8f57c8c3de2b7bf-319" who="Q3375840">
            <seg xml:id="i-AsEPT3av4f3Zz2zCdjYxca">
              Vi har handeln. Massor av utländska turister besöker Småland,
              till exempel, där jag bor. De besöker både Glasriket och Astrid
              Lindgrens Vimmerby och så vidare. Hit till Stockholm kommer som
              vi vet ryssar. De tittar inte bara på Gamla stan, utan de handlar
              gärna i butikerna och kanske inte i vilka butiker som helst utan
              gärna där det är höga priser och märkesvaror.
            </seg>
          </u>
          <u xml:id="i-e8f57c8c3de2b7bf-322" prev="i-e8f57c8c3de2b7bf-319" who="Q3375840">
            <seg xml:id="i-TAsPMkexu3gpN4mmb91P3a">
              Det här är bara en liten del av upplevelse- och besöksnäringen.
              Om vi i framtiden ska ligga i framkant tror jag att Sveriges regering
              och vi i Sverige behöver ta ett steg och införa ett strategiskt
              handlingsprogram och göra besöksnäringen och upplevelseindustrin
              till en basnäring. Vi vet ju att besöksnäringen är snabbt växande.
              Ministern och jag är överens om det och att detta är en framtidsnäring.
              Det är en bra början.
            </seg>
          </u>
          <u xml:id="i-e8f57c8c3de2b7bf-323" prev="i-e8f57c8c3de2b7bf-319" who="Q3375840">
            <seg xml:id="i-NymnHqnTqrzvChr7CocLCx">
              Men därtill tror vi från Socialdemokraterna att man behöver göra
              mycket mer. I en motion har vi beskrivit att vi vill investera
              i besöksnäringen. I ministerns svar saknar jag en vision för framtiden
              och en utveckling för den viktiga näring som besöksnäringen är.
              Jag saknar faktiskt svar på frågan. Vad avser näringsministern
              att göra för att stärka Sverige som turistland? Avser näringsministern
              att utforma ett strategiskt branschprogram för besöksnäringen?
              Jag saknar svaren.
            </seg>
          </u>
          <note type="speaker" xml:id="i-SN3cUP3hy4UQN4wtVFMh2f">
            Anf. 44 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-324" next="i-e8f57c8c3de2b7bf-327" who="Q253640">
            <seg xml:id="i-NMcnVk9PxnVdXK4s4svbs2">
              Herr talman! Jag vet inte om jag är dålig på att förklara mig.
              Det jag försöker beskriva i svaret är alla de insatser vi gör
              för att stärka turistnäringen. Då handlar det först och främst
              om att ha en generell politik som är bra för småföretag. Många
              av turistföretagen är just småföretag. Regelförenklingsarbete
              är ett sådant uppdrag som är otroligt viktigt för företagen. Det
              handlar om allt från miljöbalken till hur man ska få alkoholtillstånd,
              hur man ska kunna anställa folk för säsongsarbete och allt sådant.
              Det är generell politik som är riktigt bra för just de här företagen.
            </seg>
          </u>
          <u xml:id="i-e8f57c8c3de2b7bf-325" prev="i-e8f57c8c3de2b7bf-324" who="Q253640">
            <seg xml:id="i-D7wgurAFNZnPgkoQ3MXwiW">
              Den andra delen handlar om hur vi utvecklar kvaliteten i företagen.
              Vad är Sveriges nisch? Hållbar turism är en del som Sverige är
              känt för och som vi försöker lyfta fram i marknadsföringen. Vi
              har olika verktyg att jobba med för att utveckla den sortens turistföretag.
              Jag nämnde landsbygdsprogrammet, men också våra strukturfondsprogram
              är uppställda för att vi ska kunna jobba med den typen av åtgärder.
              Nuteks uppdrag handlar om att försöka hitta hjälp för turistföretagare
              att utvecklas på olika sätt och vis.
            </seg>
          </u>
          <u xml:id="i-e8f57c8c3de2b7bf-326" prev="i-e8f57c8c3de2b7bf-324" who="Q253640">
            <seg xml:id="i-W6GVeAiMPgzxV246VPkqAB">
              Vi har också Visit Sweden, som vi har tillfört extra resurser
              både i den förra budgeten och i den budget som vi nu presenterade.
              Visit Swedens uppdrag är att skapa paket som man sedan kan marknadsföra
              utomlands. De gör ett alldeles fantastiskt arbete där stora och
              små företag samarbetar, där man hittar kvalitet i produkten som
              också går att marknadsföra och där man också har valt vilka målgrupper
              man vill vända sig till. Det är därför vi tillför extra resurser;
              vi tycker att Visit Sweden gör ett fantastiskt bra jobb.
            </seg>
          </u>
          <u xml:id="i-e8f57c8c3de2b7bf-327" prev="i-e8f57c8c3de2b7bf-324" who="Q253640">
            <seg xml:id="i-YH63fZns8mZQ5evgu1DXuv">
              I grunden handlar det alltså om att se till att ha ett bra företagsklimat
              för små företag. Det hjälper turistföretagen. Sänkta arbetsgivaravgifter
              för ungdomar är till exempel någonting som många av våra turistföretag
              har efterfrågat. Det gäller också regelförenklingar. Vi ska också
              jobba med de program som finns för att bygga upp nya företag och
              kompetens hos dem och sedan paketera och marknadsföra detta på
              ett bra sätt. Alla de delar som behövs för att stärka turistnäringen
              finns på plats. Sedan kan vi göra justeringar framöver, men i
              grunden tror jag att vi har hittat en bra väg. Det gläder mig,
              för det har verkligen inte varit de förutsättningarna som har
              funnits tidigare.
            </seg>
          </u>
          <note type="speaker" xml:id="i-QWNCSR2Q4yyod3SW6BncBq">
            Anf. 45 CARINA ADOLFSSON ELGESTAM (s):
          </note>
          <u xml:id="i-e8f57c8c3de2b7bf-328" next="i-e8f57c8c3de2b7bf-334" who="Q3375840">
            <seg xml:id="i-9FdKgdSezTjhJu37aNJ5dH">
              Herr talman! När jag lyssnar på minister Maud Olofsson känns
              det som om vi talar om helt olika visioner för framtiden och besöksnäringen.
            </seg>
          </u>
          <u xml:id="i-e8f57c8c3de2b7bf-329" prev="i-e8f57c8c3de2b7bf-328" who="Q3375840">
            <seg xml:id="i-6DGHsByMKawjEd7y7eWpGx">
              Det Maud Olofsson beskriver är mer det som händer här och nu.
              Där behövs också göras insatser. Men det näringen framför allt
              behöver är utbildning och kompetens i forskningsprogram och så
              vidare för framtiden.
            </seg>
          </u>
          <u xml:id="i-e8f57c8c3de2b7bf-330" prev="i-e8f57c8c3de2b7bf-328" who="Q3375840">
            <seg xml:id="i-PkzBxFkYubAVg2RGgcmNHH">
              Vi talar om regelförenklingar. Det är självfallet viktigt. Det
              är också viktigt att vi kommer till skott med det. Nu har vi talat
              om regelförenklingar i två år, och det är faktiskt inte så mycket
              som har hänt. När vi talar om detta är det viktigt att det inte
              bara gäller vilka regelförenklingar våra myndigheter i Sverige
              kan göra. Vi måste också se till hur det ser ut i våra kommuner
              runt om i landet. Vilken handläggningstid gäller där?
            </seg>
          </u>
          <u xml:id="i-e8f57c8c3de2b7bf-331" prev="i-e8f57c8c3de2b7bf-328" who="Q3375840">
            <seg xml:id="i-QUZNSSobdfFnjVkMYMGWKU">
              Jag ska ta ett exempel på detta. Jag träffade en campingägare
              helt nyligen. Det företag han i dag driver har investerat i ytterligare
              en lite mindre camping som skulle bli en komplettering. För att
              starta företaget på den nyinköpta campingplatsen, som redan tidigare
              hade varit en sådan, tog det tre månader att få alla tillstånd.
              Vi kan vara överens om att man behöver hitta fler gemensamma ingångar
              vad gäller regelförenklingar. Men det är bara en liten bit.
            </seg>
          </u>
          <u xml:id="i-e8f57c8c3de2b7bf-332" prev="i-e8f57c8c3de2b7bf-328" who="Q3375840">
            <seg xml:id="i-8T6gAiHthHc4NRyM5veyxV">
              Jag blir lite rädd när ministern säger att det är bra för besöksnäringen
              att man har satsat på att sänka de sociala avgifterna för ungdomar
              och att det kommer att skapa fler jobb i turistsektorn. Det är
              ett mycket märkligt sätt att se på en sådan här viktig näring
              som omsatte 237 miljarder 2007. Det är ganska mycket pengar. Då
              kan det inte bara handla om att arbetsgivare har fått en sänkt
              avgift för att anställa ungdomar. Sanningen är väl, Maud Olofsson,
              att ni höjde arbetsgivaravgiften för småföretag när ni tillträdde.
              Jag tror att det har påverkat många av småföretagen, särskilt
              inom den här branschen.
            </seg>
          </u>
          <u xml:id="i-e8f57c8c3de2b7bf-333" prev="i-e8f57c8c3de2b7bf-328" who="Q3375840">
            <seg xml:id="i-VguWZKhkAqW7FKgRzwFjY5">
              Turistnäringen är en tjänstesektor som också har ett stort exportvärde.
              Vi kan vara helt överens om att Visit Sweden är ett viktigt redskap
              för att marknadsföra Sverige ute i världen. Vi tror att det behövs
              mer pengar än dessa 20 miljoner. Därför har vi i vårt budgetalternativ
              en högre summa pengar till detta.
            </seg>
          </u>
          <u xml:id="i-e8f57c8c3de2b7bf-334" prev="i-e8f57c8c3de2b7bf-328" who="Q3375840">
            <seg xml:id="i-Je6WAyXMiihHHK9NPcN31X">
              Det är också viktigt att vi runt om i världen, till exempel i
              Asien, har ambassader och andra redskap så att vi kan möta den
              befolkning som finns där och marknadsföra Sverige som land. Det
              ska vara attraktivt att komma hit och besöka oss. På det sättet
              kan vi också paketera Sverige beroende på hur olika människor
              vill se Norden. Det handlar många gånger om att över huvud taget
              få människor från andra kontinenter att vilja åka till Sverige
              och Norden. Då handlar det också om hur infrastrukturen ser ut,
              vilka investeringar vi gör i hamnar och vilka investeringar vi
              gör i järnväg och väg för att den här paketeringen ska fungera
              i hela landet.
            </seg>
          </u>
          <note type="speaker" xml:id="i-LZDMG5NDzs3fcrwh33xGas">
            Anf. 46 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-335" next="i-e8f57c8c3de2b7bf-340" who="Q253640">
            <seg xml:id="i-Jecfbhmi2EVQBX76cAsSJv">
              Herr talman! Jag tror att det är väldigt viktigt att se att det
              är många olika åtgärder som måste till för att svensk turistnäring
              också ska växa framöver. Där är vi helt överens.
            </seg>
          </u>
          <u xml:id="i-e8f57c8c3de2b7bf-336" prev="i-e8f57c8c3de2b7bf-335" who="Q253640">
            <seg xml:id="i-8R4uHCGsjG9UXYZRXSTjZ7">
              Låt mig säga något om regelförenklingsarbetet. Jag läste i Restauratören
              om detta att man inte hela tiden skulle behöva föra loggbok över
              temperaturen i kyl och frys. De blev otroligt lyckliga över att
              vi förenklade det regelverket. Det är många företag som har sagt
              att det är enklare att säsongsanställa nu, och det är väldigt
              bra för turistnäringen. Det är väldigt många unga som jobbar inom
              turistsektorn. Därför har också turistsektorn sagt att detta är
              en bra åtgärd för att minska kostnaderna och ändå få en engagerad
              arbetskraft, vilket ju ungdomarna är.
            </seg>
          </u>
          <u xml:id="i-e8f57c8c3de2b7bf-337" prev="i-e8f57c8c3de2b7bf-335" who="Q253640">
            <seg xml:id="i-3rubYNNfkFMdgViaQvDHmp">
              Sedan säger Carina Adolfsson Elgestam att Socialdemokraterna
              har mer pengar i sin budget för det här. Ni har mer pengar till
              allting, men det är också därför som ni inte håller utgiftstaken.
              Det är väl ingen sak att ha ökade resurser på alla möjliga områden
              om man inte behöver ta hänsyn till några utgiftstak.
            </seg>
          </u>
          <u xml:id="i-e8f57c8c3de2b7bf-338" prev="i-e8f57c8c3de2b7bf-335" who="Q253640">
            <seg xml:id="i-WeAZiRoYBdrK7CtxuGAEzm">
              Jag håller med Carina om att infrastrukturen är ett viktigt område.
              Det är därför som vi satsar 10 miljarder i en närtidssatsning.
              Det handlar om satsningar på alltifrån enskilda vägar till storstadssatsningar.
              Vi vet att om man ska ha tillgänglighet till olika attraktioner
              måste det också finnas en väl utbyggd infrastruktur.
            </seg>
          </u>
          <u xml:id="i-e8f57c8c3de2b7bf-339" prev="i-e8f57c8c3de2b7bf-335" who="Q253640">
            <seg xml:id="i-55HMicBvbnzo6Eotp3Keix">
              Allt detta skapar ett klimat för att företagen ska kunna utvecklas.
            </seg>
          </u>
          <u xml:id="i-e8f57c8c3de2b7bf-340" prev="i-e8f57c8c3de2b7bf-335" who="Q253640">
            <seg xml:id="i-RQsQb1FKwnVMwcNuwedfr8">
              Sedan jobbar vi med program via Nutek, via Visit Sweden, via
              Svensk Turism AB och så vidare för att stärka turistnäringen,
              och finansiering finns i många av de program som vi redan har.
            </seg>
          </u>
          <note type="speaker" xml:id="i-Bk32biocyZmYi6mC7BT8ct">
            Anf. 47 CARINA ADOLFSSON ELGESTAM (s):
          </note>
          <u xml:id="i-e8f57c8c3de2b7bf-341" next="i-e8f57c8c3de2b7bf-344" who="Q3375840">
            <seg xml:id="i-CVtNSk5TsxD2g5zxHiRkjo">
              Herr talman! Jag kan då konstatera att på min fråga om vad näringsministern
              avser att göra för att stärka Sverige som turistland är svaret
              ungefär att i och med att vi sänker de sociala avgifterna för
              företagen när de anställer unga människor i säsongsarbete kommer
              besöksnäringen att växa.
            </seg>
          </u>
          <u xml:id="i-e8f57c8c3de2b7bf-342" prev="i-e8f57c8c3de2b7bf-341" who="Q3375840">
            <seg xml:id="i-9z89JpAotHWgXv8VSL9aWt">
              När det gäller min andra fråga om näringsministern är beredd
              att utforma ett strategiskt branschprogram för besöksnäringen
              förstår jag ministerns svar så att det är nej. De tidigare branschprogram
              som vi har haft inom sex strategiska områden har varit bra för
              Sverige, och näringsministern har varit motståndare även till
              dem. Jag utgår från att svaret är nej.
            </seg>
          </u>
          <u xml:id="i-e8f57c8c3de2b7bf-343" prev="i-e8f57c8c3de2b7bf-341" who="Q3375840">
            <seg xml:id="i-5hQDN4XLAa4h9XFmdwdEba">
              Ministern för ett resonemang här i kammaren och i det svar som
              jag har fått här i dag om kulturmiljöer och kulturföreteelser,
              och de är en stor del av besöksnäringen och turistnäringen i Sverige
              i dag. Men det räcker inte. Vi behöver så mycket mer, alltifrån
              stora idrottsevenemang till kultur, för att få många människor
              att komma till oss. Då måste vi satsa på ökad forskning och på
              att höja kompetensen och utbildningen hos dem som arbetar inom
              den här viktiga näringen. Det kan vi bara göra om vi, näringen
              tillsammans med samhället, satsar på att utveckla detta.
            </seg>
          </u>
          <u xml:id="i-e8f57c8c3de2b7bf-344" prev="i-e8f57c8c3de2b7bf-341" who="Q3375840">
            <seg xml:id="i-LgHspAv7c4EybkkQvZTsGK">
              Då tror inte jag att lösningen är sänkta socialavgifter för företag
              som anställer unga. Det är väl snarare tvärtom, nämligen att man
              på det sättet talar om att den här näringen inte är så viktig
              och att man inte är beredd att satsa så mycket pengar.
            </seg>
          </u>
          <note type="speaker" xml:id="i-Hbp43Fbx9f549vW3CEwXbm">
            Anf. 48 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-345" next="i-e8f57c8c3de2b7bf-348" who="Q253640">
            <seg xml:id="i-Kq4m99GR7fZCRwRHWFoJi5">
              Herr talman! Jag förbehåller mig rätten att göra mina egna tolkningar
              av vad jag själv säger. Jag tror inte att någon som har lyssnat
              på den här debatten har trott att den enda åtgärd som jag har
              för turistnäringen är att sänka arbetsgivaravgifter för unga.
              Jag har precis beskrivit att det är tvärtom.
            </seg>
          </u>
          <u xml:id="i-e8f57c8c3de2b7bf-346" prev="i-e8f57c8c3de2b7bf-345" who="Q253640">
            <seg xml:id="i-QH8WN3L2i777Yc7bpkSvVS">
              Det behövs en massa generella åtgärder för småföretagen som är
              bra också för turistföretagen. Det behövs utbildning. Vi har olika
              typer av program som vi kan använda för detta. Nutek jobbar med
              turistnäringen. Vi behöver Visit Sweden för att paketera, marknadsföra
              och sälja. Vi behöver en rad olika åtgärder för att lyfta fram
              Sverige som turistland. Det gör vi också via våra ambassader och
              de besök som vi gör ute i världen.
            </seg>
          </u>
          <u xml:id="i-e8f57c8c3de2b7bf-347" prev="i-e8f57c8c3de2b7bf-345" who="Q253640">
            <seg xml:id="i-UmFD1VzqkcHTguYh16sCva">
              Det är en lång rad åtgärder. Att förminska de åtgärderna till
              att sänka arbetsgivaravgiften för unga är verkligen att fara illa
              med sanningen. Jag tycker att det är intressant att notera att
              Socialdemokraterna inte tycker att det är en viktig åtgärd utan
              vill straffbeskatta unga i det här sammanhanget. Det beklagar
              jag, men det är en skillnad som vi har i synen på hur vi ska få
              in unga på arbetsmarknaden.
            </seg>
          </u>
          <note xml:id="i-28GEmimicAHgCxuC8NQqT8">
            Överläggningen var härmed avslutad.
          </note>
          <note xml:id="i-8EtHeYY4q1RNKzA5zEcbaG">
            Ajournering
          </note>
          <note xml:id="i-QSgjoNGx56VP6XxvrDtdef">
            Kammaren beslutade kl. 15.47 på förslag av förste vice talmannen
            att ajournera förhandlingarna till kl. 18.00.
          </note>
          <u xml:id="i-e8f57c8c3de2b7bf-348" prev="i-e8f57c8c3de2b7bf-345" who="Q253640">
            <seg xml:id="i-WBDTjWo8uLnxmRZRxUzXHa">
              Återupptagna förhandlingar
            </seg>
          </u>
          <note xml:id="i-C58GnnfEz55qoH4MrPBDcn">
            Förhandlingarna återupptogs kl. 18.00.
          </note>
          <note xml:id="i-6cYVxUWdtdZfqGiqW1826P">
            9 § Svar på interpellation 2008/09:54 om åtgärder för starkare
            småföretag
          </note>
          <note type="speaker" xml:id="i-T4daUfxSSJbnxAts1JiLJq">
            Anf. 49 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-349" next="i-e8f57c8c3de2b7bf-356" who="Q253640">
            <seg xml:id="i-E9TyUhybyromE3kVsMo1Ls">
              Fru talman! Tomas Eneroth har frågat mig vad jag vidtar för åtgärder
              för att stärka småföretagen med anledning av den konjunktursituation
              som råder.
            </seg>
          </u>
          <u xml:id="i-e8f57c8c3de2b7bf-350" prev="i-e8f57c8c3de2b7bf-349" who="Q253640">
            <seg xml:id="i-6Zfi5RTHGAq8et4TdrfUjZ">
              Till att börja med vill jag nämna att jag och hela regeringen
              noga följer utvecklingen och effekterna av den pågående globala
              finanskrisen. Svenska institutioner med ansvar för likviditeten
              och stabiliteten på finansmarknaden har gjort ett bra arbete för
              att hantera de omedelbara följderna av krisen. Sverige har varit
              pådrivande i den överenskommelse som nyligen nåtts på EU-nivå,
              och regeringen har föreslagit ett nationellt stabilitetspaket
              för att trygga bankernas och indirekt företagens finansieringsbehov.
              Finansinspektionen övervakar kapitaltäckningsnivåer och kreditgivningen
              hos de svenska bankerna.
            </seg>
          </u>
          <u xml:id="i-e8f57c8c3de2b7bf-351" prev="i-e8f57c8c3de2b7bf-349" who="Q253640">
            <seg xml:id="i-Gikp79sZfacaoyNC5Muijj">
              Regeringen har föreslagit att arbetsgivaravgifterna sänks från
              och med den 1 januari 2009, dels för alla företag med 1 procentenhet,
              dels ytterligare för företag som anställer ungdomar. Detta minskar
              kostnadstrycket vilket kommer att förbättra villkoren för nyanställningar
              och sysselsättning. Detta är särskilt viktigt med anledning av
              den rådande konjunkturutvecklingen.
            </seg>
          </u>
          <u xml:id="i-e8f57c8c3de2b7bf-352" prev="i-e8f57c8c3de2b7bf-349" who="Q253640">
            <seg xml:id="i-4nMjBVJK16gxrAraUYHk7e">
              Dessutom föreslås bolagsskatten sänkas från 28 procent till 26,3
              procent. Detta stärker tillväxten, förbättrar förutsättningarna
              för investeringar i Sverige och främjar redovisningen av skattemässiga
              överskott i Sverige. I samband med sänkningen av bolagsskatten
              föreslås också expansionsfondsskatten sänkas för enskilda näringsidkare
              från 28 procent till 26,3 procent, och detta är en insats av betydelse
              för många av landets mindre företag. För att bland annat stärka
              företagen infördes den 1 januari 2007 ett jobbskatteavdrag för
              näringsinkomst som nu föreslås förstärkas i ett tredje steg. Av
              samma anledning slopades medfinansieringen i sjukförsäkringen.
            </seg>
          </u>
          <u xml:id="i-e8f57c8c3de2b7bf-353" prev="i-e8f57c8c3de2b7bf-349" who="Q253640">
            <seg xml:id="i-9y1p8XMSosdL3z2KXcpAyg">
              Viktiga kommande åtgärder för att stärka småföretagen blir de
              förslag som regeringen kommer med när nu utredningen om trygghetssystemen
              för företagare presenterats.
            </seg>
          </u>
          <u xml:id="i-e8f57c8c3de2b7bf-354" prev="i-e8f57c8c3de2b7bf-349" who="Q253640">
            <seg xml:id="i-2hKtHYyFbJw2k2DCJG9Psj">
              Regeringen vidtog långt innan rapporterna om finanskrisen en
              rad åtgärder för att förbättra finansieringssituationen för svenska
              småföretag. Exempelvis avskaffades förmögenhetsskatten för att
              frigöra kapital till investeringar i nyföretagande och affärsutveckling.
              Vidare förbättrades Almis mikrolån genom att det maximala lånebeloppet
              höjdes från 50 000 till 100 000 kronor.
            </seg>
          </u>
          <u xml:id="i-e8f57c8c3de2b7bf-355" prev="i-e8f57c8c3de2b7bf-349" who="Q253640">
            <seg xml:id="i-L44QJxLTQP9SCQDsDuu8SB">
              Regeringen har vidare föreslagit att 3:12-reglerna från och med
              den 1 januari 2009 görs mer fördelaktiga genom att det maximala
              löneuttagskravet sänks från 15 till 10 inkomstbasbelopp och genom
              att schablonbeloppet höjs från 2 till 2,5 inkomstbasbelopp. Detta
              skapar bättre förutsättningar för att anställa fler och investera
              mer, särskilt för bolag som har lågt aktiekapital som till exempel
              företag i tjänstesektorn. Reglerna för direktavskrivning förbättras
              också genom att inventarier med ett värde mindre än ett halvt
              prisbasbelopp får dras av omedelbart. Detta ger förenklingar,
              särskilt för små och medelstora företag.
            </seg>
          </u>
          <u xml:id="i-e8f57c8c3de2b7bf-356" prev="i-e8f57c8c3de2b7bf-349" who="Q253640">
            <seg xml:id="i-GBKBLfSnTVAYAwcdgoK3qw">
              Regeringen har visat att tydligt jobbfokus i politiken och stort
              ansvarstagande i de offentliga finanserna ger trygghet i skakiga
              tider. Detta tillsammans med väl fungerande finansiella system
              gör att Sverige så här långt klarat sig långt mycket bättre än
              andra länder.
            </seg>
          </u>
          <note type="speaker" xml:id="i-Vv9rszLeB2fGbiMxd9t9cj">
            Anf. 50 TOMAS ENEROTH (s):
          </note>
          <u xml:id="i-e8f57c8c3de2b7bf-357" next="i-e8f57c8c3de2b7bf-365" who="Q5711551">
            <seg xml:id="i-2FXobWAdFNWnq4nVDiowFK">
              Fru talman! Tack, statsrådet, för svaret! Nu var ju min fråga
              i interpellationen om det förbereds några särskilda åtgärder för
              småföretagen. Väldigt mycket, majoriteten, av det Maud Olofsson
              lästa upp handlade om bolagsskatten och om generell sänkning av
              arbetsgivaravgifterna. Det var förslag som vi känner igen från
              budgetpropositionen som i huvudsak var av generell karaktär.
            </seg>
          </u>
          <u xml:id="i-e8f57c8c3de2b7bf-358" prev="i-e8f57c8c3de2b7bf-357" who="Q5711551">
            <seg xml:id="i-DRm3rQzGxCLnzZEKPyNPYb">
              Det var också det som gjorde att väldigt många var kritiska från
              småföretagens sida när regeringen presenterade budgetpropositionen.
              Det här är bara kaksmulor, sade Företagarna. Det här räcker inte,
              sade Företagarförbundet. Regeringen borde ha satsat mer på småföretagen,
              sade Lantbrukarnas Riksförbund.
            </seg>
          </u>
          <u xml:id="i-e8f57c8c3de2b7bf-359" prev="i-e8f57c8c3de2b7bf-357" who="Q5711551">
            <seg xml:id="i-6ZSwMGXczzmuyS29j4EiNb">
              Detta skedde också mot bakgrund av att regeringen när den tillträdde
              höjde arbetsgivaravgiften för småföretagen med uppemot 40 000
              kronor. Man har ökat regelkrånglet under den här perioden, och
              man har dessutom skjutit upp den utredning om trygghetssystemen
              som vi tillsatte. Maud Olofsson nämnde den i svaret, men allvarligt
              talat: Om man inte hade sjabblat med hanteringen av den hade kanske
              utredningen kunnat vara klar nu när det kanske behövs som bäst,
              för det är nu som väldigt många småföretagare känner att man hade
              behövt det skyddet i trygghetssystemen.
            </seg>
          </u>
          <u xml:id="i-e8f57c8c3de2b7bf-360" prev="i-e8f57c8c3de2b7bf-357" who="Q5711551">
            <seg xml:id="i-3Hdvup5rFgYN6CkVGF5Bve">
              Nu är situationen dramatiskt annorlunda än när regeringen lade
              fram sin budgetproposition, och jag är orolig för att regeringen
              upprepar sitt misstag. Man glömde småföretagen i budgetpropositionen,
              och man glömmer dem nu också i krishanteringen. Nu har vi ett
              läge med 15 000 varsel bara i september, ett kraftigt ökat antal
              konkurser, inte minst bland de små företagen, och en arbetslöshet
              som tenderar att gå upp mot 78 procent. Skulle man jämföra regeringens
              prognos i budgetpropositionen med den verklighet som vi nu ser
              kan alla inse att det är två helt skilda världar.
            </seg>
          </u>
          <u xml:id="i-e8f57c8c3de2b7bf-361" prev="i-e8f57c8c3de2b7bf-357" who="Q5711551">
            <seg xml:id="i-JToVDrufBKk7urPHmATne6">
              Vi har från oppositionens sida uppmanat regeringen att lägga
              budgetpropositionen åt sidan och inse att bedömningarna inte håller.
              Det gäller att agera nu. Inte minst gäller det de små företagens
              ställning. Vi kan konstatera att väldigt många av dem nu har ordentliga
              bekymmer med att kunna få investeringar gjorda, med att kunna
              få likviditet och med att kunna finansiera viktiga insatser. Dessutom
              pressas de med den situation som finns på marknaden nu av höga
              kostnader.
            </seg>
          </u>
          <u xml:id="i-e8f57c8c3de2b7bf-362" prev="i-e8f57c8c3de2b7bf-357" who="Q5711551">
            <seg xml:id="i-EWfo5Te43cFK51B3SRpfgF">
              Där hade en riktad sänkning av arbetsgivaravgifterna till de
              små företagen kunnat vara en viktig avlastning, någonting som
              småföretagsorganisationer eftersträvar och efterlängtar. Där hade
              också andra insatser, riktade till de små företagen, kunnat vara
              viktiga.
            </seg>
          </u>
          <u xml:id="i-e8f57c8c3de2b7bf-363" prev="i-e8f57c8c3de2b7bf-357" who="Q5711551">
            <seg xml:id="i-BvMpP51nXVobabkvAhzCfq">
              Vi har i vår motion på det här området presenterat en riktad
              sänkning av arbetsgivaravgiften för de små företagarna. Utöver
              bolagsskatten och den generella sänkningen på 1 procent riktar
              vi särskilda åtgärder mot småföretagen. Vi har 100 miljoner i
              ett småföretagarstipendium som ger anställda möjlighet att också
              gå över och starta företag, någonting som i det här krisläget
              kan vara oerhört viktigt. I många svenska industrier finns nämligen
              nu goda utvecklingsprojekt som företagsledningarna och koncernledningarna
              inte har tid och utrymme att prioritera att utveckla eftersom
              krisen slår så pass hårt. Här kanske man med innovationsupphandling,
              innovationslån och småföretagarstipendier skulle kunna utveckla
              en del nya idéer. Så har gjorts tidigare. När ABB i Västerås för
              länge sedan hade problem utvecklades där ett antal nya företag.
              Så skulle kunna ske med en del goda idéer från till exempel Volvo.
            </seg>
          </u>
          <u xml:id="i-e8f57c8c3de2b7bf-364" prev="i-e8f57c8c3de2b7bf-357" who="Q5711551">
            <seg xml:id="i-VQ8a6iYyUNFuhditnPsVXG">
              Vi har en mängd saker som skulle kunna göras nu om regeringen
              bara insåg att budgetpropositionen är passé. Man gjorde felaktiga
              bedömningar. Det är nu det gäller att inte glömma småföretagen,
              för det är där sysselsättningsökningen skulle kunna komma i den
              konjunktur vi ser framför oss.
            </seg>
          </u>
          <u xml:id="i-e8f57c8c3de2b7bf-365" prev="i-e8f57c8c3de2b7bf-357" who="Q5711551">
            <seg xml:id="i-Sat9EetsJtccKPVoL8ykxV">
              Min grundläggande fråga är alltså: Planerar inte regeringen att
              ändå göra några särskilda insatser för just de småföretag som
              nu har det tufft, och är det inte dags att bita huvudet av skammen
              och acceptera att gå fram med en sänkning av arbetsgivaravgifterna
              riktad till de små företagen? Det finns ett sådant utrymme i budgeten
              även framöver. Vi har finansierat det från vår sida. Jag skulle
              önska att statsrådet också skulle ta till sig ett sådant förslag.
            </seg>
          </u>
          <note type="speaker" xml:id="i-S8AYhBqoegAiFm7wtKpbDt">
            Anf. 51 FINN BENGTSSON (m):
          </note>
          <u xml:id="i-e8f57c8c3de2b7bf-366" next="i-e8f57c8c3de2b7bf-372" who="Q5570168">
            <seg xml:id="i-J7as9AmY9cU7tJNeNuWGbm">
              Fru talman! Det här var en intressant interpellation från Tomas
              Eneroth och Socialdemokraterna och ett svar från näringsministern
              som jag tycker på ett utmärkt sätt beskriver den palett av åtgärder
              som regeringen faktiskt vidtagit för småföretagens väl långt innan
              dagens finanskris började svepa över världen. Att regeringen nu
              efter finanskrisens inträdande också har ett väldigt proaktivt
              förhållningssätt beskriver näringsministern på ett väldigt utförligt
              sätt genom att tala om hur man arbetar med finanskrisen både internationellt
              och på hemmaplan. Vad jag förstår ser den socialdemokratiska oppositionen
              knappast det arbetssättet som något kontraproduktivt för dess
              viktiga syfte.
            </seg>
          </u>
          <u xml:id="i-e8f57c8c3de2b7bf-367" prev="i-e8f57c8c3de2b7bf-366" who="Q5570168">
            <seg xml:id="i-FWUpZFaD8jHmWSgxUQHU1q">
              Det är glädjande att näringsministern påminner om alliansens
              insikt om att hålla fast vid jobblinjen, något som tidigare socialdemokratiska
              regeringar glömt bort vikten av liksom även interpellanten fortfarande
              tycks göra, att döma av det han framför eller rättare sagt inte
              framför i vare sig sin skriftliga eller sin muntliga framställning
              i den här interpellationsdebatten så här långt. Det handlar nämligen
              om att föra en småföretagarvänlig politik. Det här leder naturligtvis,
              fru talman, till svepande och delvis felaktig kritik från Eneroth
              och Socialdemokraterna, som jag är säker på att näringsministern
              vill kommentera.
            </seg>
          </u>
          <u xml:id="i-e8f57c8c3de2b7bf-368" prev="i-e8f57c8c3de2b7bf-366" who="Q5570168">
            <seg xml:id="i-E181d4RxUhL6Ym3zM3HzKW">
              För mig, som har varit verksam inom sjukvården under väldigt
              många decennier, blir det extra patetiskt att höra Socialdemokraterna
              nu förespråka en småföretagarvänlig politik just när man kommer
              in på tjänstesektorn och de möjligheter som tjänstesektorn erbjuder.
              Det är ingen hemlighet att Sverige är bland de sämsta i Europa
              när det gäller tillgänglighet till sjukvården. Det är heller ingen
              hemlighet att analyser som har gjorts av detta, såväl av företagarorganisationer
              som av sjukvårdsforskare, talar för att detta beror på vår låga
              andel av andra utförare än offentligheten själv, alltså den brist
              på mångfald av utövare vi har.
            </seg>
          </u>
          <u xml:id="i-e8f57c8c3de2b7bf-369" prev="i-e8f57c8c3de2b7bf-366" who="Q5570168">
            <seg xml:id="i-W1mvvnDbHpSQwtBZZRBY7M">
              Detta är vanligtvis typiska kvinnoyrken där det lämpar sig alldeles
              utmärkt att etablera småföretag. Näringsministern återkommer till
              att betona vikten av tjänstesektorn just i detta perspektiv. Här
              gäller det att tänka något längre, nämligen i fråga om vilka strukturella
              åtgärder som man tidigare har misstagit sig om, för att utveckla
              en ny sektor som definitivt kan skapa mer jobb just när det blåser
              kallt runt knuten.
            </seg>
          </u>
          <u xml:id="i-e8f57c8c3de2b7bf-370" prev="i-e8f57c8c3de2b7bf-366" who="Q5570168">
            <seg xml:id="i-4qbTXDWa9bUmFV3DRiGfAw">
              Alliansregeringen har tagit initiativ till att omreglera apoteksmarknaden,
              vilket kommer att leda till bättre tillgänglighet, men det kommer
              också att bli fler yrkesutövare med farmaceutisk kompetens och
              annan läkemedelskompetens. Detta är glädjande.
            </seg>
          </u>
          <u xml:id="i-e8f57c8c3de2b7bf-371" prev="i-e8f57c8c3de2b7bf-366" who="Q5570168">
            <seg xml:id="i-b44UvGkM8JGejpMrivH5v">
              Vi hoppas också på vår stora satsning på en reformering av sjukvården,
              där vi sätter patienten i centrum och utgår från en fritt-val-reform.
              För att en fritt-val-reform ska fungera behövs fler utförare att
              välja mellan. Detta har varit någonting av en blind fläck för
              socialdemokratin uppbackad av Vänsterpartiet som helst inte vill
              se någon som helst valfrihet för patienter och därmed inte någon
              möjlighet att etablera en mångfald inom vårdyrkesutförandet.
            </seg>
          </u>
          <u xml:id="i-e8f57c8c3de2b7bf-372" prev="i-e8f57c8c3de2b7bf-366" who="Q5570168">
            <seg xml:id="i-CMwtRxKFyZEU2yY6xiuctB">
              Fru talman! Sammanfattningsvis: Jag tycker att man har försökt
              att förblinda den här debatten genom att falskeligen säga att
              regelkrånglet skulle ha ökat när det faktiskt har minskat. På
              en rad områden har det varit en mycket positiv småföretagarpolitik.
              Man vågar inte ens lyfta fram hur man under år har försummat den
              stora servicesektor som skulle kunna utvecklas till en mycket
              positiv arbetsmarknad för småföretagare. Man har på alla upptänkliga
              sätt, både från nationen, det vill säga den förra socialdemokratiska
              regeringen, och från socialdemokratiskt styrda landsting, hindrat
              utvecklingen av småföretagare inom till exempel sjukvårdens viktiga
              område. Det har varit en belastning som vi nu försöker att reformera
              i grunden. Där kommer säkert näringsministern att fira triumfer
              av alliansregeringens framåtsyftande politik.
            </seg>
          </u>
          <note type="speaker" xml:id="i-NbBF2SinJxbWA8uaVNmDSX">
            Anf. 52 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-373" next="i-e8f57c8c3de2b7bf-383" who="Q253640">
            <seg xml:id="i-Bf91i69svBHBhiYg6q2nCc">
              Fru talman! Det är viktigt att vi alla i sådana här svåra lägen
              är ansvarsfulla gentemot de medborgare som är oroliga. Det har
              kommit många varsel, men varsel är inte uppsägningar utan just
              varsel.
            </seg>
          </u>
          <u xml:id="i-e8f57c8c3de2b7bf-374" prev="i-e8f57c8c3de2b7bf-373" who="Q253640">
            <seg xml:id="i-TC5f1iywzMjtd7nZa21VkC">
              Det finns också en god trygghet och en bra support för att möta
              eventuella uppsägningar. Vi laddar nu hela vår arsenal med Arbetsförmedlingen,
              Almi och Försäkringskassan. Vi utser också samordnare för att
              möta allt detta. Så här långt är regional och lokal koordinering
              tillsammans med statens resurser en riktig väg att gå.
            </seg>
          </u>
          <u xml:id="i-e8f57c8c3de2b7bf-375" prev="i-e8f57c8c3de2b7bf-373" who="Q253640">
            <seg xml:id="i-2LCJ2zHEqCpbvex15kUFcK">
              Det är också viktigt att säga att det under september månad faktiskt
              fanns 72 000 jobb anmälda på Arbetsförmedlingen. När man läser
              tidningar och annat låter det som om det inte tillkommer några
              nya jobb. Men det är inte sant. Det är rätt viktigt att vi också
              visar den bilden. Under oktober månad har det inrapporterats 18
              000 jobb till Arbetsförmedlingen. Hittills har det kommit 11 000
              varsel, men det är också 18 000 nya jobb.
            </seg>
          </u>
          <u xml:id="i-e8f57c8c3de2b7bf-376" prev="i-e8f57c8c3de2b7bf-373" who="Q253640">
            <seg xml:id="i-JXtvRH16obMzBWhsWVjeRB">
              När det gäller den budget som vi har lagt fram förutsåg regeringen
              att vi skulle få sämre tider. Jag ska villigt erkänna att vi inte
              förutsåg att det skulle bli så svårt som det är nu i finanskrisens
              spår. Men vi fick regeringsmakten därför att Socialdemokraterna
              hade missat utanförskapet. När vi nu har sett till att 180 000
              fler är i arbete har vi också ett reformutrymme i budgeten att
              investera för framtiden. Och fler i arbete ger mer att dela på.
              Därför möter vi i denna budgetproposition den tid som nu är på
              ett effektivt och bra sätt. Det handlar inte om paket utan om
              långsiktiga åtgärder för att stärka svensk konkurrenskraft men
              också för att möta eventuell arbetslöshet på olika områden.
            </seg>
          </u>
          <u xml:id="i-e8f57c8c3de2b7bf-377" prev="i-e8f57c8c3de2b7bf-373" who="Q253640">
            <seg xml:id="i-R3NfpPZZaknS6DF7RATN1X">
              Infrastruktur är ett sådant område som snabbt kan ge nya jobb
              inom nya områden men som också, hoppas jag, kan skapa efterfrågan
              på lite maskiner och annat. Infrastrukturen tillfaller många delar
              av vårt land som i sin tur rustar oss för att ha en stark situation
              sedan.
            </seg>
          </u>
          <u xml:id="i-e8f57c8c3de2b7bf-378" prev="i-e8f57c8c3de2b7bf-373" who="Q253640">
            <seg xml:id="i-6SjYXeeNdzMffyVuheqyz2">
              Det sker satsningar på forskning och innovation med 15 miljarder
              kronor under den kommande perioden fram till 2012. Det är mycket
              pengar för att jobba med nya idéer och nya forskningsresultat
              som sedan också leder till kommersiella produkter.
            </seg>
          </u>
          <u xml:id="i-e8f57c8c3de2b7bf-379" prev="i-e8f57c8c3de2b7bf-373" who="Q253640">
            <seg xml:id="i-Jp29eq2v9KthomymHVm7Z9">
              Vi förstärker yrkesutbildningen med yrkesvux, med yrkeshögskola,
              med lärlingsutbildning och resurser till detta. Det är också ett
              sätt att möta den tid som nu kommer. Det är ett område som har
              försummats av er socialdemokrater när ni satt i regeringsställning.
            </seg>
          </u>
          <u xml:id="i-e8f57c8c3de2b7bf-380" prev="i-e8f57c8c3de2b7bf-373" who="Q253640">
            <seg xml:id="i-W4LiHQcocHS8HreLbPnr8g">
              16 miljarder kronor går till företagssektorn. En majoritet av
              dessa pengar går till småföretag.
            </seg>
          </u>
          <u xml:id="i-e8f57c8c3de2b7bf-381" prev="i-e8f57c8c3de2b7bf-373" who="Q253640">
            <seg xml:id="i-VDmchpMHGSAS8NA3SaGkGF">
              Vi satsar på energi- och klimatåtgärder för att klara den omställning
              som vi behöver göra.
            </seg>
          </u>
          <u xml:id="i-e8f57c8c3de2b7bf-382" prev="i-e8f57c8c3de2b7bf-373" who="Q253640">
            <seg xml:id="i-TyvS37zX4KrXj4MJEmGTPT">
              Utöver det har vi en rad reformer som är på väg. Där håller jag
              med Finn Bengtsson om att det finns ett antal reformer som är
              intressanta ur ett småföretagarperspektiv. Det handlar om fritt
              val inom sjuk- och hälsovården och om apoteksmonopolets avskaffande,
              där det numera är bara Nordkorea och Kuba som har det kvar, och
              jag är rätt glad att kunna lämna den klubben. Det handlar också
              om införande av en barnomsorgspeng och fri etableringsrätt inom
              primärvården. Men det handlar även om en reform som redan har
              genomförts, nämligen hushållsnära tjänster. Dessa fem reformer
              är en fantastisk katalog på åtgärder för att öppna upp den offentliga
              sektorn och skapa nya jobb, inte minst inom kvinnors företagande
              därför att det inom denna sektor finns väldigt många kvinnor i
              dag.
            </seg>
          </u>
          <u xml:id="i-e8f57c8c3de2b7bf-383" prev="i-e8f57c8c3de2b7bf-373" who="Q253640">
            <seg xml:id="i-EZj3rpuxq7mF9jq6HQXs55">
              Det skulle vara intressant att höra Socialdemokraternas åsikter
              om just dessa reformer. Många av våra småföretagarorganisationer
              som talar väl om det som regeringen gör de är inte helt nöjda,
              men jag kan konstatera att de är mindre nöjda med Socialdemokraterna
              har efterfrågat denna typ av åtgärder. Sådana kommer det nu att
              lämnas förslag om till riksdagen.
            </seg>
          </u>
          <note type="speaker" xml:id="i-H14X27n6yFXSS48BRqKCzd">
            Anf. 53 TOMAS ENEROTH (s):
          </note>
          <u xml:id="i-e8f57c8c3de2b7bf-384" next="i-e8f57c8c3de2b7bf-395" who="Q5711551">
            <seg xml:id="i-WuoY26z65e4iCNf7xG6HdJ">
              Fru talman! Detta var intressant att höra. Jag ska börja med
              att tala om det som jag uppfattar att Maud Olofsson tycker är
              en småföretagssatsning, nämligen avregleringen av apoteket. Jag
              kan konstatera att när man i Norge gjorde motsvarande avreglering
              blev effekten att 93 procent av apoteksmarknaden dominerades av
              tre företag. Det är tre internationella koncerner som har total
              dominans på denna apoteksmarknad. Därför var det kanske inte ett
              lyckat exempel. Jag är inte heller säker på att avknoppningen
              av Tibble gymnasium eller en del andra sådana nyliberala exempel
              på hur man kommersialiserar offentlig verksamhet är någonting
              som man lyfter fram som goda exempel på ny- eller småföretagande.
            </seg>
          </u>
          <u xml:id="i-e8f57c8c3de2b7bf-385" prev="i-e8f57c8c3de2b7bf-384" who="Q5711551">
            <seg xml:id="i-XG3jVDW9nSRSSkgFS3Rpq4">
              Jag kan garantera att den kritik som småföretagarnas företrädare,
              vare sig de är i Företagarförbundet, Företagarna eller andra organisationer,
              för fram gäller den stora och djupa besvikelse som de känner över
              att regeringen inte förmår vare sig se dem eller uppfatta kraven
              på sänkta arbetsgivaravgifter. Det innebar en förvåning i början
              av mandatperioden när småföretagarna fick en höjning av arbetsgivaravgiften
              med uppemot 40 000 kronor.
            </seg>
          </u>
          <u xml:id="i-e8f57c8c3de2b7bf-386" prev="i-e8f57c8c3de2b7bf-384" who="Q5711551">
            <seg xml:id="i-543U4cVYm9SzbrAgzdNPGR">
              Det innebär att man i den meningen inte ens har kommit i närheten
              av hur det var eftersom regeringen väljer att sänka arbetsgivaravgiften
              generellt med bara 1 procent.
            </seg>
          </u>
          <u xml:id="i-e8f57c8c3de2b7bf-387" prev="i-e8f57c8c3de2b7bf-384" who="Q5711551">
            <seg xml:id="i-MkoHy8yuqn4iF6prcXrB9f">
              Grundfrågan är kvar i detta sammanhang. Om sysselsättningen ska
              finnas i små företag, varför är man då så rädd för att sänka arbetsgivaravgifterna
              för de små företagen?
            </seg>
          </u>
          <u xml:id="i-e8f57c8c3de2b7bf-388" prev="i-e8f57c8c3de2b7bf-384" who="Q5711551">
            <seg xml:id="i-BLiXetgPQzU97sg3xnrbSg">
              Jag menar allvar. Det finns väldigt mycket annat som jag skulle
              kunna säga om Maud Olofssons beskrivning av vilka insatser som
              görs. Det är otvetydigt så att det inte alls är tillräckliga insatser.
              Här har regeringen panikartat försökt att omstrukturera pengar
              inom Arbetsförmedlingens ram och får fram pengar som man omfördelar,
              men man skjuter inte till några nya resurser. Här gör man på motsvarande
              sätt en omfördelning av utbildningsplatser, men man skjuter inte
              till några nya resurser.
            </seg>
          </u>
          <u xml:id="i-e8f57c8c3de2b7bf-389" prev="i-e8f57c8c3de2b7bf-384" who="Q5711551">
            <seg xml:id="i-ND3uxZ1kpS52eed9LWZhdQ">
              Det som alla bedömare är överens om är att regeringens budgetproposition
              redan är helt ointressant. Alla bedömare, vare sig det är Riksbanken,
              Konjunkturinstitutet eller chefsekonomer, säger att det inte går
              att utgå från regeringens prognoser eftersom de inte är i takt
              med tiden. Arbetslösheten, antalet konkurser, tillväxten, sysselsättningen
              och allt annat pekar i en helt annan riktning.
            </seg>
          </u>
          <u xml:id="i-e8f57c8c3de2b7bf-390" prev="i-e8f57c8c3de2b7bf-384" who="Q5711551">
            <seg xml:id="i-eWFbptmzBHc49jFQqfkvw">
              Regeringen, som hävdar att den skulle stå för någon arbetslinje,
              kommer att lämna denna mandatperiod med en högre arbetslöshet
              än man gick in i. Det tyder alla prognoser nu på, och det är knappast
              ett gott exempel på en näringspolitik som på något sätt skulle
              stimulera sysselsättning.
            </seg>
          </u>
          <u xml:id="i-e8f57c8c3de2b7bf-391" prev="i-e8f57c8c3de2b7bf-384" who="Q5711551">
            <seg xml:id="i-MpuRaCpxv3XZduxSEa1B1L">
              Eftersom alla vet att vi socialdemokrater väldigt starkt värnar
              människor som drabbas av arbetslöshet med vår diskussion om a-kassan
              och om arbetsmarknadsutbildningar vill jag här ändå vara väldigt
              tydlig med att säga att det är oerhört viktigt att man också ser
              till det som är jobbskapande, med branschprogrammen för besöksnäringen
              och med kraftiga satsningar riktade till de småföretag som faktiskt
              kan växa ur den kris som vi nu ser. Men då krävs det också åtgärder.
            </seg>
          </u>
          <u xml:id="i-e8f57c8c3de2b7bf-392" prev="i-e8f57c8c3de2b7bf-384" who="Q5711551">
            <seg xml:id="i-HgKUg3GMv9TGhiCh9UYyqe">
              Det är därför som jag är så förvånad. När man i budgetpropositionen
              glömde småföretagen låt oss ärligt erkänna att det var det som
              man gjorde kanske man nu har en chans i den diskussion som pågår
              i finansutskottet och i Sveriges riksdag just nu att ge besked
              inför nästa år. Kom nu med riktiga insatser som skulle kunna hjälpa
              landets småföretagare.
            </seg>
          </u>
          <u xml:id="i-e8f57c8c3de2b7bf-393" prev="i-e8f57c8c3de2b7bf-384" who="Q5711551">
            <seg xml:id="i-37dDypbvgTYK1f9PQoiK13">
              Jag lyfte fram exemplet med arbetsgivaravgifter för att jag tycker
              att det är enkelt. Det är någonting som vi vet stimulerar sysselsättningen,
              och det är någonting som vi vet att det också skulle kunna finnas
              en bred uppslutning bakom i riksdagen där i princip alla partier
              tycker att det vore rimligt att kunna göra en riktad satsning
              för de små företagen. Det är det förslag som jag tycker att man
              väldigt lätt skulle kunna ta till vid sidan av andra insatser,
              till exempel för att stimulera förutsättningarna att finansiera
              investeringar. Den stora risken med den finansiella kris som vi
              har just nu är att investeringar uteblir, alltifrån Preemraffs
              stora 10-miljardersinvestering till varje daglig investering som
              småföretagen gör.
            </seg>
          </u>
          <u xml:id="i-e8f57c8c3de2b7bf-394" prev="i-e8f57c8c3de2b7bf-384" who="Q5711551">
            <seg xml:id="i-E3g3z1P33fguN97BKmtx7X">
              Återigen: Ni glömde småföretagen i budgetpropositionen, men nu
              har ni chansen. Ta den till exempel när det gäller arbetsgivaravgifterna!
            </seg>
          </u>
          <u xml:id="i-e8f57c8c3de2b7bf-395" prev="i-e8f57c8c3de2b7bf-384" who="Q5711551">
            <seg xml:id="i-YAsdKmQsEZohWMkHxqpxPP">
              En avslutande kommentar är att Finn Bengtssons uppgift om regelkrångel
              är felaktig.
            </seg>
          </u>
          <note type="speaker" xml:id="i-6zU26Fv98hFgZ6a5Adm5yf">
            Anf. 54 FINN BENGTSSON (m):
          </note>
          <u xml:id="i-e8f57c8c3de2b7bf-396" next="i-e8f57c8c3de2b7bf-400" who="Q5570168">
            <seg xml:id="i-HAmyWM8iKMTZTVE4gUzbsC">
              Fru talman! Låt oss hålla oss till interpellationens huvuddrag:
              finanskrisen å ena sidan och hur småföretagen ska stödjas å andra
              sidan.
            </seg>
          </u>
          <u xml:id="i-e8f57c8c3de2b7bf-397" prev="i-e8f57c8c3de2b7bf-396" who="Q5570168">
            <seg xml:id="i-RUrqRHDHd4ZzDCeTFDQx82">
              Låt mig utgå från min ingång i fråga om näringsministerns svar,
              nämligen tjänstesektorn och den bortglömda problematiken. Jag
              vet inte i vilken mån Socialdemokraterna och Tomas Eneroth har
              stängt dörren till Vänsterpartiet eller om ni har öppnat den på
              glänt igen. Vänsterpartiets ingång för att lösa just frågan om
              tjänstesektorn är att man föreslår 100 000200 000 nya offentliga
              arbetstillfällen. Jag undrar hur det ska betalas om en finanskris
              och en lågkonjunktur drabbar det här landet.
            </seg>
          </u>
          <u xml:id="i-e8f57c8c3de2b7bf-398" prev="i-e8f57c8c3de2b7bf-396" who="Q5570168">
            <seg xml:id="i-QcrgwEGrQFxuz96igA6NQ9">
              Tomas Eneroth och Socialdemokraterna tror säkert i grunden på
              sin tanke om sänkta arbetsgivaravgifter för småföretagare. Men
              titta igen på tjänstesektorn och på sjukvårdssektorn! Det är en
              socialdemokratisk tankeparadox att sänka arbetsgivaravgiften för
              småföretag som man inte vill se etablerade.
            </seg>
          </u>
          <u xml:id="i-e8f57c8c3de2b7bf-399" prev="i-e8f57c8c3de2b7bf-396" who="Q5570168">
            <seg xml:id="i-EkE8u9wYtG3zoULVMsGscM">
              Jag har betonat värdet av att hälso- och sjukvården, av att denna
              tjänstesektor, erbjuder en av de mest expansiva möjligheterna
              att få småföretagare på plats. Det är, precis som näringsministern
              kommenterade, fråga om ett kvinnodominerat yrke där det saknas
              initiativkraft när det gäller detta med företag. Varför så starkt,
              och kanske ännu mer med påtryckningar från Vänstern, vägra att
              vilja öppna för möjligheten såväl statligt som landstingskommunalt
              till alternativ i tjänstesektorn när det gäller att starta småföretag?
            </seg>
          </u>
          <u xml:id="i-e8f57c8c3de2b7bf-400" prev="i-e8f57c8c3de2b7bf-396" who="Q5570168">
            <seg xml:id="i-USrQ88GZ17QkbK9oUJ48rN">
              Det går bra att tala om att sänka arbetsgivaravgiften men inte
              att ge dem möjligheten att först starta ett företag. Den typen
              av retorik, Tomas Eneroth, tycker jag faller platt till marken
              med tanke på det bristande engagemanget från Socialdemokraterna
              för att ge möjligheter bland annat till F-skattsedel och för att
              låta, och stimulera, framför allt kvinnor men även män som arbetar
              inom tjänstesektorn att efter eget huvud bland annat kapa vårdköerna
              och ge patienterna större möjligheter att välja just den vård
              som de vill ha.
            </seg>
          </u>
          <note type="speaker" xml:id="i-TqjVvg6oPns1RNbRtAXiLD">
            Anf. 55 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-401" next="i-e8f57c8c3de2b7bf-413" who="Q253640">
            <seg xml:id="i-QoB8iqGavHD6gFZjcVyhyp">
              Fru talman! Här sägs det att vi glömde småföretagarna i vår budgetproposition.
              Jag respekterar Tomas Eneroth väldigt mycket. Men jag har lite
              svårt med att han analyserar budgeten med det resultatet. Då har
              man inte förstått vad som står i budgetpropositionen. En majoritet
              av våra satsningar riktas till de mindre företagen.
            </seg>
          </u>
          <u xml:id="i-e8f57c8c3de2b7bf-402" prev="i-e8f57c8c3de2b7bf-401" who="Q253640">
            <seg xml:id="i-2guN7a3Fv5XHWbLXbYs9B5">
              Jag har också noterat att Socialdemokraterna är mot ett borttagande
              av förmögenhetsskatten. Men att ta bort förmögenhetsskatten är
              i det här läget helt rätt åtgärd, för därmed finns det kapital
              på marknaden som kan vara till hjälp när företag har behov av
              det och när bankerna inte har ett väl fungerande finansiellt system.
            </seg>
          </u>
          <u xml:id="i-e8f57c8c3de2b7bf-403" prev="i-e8f57c8c3de2b7bf-401" who="Q253640">
            <seg xml:id="i-Au4t7w7xdeBiYHE8d6zVA3">
              Vad vi under den här finansiella krisen och i den proposition
              som vi har lagt fram i riksdagen har sett till att göra är att
              ge Finansinspektionen i uppdrag att följa vad bankerna gör visavi
              företagen. En viktig sak och en viktig lärdom från den förra krisen
              i finanssektorn är att vi måste hålla ögonen på bankerna. Jag
              förutsätter att bankerna tar det ansvaret. Vi har nämligen ett
              delat ansvar här.
            </seg>
          </u>
          <u xml:id="i-e8f57c8c3de2b7bf-404" prev="i-e8f57c8c3de2b7bf-401" who="Q253640">
            <seg xml:id="i-RaSCqSAB3SDzGhxq6VvPE2">
              Politiken ska se till att rusta system och skapa stabilitet och
              trygghet. Det har vi gjort med paketet för den finansiella sektorn.
              Det har Riksbanken, Finansinspektionen och Riksgälden klarat av
              under den här svåra tiden.
            </seg>
          </u>
          <u xml:id="i-e8f57c8c3de2b7bf-405" prev="i-e8f57c8c3de2b7bf-401" who="Q253640">
            <seg xml:id="i-CtZxxiwhmBSBbKMLJc8SGE">
              Och politiken har skapat förutsättningar för en stabil ekonomi
              med goda marginaler och med möjligheter tack vare att vi har gjort
              det vi under de här två åren gjort när det gäller att investera
              för framtiden.
            </seg>
          </u>
          <u xml:id="i-e8f57c8c3de2b7bf-406" prev="i-e8f57c8c3de2b7bf-401" who="Q253640">
            <seg xml:id="i-DgQF4e6mzyVJAbSyPJSB4Q">
              Som jag tidigare i dag har sagt är det glädjande att kunna vara
              statsråd i en svensk regering jämfört med hur många andra av mina
              kolleger ute i Europa har det. De sparar nu, medan vi har sett
              till att människor är i arbete. Därmed får vi ökade skatteintäkter
              pengar som vi kan investera framöver.
            </seg>
          </u>
          <u xml:id="i-e8f57c8c3de2b7bf-407" prev="i-e8f57c8c3de2b7bf-401" who="Q253640">
            <seg xml:id="i-Fig8AZJ5jrYkqecNM6Um7y">
              Det finns en del gamla försyndelser från den förra regeringen
              som vi måste städa upp efter. Infrastrukturen är ett sådant område.
              Där hade vi så att säga 100 miljarder i brister när vi tillträdde.
              Nu försöker vi städa upp efter det som ni gjorde. Vi investerar
              nu i en bra infrastruktur i hela landet.
            </seg>
          </u>
          <u xml:id="i-e8f57c8c3de2b7bf-408" prev="i-e8f57c8c3de2b7bf-401" who="Q253640">
            <seg xml:id="i-AE2Q95oYQmNt1dSU6a19WK">
              När vi pratar om reformer inom tjänstesektorn och om att öppna
              upp den offentliga sektorn är det intressant att höra att det
              första som händer är att man den gamla ryggmärgsreflexen säger:
              Nej, vi är emot. Vi kan inte ta bort apoteksmonopolet, utan tillsammans
              med Kuba och Nordkorea ska vi ha kvar monopolet.
            </seg>
          </u>
          <u xml:id="i-e8f57c8c3de2b7bf-409" prev="i-e8f57c8c3de2b7bf-401" who="Q253640">
            <seg xml:id="i-QVeqCfaAwMg1zNsup7sGdj">
              Det är inte så många nya vindar som har blåst i det socialdemokratiska
              partiet. Jag antar att samma sak gäller beträffande andra reformer
              som handlar om hushållsnära tjänster som ni ju tidigare har varit
              emot.
            </seg>
          </u>
          <u xml:id="i-e8f57c8c3de2b7bf-410" prev="i-e8f57c8c3de2b7bf-401" who="Q253640">
            <seg xml:id="i-3dp9eGSTMYhDPzwXQiHyje">
              Jag vill också påpeka att Socialdemokraterna inte är ensamma.
              Det finns ju tre partier i oppositionen som nu ska försöka samla
              sig till en gemensam företagspolitik. Det egentligen mest spännande
              som just nu händer i svensk politik är väl detta med att få Vänsterpartiet,
              Miljöpartiet och Socialdemokraterna att samlas kring en företagspolitik.
            </seg>
          </u>
          <u xml:id="i-e8f57c8c3de2b7bf-411" prev="i-e8f57c8c3de2b7bf-401" who="Q253640">
            <seg xml:id="i-BGD4MXDnuT41eaUA1Vv2sC">
              Vi kan konstatera att Vänsterpartiet är mot alla våra skattesänkningar.
              Precis som Finn Bengtsson säger tänker man anställa de allra flesta
              inom den offentliga sektorn och då utan att tala om varifrån pengarna
              ska komma.
            </seg>
          </u>
          <u xml:id="i-e8f57c8c3de2b7bf-412" prev="i-e8f57c8c3de2b7bf-401" who="Q253640">
            <seg xml:id="i-5cM9aQkhZ7swiu8GWRqARs">
              Vår grundinställning är att svenskt välstånd bygger på svenska
              företag som vill växa och anställa och som också är beredda att
              riskera ett kapital i eget företagande. Det är grunden för vårt
              välstånd, och det är så man börjar. Det är därför som hela vår
              arsenal har varit inriktad på att förbättra företagsklimatet.
            </seg>
          </u>
          <u xml:id="i-e8f57c8c3de2b7bf-413" prev="i-e8f57c8c3de2b7bf-401" who="Q253640">
            <seg xml:id="i-E2LGZfM3XoMaBZBwa3dkDD">
              50 miljarder har hittills satsats på företagssektorn. Det är
              avsevärda satsningar som görs. Till det kommer den budgetproposition
              som har redovisats. Vi har inte börjat använda de pengarna ännu,
              så det återstår att se om pengarna räcker eller inte. En tröst
              är att den här regeringen har marginaler för att kunna göra mer
              saker just därför att vi har rustat i ladorna och därför att fler
              är i arbete.
            </seg>
          </u>
          <note type="speaker" xml:id="i-73ZiYfvXSXu3koNdrGQ5SH">
            Anf. 56 TOMAS ENEROTH (s):
          </note>
          <u xml:id="i-e8f57c8c3de2b7bf-414" next="i-e8f57c8c3de2b7bf-419" who="Q5711551">
            <seg xml:id="i-PwRood2f6PQKS8gXMAEf8h">
              Fru talman! Först vill jag tacka statsrådet för det svaret.
            </seg>
          </u>
          <u xml:id="i-e8f57c8c3de2b7bf-415" prev="i-e8f57c8c3de2b7bf-414" who="Q5711551">
            <seg xml:id="i-XPzRiGiTve7MvWNUb15Vfs">
              Det är glädjande att vara statsråd i den här regeringen, sade
              Maud Olofsson. Jag kan inse att det var en glädje att tillträda
              eftersom vi onekligen lämnade efter oss ett dukat bord med 160
              000 nya jobb. Sedan blev det 80 000 nya jobb och därefter färre
              jobb och en ökad arbetslöshet. Nu blir det dessutom ganska dystra
              prognoser.
            </seg>
          </u>
          <u xml:id="i-e8f57c8c3de2b7bf-416" prev="i-e8f57c8c3de2b7bf-414" who="Q5711551">
            <seg xml:id="i-BnuiBngfXQf1bKHTca98D3">
              Anders Borg sade när han tillträdde som finansminister: Först
              om två år ser ni de fulla effekterna av alliansens ekonomiska
              politik. Jo, jo, nu har två år gått, och jag tycker att vi märker
              tendenserna väldigt tydligt. Det är en ökad otrygghet på arbetsmarknaden
              och en bristande handlingskraft när det gäller att förstå vad
              det är som sker på svensk arbetsmarknad.
            </seg>
          </u>
          <u xml:id="i-e8f57c8c3de2b7bf-417" prev="i-e8f57c8c3de2b7bf-414" who="Q5711551">
            <seg xml:id="i-SNwBm4HbRu4NChR5wYxhrB">
              Jag blir väldigt orolig när jag hör näringsministern säga att
              vi måste komma ihåg att det än så länge bara är fråga om varsel,
              ingenting annat. Men allvarligt talat: Det som nu händer på arbetsmarknaden
              är dramatiskt. Dessvärre liknar det väldigt mycket det vi upplevde
              senast vi hade en borgerlig regering. Det liknar en situation
              där konsumtionen ordentligt stryps. Det som i den svenska debatten
              började kring fordonsindustrin slår nu igenom bland under- och
              underunderleverantörer och slår in i tjänstesektorn och hushållen
              och mot pensionärer, sjuka och arbetslösa som inte får del av
              skattesänkningarna och som därför inte heller konsumerar något.
            </seg>
          </u>
          <u xml:id="i-e8f57c8c3de2b7bf-418" prev="i-e8f57c8c3de2b7bf-414" who="Q5711551">
            <seg xml:id="i-NB4Ucv4Gjvw8eu9aZpVdfh">
              Det är klart att vi alla är oroliga för utvecklingen. Vi i oppositionen
              säger: Sitt då inte stilla och titta på! Säg inte att budgetpropositionen
              var tänkt för detta! Det var den inte; det vet alla. Det vore
              väl bättre att bita huvudet av skammen och inse hur det är och
              säga: Nu är vi beredda att göra några saker vare sig det handlar
              om att tillskjuta resurser till arbetsmarknadspolitiska medel
              eller yrkesutbildningar eller det för den delen handlar om att
              sänka arbetsgivaravgiften för småföretagen.
            </seg>
          </u>
          <u xml:id="i-e8f57c8c3de2b7bf-419" prev="i-e8f57c8c3de2b7bf-414" who="Q5711551">
            <seg xml:id="i-HVBU2AJjwLaPZ6j3Q7Tr7">
              Det finns saker att göra. Jag är så förvånad över att regeringen
              fortfarande biter sig fast vid att inte släppa till en enda krona,
              utan man står och tittar på när krisen lamslår Sverige och när
              både småföretagare och anställda nu blir alltmer förtvivlade över
              läget. Det gäller att också agera och regera och inte bara titta
              på!
            </seg>
          </u>
          <note type="speaker" xml:id="i-PdT3HRbLpTPfVRQYhzTNbu">
            Anf. 57 Näringsminister MAUD OLOFSSON (c):
          </note>
          <u xml:id="i-e8f57c8c3de2b7bf-420" next="i-e8f57c8c3de2b7bf-425" who="Q253640">
            <seg xml:id="i-HGuP1u46yaC6Tv5HmBgfs8">
              Fru talman! Vi har olika definitioner av det dukade bordet. Om
              Tomas Eneroth menar att en miljon människor i utanförskap var
              ett dukat bord vet jag inte vilken människosyn han har.
            </seg>
          </u>
          <u xml:id="i-e8f57c8c3de2b7bf-421" prev="i-e8f57c8c3de2b7bf-420" who="Q253640">
            <seg xml:id="i-2zQVPhGv8vbb8SJigXKDwH">
              I dag har vi uppnått Socialdemokraternas gamla sysselsättningsmål
              om 80 procents sysselsättningsgrad. Det har vi kunnat klara på
              två år. 180 000 färre är nu i utanförskap. Om vi kör Socialdemokraternas
              budget genom samma system som vårt är det 60 000 färre som är
              i arbete. Ni har alltså mindre resurser att röra er med. Vi har
              provat er politik i fullskaliga försök. Det gick inte bra utan
              skapade bara utanförskap.
            </seg>
          </u>
          <u xml:id="i-e8f57c8c3de2b7bf-422" prev="i-e8f57c8c3de2b7bf-420" who="Q253640">
            <seg xml:id="i-UVQmJxxwGmjZdeEGkHiXCD">
              Tragiskt i sammanhanget är, tycker jag, att Socialdemokraterna
              levererar samma gamla skåpmat. Det är mer a-kassa och mer Amspolitik
              som är lösningen. Vi tror inte på det, utan vi tror på sunda statsfinanser,
              på ordning och reda, på att utgiftstaken hålls, på satsningar
              på infrastruktur, forskning och innovation, på sänkta skatter,
              på klimat och energi samt på yrkesutbildning.
            </seg>
          </u>
          <u xml:id="i-e8f57c8c3de2b7bf-423" prev="i-e8f57c8c3de2b7bf-420" who="Q253640">
            <seg xml:id="i-5mjCtKNNJQwvt5UkJMwRmV">
              Egentligen är nog Socialdemokraterna lite ledsna över att den
              här regeringen är så förutseende i sin budgetproposition. Det
              var ju det här som ni hade önskat att ni själva kunde göra när
              ni satt i regeringen men som ni aldrig förmådde att göra.
            </seg>
          </u>
          <u xml:id="i-e8f57c8c3de2b7bf-424" prev="i-e8f57c8c3de2b7bf-420" who="Q253640">
            <seg xml:id="i-XUJFHBZSNcRCpJ6HH8S4FD">
              Nu levererar vi det, och vi har dessutom marginaler att göra
              mer om vi skulle behöva det. Den beredskapen finns hos regeringen.
            </seg>
          </u>
          <u xml:id="i-e8f57c8c3de2b7bf-425" prev="i-e8f57c8c3de2b7bf-420" who="Q253640">
            <seg xml:id="i-6jSRGHjx89CWPswCzzHArq">
              Det är klart att människor är oroliga. Men vi ska också tala
              om att det finns system för att möta den oron. Vi organiserar
              oss och kraftsamlar för att möta varje enskild människa som varslas
              och som eventuellt blir uppsagd. De ska veta att våra myndigheter
              finns där och är på topp när det är som svårast. Regionalt och
              lokalt, nära människorna, ska vi ha resurser som kan hjälpa dem
              till ett nytt jobb. Det bästa vi kan göra i det sammanhanget är
              att ha en jobbpolitik, därför att det är riktiga jobb i riktiga
              företag som människor efterfrågar.
            </seg>
          </u>
          <note xml:id="i-9U8bBapMbo5yWZmcrifh2q">
            Överläggningen var härmed avslutad.
          </note>
          <note xml:id="i-4pnYGAv7bPVLgFQd9AjyRo">
            10 § Svar på interpellationerna 2008/09:42 och 53 om regeringens
            agerande kring fastighetsboxar
          </note>
          <note type="speaker" xml:id="i-LiCrCfwFr3czqQQvptqs3h">
            Anf. 58 Statsrådet ÅSA TORSTENSSON (c):
          </note>
          <u xml:id="i-e8f57c8c3de2b7bf-426" next="i-e8f57c8c3de2b7bf-431" who="Q271235">
            <seg xml:id="i-EHWKyStsJWpd8uGLwLR9zC">
              Fru talman! Gunvor G Ericson har frågat mig om jag är beredd
              att driva frågan om att samtliga fastighetsägare ska övergå till
              fastighetsboxar även om det blir vid ett senare datum än 2011.
              Hon har också frågat vilka initiativ jag tänker ta för att stärka
              arbetet med hälsa i arbetslivet inom mitt ansvarsområde, målområde
              4 i folkhälsopolitiken, och vilka styrmedel jag avser att ta initiativ
              till för att öka användningen av fastighetsboxar. Avslutningsvis
              har Gunvor G Ericson frågat mig vad jag avser att göra för att
              öka informationen om vilka regler som gäller för fastighetsboxar
              nu när det allmänna rådet är ändrat.
            </seg>
          </u>
          <u xml:id="i-e8f57c8c3de2b7bf-427" prev="i-e8f57c8c3de2b7bf-426" who="Q271235">
            <seg xml:id="i-EhbcHHz7PfFWmn75rRKrs7">
              Eva-Lena Jansson har frågat mig om jag är beredd att verka för
              en omprövning av det beslut om Post- och telestyrelsens (PTS)
              allmänna råd om fastighetsboxar som regeringen fattat, och som
              enligt henne uppenbarligen vilar på felaktiga grunder.
            </seg>
          </u>
          <u xml:id="i-e8f57c8c3de2b7bf-428" prev="i-e8f57c8c3de2b7bf-426" who="Q271235">
            <seg xml:id="i-NkAaGRg8dscD4HX5gMCvkx">
              Jag väljer att besvara de båda interpellationerna i ett sammanhang.
            </seg>
          </u>
          <u xml:id="i-e8f57c8c3de2b7bf-429" prev="i-e8f57c8c3de2b7bf-426" who="Q271235">
            <seg xml:id="i-21d4nepN6biy7VTE1gY6VD">
              Låt mig inledningsvis slå fast att jag och regeringen inte har
              något emot att fastighetsboxar installeras i flerfamiljshus. Tvärtom
              tycker jag att det verkar vara ett bra och effektivt sätt att
              dela ut post i fastighetsboxar. Jag anser dock att installation
              av fastighetsboxar måste ske på frivilliga grunder. Detta gäller
              i dag och samma inriktning ska gälla hädanefter.
            </seg>
          </u>
          <u xml:id="i-e8f57c8c3de2b7bf-430" prev="i-e8f57c8c3de2b7bf-426" who="Q271235">
            <seg xml:id="i-H1xvBSH4qYg4zurL1KDBCZ">
              Av 1 § postlagen (1993:1684) följer att det ska finnas en posttjänst
              i hela landet som bland annat innebär att alla kan ta emot brev
              och andra adresserade försändelser som väger högst 20 kilo, så
              kallad samhällsomfattande posttjänst. Enligt postlagen krävs tillstånd
              för rätten att bedriva postverksamhet, och tillståndet får förenas
              med villkor om skyldighet för tillståndshavaren att tillhandahålla
              en samhällsomfattande posttjänst (4 och 5 b §§). I Sverige är
              det Posten AB som ålagts denna skyldighet.
            </seg>
          </u>
          <note xml:id="i-TGXKajsS9HJHPWqNum9LFX">
            Enligt 8 § postförordningen (1993:1709) ska skyldigheten att
            tillhandahålla en samhällsomfattande posttjänst bland annat innehålla
            krav på en insamling och en utdelning av post varje arbetsdag
            och minst fem dagar i veckan. Kravet på en samhällsomfattande
            posttjänst är ett uttryck för statens ansvar att säkerställa en
            viss servicenivå för posttjänsterna i hela landet.
          </note>
          <note xml:id="i-VKusUWX9Ua7AEJYXUmogAG">
            Bestämmelserna i postlagen och postförordningen om utdelning
            av post grundar sig på postdirektivet som har genomförts i svensk
            lagstiftning och innehåller harmoniserade bestämmelser som syftar
            till att säkerställa tillgången till en samhällsomfattande posttjänst
            av bestämd kvalitet.
          </note>
          <note xml:id="i-LvJ1joXJa95iKdiTnDzQcm">
            Några regler utöver de som nu beskrivits för hur postservicen
            exakt ska tillhandahållas finns varken i tillståndsvillkoren,
            postlagen eller i någon annan författning. Postservicens praktiska
            utformning styrdes före de allmänna rådens ikraftträdande, den
            1 oktober 2005, av den utdelningspolicy som Posten sedan länge
            tillämpat enligt sina riktlinjer, vilka härrörde från det dåvarande
            Postverket.
          </note>
          <note xml:id="i-8sHeXDRoZ5aZ989X2ZhU4u">
            Av PTS allmänna råd följer att enskilda postmottagare, som bor
            i ett flerfamiljshus där fastighetsboxar inte installerats, efter
            den 1 januari 2011 kan komma att hänvisas till ett utlämningsställe
            som postoperatören anvisat för att få tillgång till sin post.
            Regeringen anser att det allmänna rådet i denna del inte är förenligt
            med vad som följer av postlagen och postförordningen om hur den
            samhällsomfattande posttjänsten ska tillhandahållas. I och med
            att regeringen uppdragit åt PTS att upphäva det allmänna rådet
            i denna del kommer rättsläget att klarna.
          </note>
          <u xml:id="i-e8f57c8c3de2b7bf-431" prev="i-e8f57c8c3de2b7bf-426" who="Q271235">
            <seg xml:id="i-XZiFiGmdzY3fC8j7CYND6R">
              Fru talman! Låt mig avslutningsvis säga att jag har full förståelse
              för att brevbärarna måste ha en bra arbetsmiljö. Arbetsmiljöfrågor
              hanteras dock inom gällande arbetsmiljölagstiftning och inte utifrån
              postlagen.
            </seg>
          </u>
          <note type="speaker" xml:id="i-VS6UjrXFteyqUur1QB9UaY">
            Anf. 59 GUNVOR G ERICSON (mp):
          </note>
          <u xml:id="i-e8f57c8c3de2b7bf-432" next="i-e8f57c8c3de2b7bf-442" who="Q4946932">
            <seg xml:id="i-PTN3d8sou8N9jKcSwsGdPz">
              Fru talman! Tack, statsrådet, för svaret. Men statsrådet svarar
              egentligen inte på mina frågor.
            </seg>
          </u>
          <u xml:id="i-e8f57c8c3de2b7bf-433" prev="i-e8f57c8c3de2b7bf-432" who="Q4946932">
            <seg xml:id="i-KEBNbatEsFer1oukt1EtDN">
              Post- och telestyrelsen har fått i uppdrag att utreda det här.
              I deras svar till regeringen slås bland annat följande fast: Befordringsplikten
              är därmed nu liksom tidigare lika väl uppfylld vid utdelning i
              fastighetsbox som vid utdelning i postinlägg i lägenhetsdörr.
              Min fundering är då: Bortser regeringen från vad ansvarig myndighet
              säger?
            </seg>
          </u>
          <u xml:id="i-e8f57c8c3de2b7bf-434" prev="i-e8f57c8c3de2b7bf-432" who="Q4946932">
            <seg xml:id="i-RAaspb1KxgSkaHXFpHAUfM">
              Forum för fastighetsboxar, som består av de intressenter som
              jobbar med den här frågan, alltså Posten, andra postföretag och
              den fackliga organisationen, har analyserat regeringsbeslutet
              och kommit fram till två huvudsatser: Arbetsmiljöproblemet finns
              kvar. Postmarknadens reformering avstannar.
            </seg>
          </u>
          <u xml:id="i-e8f57c8c3de2b7bf-435" prev="i-e8f57c8c3de2b7bf-432" who="Q4946932">
            <seg xml:id="i-XhSFmJ73GF9LA3WURj9TNq">
              Det är svårt att se något tydligt politiskt ställningstagande
              i svaret, eftersom det mest är en uppradning av gällande lagar
              och förordningar. Jag försöker här tolka vad svaret betyder, så
              kan väl ministern tydliggöra för mig om hon menar på annat sätt.
            </seg>
          </u>
          <u xml:id="i-e8f57c8c3de2b7bf-436" prev="i-e8f57c8c3de2b7bf-432" who="Q4946932">
            <seg xml:id="i-6zygh1e3DbuAmomp9fGgbD">
              Den första frågan är: Är ministern beredd att driva frågan om
              fastighetsboxar över huvud taget? Som jag uppfattar det säger
              statsrådet: Nja, vi är inte emot fastighetsboxar, men det ska
              vara frivilligt.
            </seg>
          </u>
          <u xml:id="i-e8f57c8c3de2b7bf-437" prev="i-e8f57c8c3de2b7bf-432" who="Q4946932">
            <seg xml:id="i-K2W49LEFeXG63dNcsvSJPz">
              Den andra frågan är: Vilket initiativ kommer statsrådet att ta
              för att stärka arbetet med hälsa i arbetslivet? Jag ser inte att
              det finns några som helst initiativ angivna i svaret, utan statsrådet
              hänvisar till gällande arbetsmiljölagstiftning.
            </seg>
          </u>
          <u xml:id="i-e8f57c8c3de2b7bf-438" prev="i-e8f57c8c3de2b7bf-432" who="Q4946932">
            <seg xml:id="i-REYpBgPDH5BLZG5XunRpUc">
              Men regeringen har i propositionen En förnyad folkhälsopolitik
              , som antogs här i riksdagen i våras, slagit fast att folkhälsoarbetet
              genomsyrar alla politikområden. Står inte ministern bakom det
              som regeringens folkhälsoproposition säger? Sociala och ekonomiska
              villkor, arbetsmiljö och levnadsvanor har betydelse för hälsoutvecklingen
              i befolkningen. Folkhälsoarbetet kräver därför ett gemensamt ansvarstagande
              och samverkan mellan olika verksamhetsområden. Ansvaret för folkhälsoarbetet
              ligger inte enbart hos de myndigheter och organisationer som redan
              i dag har ett uttalat ansvar för folkhälsofrågor. Ansvaret är
              vidare än så.
            </seg>
          </u>
          <u xml:id="i-e8f57c8c3de2b7bf-439" prev="i-e8f57c8c3de2b7bf-432" who="Q4946932">
            <seg xml:id="i-Ry3pgVd8waW62bo5qvbzH1">
              Visserligen var Hälsa i arbetslivet den del av folkhälsopropositionen
              som regeringen skrev minst om, men man tog faktiskt inte bort
              målområdet Hälsa i arbetslivet.
            </seg>
          </u>
          <u xml:id="i-e8f57c8c3de2b7bf-440" prev="i-e8f57c8c3de2b7bf-432" who="Q4946932">
            <seg xml:id="i-3kRPfNVx4tbXVmDueSztR6">
              I en studie med 525 brevbärare angav 49 procent av de tillfrågade
              att de hade haft knäbesvär de senaste tolv månaderna. Det kan
              jämföras med andra yrkesgrupper, till exempel lokalvårdare och
              vårdbiträden, där motsvarande siffra var 1726 procent. Besvär
              med höftleder var 40 procent vanligare, och fotbesvär var 70 procent
              vanligare.
            </seg>
          </u>
          <u xml:id="i-e8f57c8c3de2b7bf-441" prev="i-e8f57c8c3de2b7bf-432" who="Q4946932">
            <seg xml:id="i-7Zi3QNQBtCVu8F9VNjK3q2">
              Att förebygga ohälsa är målet inom folkhälsopolitiken. Det har
              vi i denna kammare varit överens om. Men betyder det ingenting
              för regeringen i praktisk politik?
            </seg>
          </u>
          <u xml:id="i-e8f57c8c3de2b7bf-442" prev="i-e8f57c8c3de2b7bf-432" who="Q4946932">
            <seg xml:id="i-2yDk3FFiXp3QNsXwVMJRa8">
              Jag upprepar frågan: Vad avser infrastrukturministern att göra
              inom sitt ansvarsområde för att förbättra hälsan i arbetslivet
              för brevbärare nu när kravet på fastighetsboxar har tagits bort?
            </seg>
          </u>
          <note type="speaker" xml:id="i-Tq2kgzMEiFQQCTtYW6q1Vd">
            Anf. 60 EVA-LENA JANSSON (s):
          </note>
          <u xml:id="i-e8f57c8c3de2b7bf-443" next="i-e8f57c8c3de2b7bf-450" who="Q3374622">
            <seg xml:id="i-BVbT4ywHbp9vNgwisHT7uj">
              Fru talman! Tack för svaret.
            </seg>
          </u>
          <u xml:id="i-e8f57c8c3de2b7bf-444" prev="i-e8f57c8c3de2b7bf-443" who="Q3374622">
            <seg xml:id="i-MqzVJjnaAVPTjDmqGRSKgy">
              Jag ska börja med att läsa högt ur en intervju i Svenska Dagbladet
              i april: Backar PTS från postboxkravet? Nej, absolut inte. Post-
              och telestyrelsens rekommendationer står fast. Det är alltså ur
              Svenska Dagbladet den 9 april i år. Sedan dess har det hänt en
              del.
            </seg>
          </u>
          <u xml:id="i-e8f57c8c3de2b7bf-445" prev="i-e8f57c8c3de2b7bf-443" who="Q3374622">
            <seg xml:id="i-XftPanotQDr2xXq4S1D9BX">
              Regeringen tillsatte en utredning, bad PTS att undersöka hur
              man kunde gå vidare och om det var förenligt med postlagen och
              postdirektivet. Svaret från PTS, som jag hänvisar till i min fråga,
              kan inte tolkas som att man inte skulle kunna ha kvar kravet på
              att installera fastighetsboxar, snarare tvärtom.
            </seg>
          </u>
          <u xml:id="i-e8f57c8c3de2b7bf-446" prev="i-e8f57c8c3de2b7bf-443" who="Q3374622">
            <seg xml:id="i-4616fP4Ub2yZBcAeMdXLjo">
              I svaret från PTS kan man läsa följande: Med hänvisning till
              att utdelning i nästan alla europeiska länder i flerfamiljshus
              sker i gemensam anläggning i entréplan eller motsvarande, kan
              enligt PTS bedömning införandet av en sådan ordning även i Sverige
              inte anses stå i strid med postdirektivets bestämmelse om utdelning.
              I direktivet förutses därmed möjligheten att i dylika fall t.ex.
              hänvisa mottagarna att hämta försändelsen på anvisat utlämningsställe.
            </seg>
          </u>
          <u xml:id="i-e8f57c8c3de2b7bf-447" prev="i-e8f57c8c3de2b7bf-443" who="Q3374622">
            <seg xml:id="i-YDRcLzvwnuujaVe17X1EBg">
              Det är precis det PTS har anfört. Då blir min fråga: Hur kan
              ministern tolka PTS skrivelse så här? Det jag skriver i min fråga
              är att man uppenbarligen måste ha feltolkat eller valt att misstolka
              PTS skrivelse och att man därmed låter PTS dra tillbaka det allmänna
              rådet. Vad är orsaken?
            </seg>
          </u>
          <u xml:id="i-e8f57c8c3de2b7bf-448" prev="i-e8f57c8c3de2b7bf-443" who="Q3374622">
            <seg xml:id="i-XJUNVs8ACqTVseun6uFtPe">
              Det kan inte vara arbetsmiljöaspekten som Gunvor har pekat på
              även om jag har förstått att regeringen inte är särskilt engagerad
              i arbetsmiljöfrågan. Neddragningen på Arbetsmiljöverket är ett
              sätt att peka på ointresset. Gunvor Ericson har i alla fall lyft
              upp frågan om folkhälsoaspekten som borde ha funnits med hos regeringen.
              Eftersom regeringen fattar beslut i dessa frågor i kollektiv anser
              jag att även folkhälsoministern och arbetsmarknadsministern har
              varit med och beslutat i frågan.
            </seg>
          </u>
          <u xml:id="i-e8f57c8c3de2b7bf-449" prev="i-e8f57c8c3de2b7bf-443" who="Q3374622">
            <seg xml:id="i-WU8Y5sPYPdg6dZqqxe8ixk">
              I svaret kan man läsa: I och med att regeringen uppdragit åt
              PTS att upphäva det allmänna rådet i denna del kommer rättsläget
              att klarna. Ursäkta en enkel tjänstledig brevbärare, men jag tycker
              faktiskt att frågan har blivit lite mer komplicerad. Det har inte
              klarnat. Regeringen säger att man tycker att det är bra med fastighetsboxar.
              Samtidigt säger man att det inte är förenligt med postdirektivet,
              trots att PTS som är myndigheten som ska granska säger att det
              är förenligt med direktivet. Hur kan det ha klarnat då? Jag kan
              i alla fall inte se det.
            </seg>
          </u>
          <u xml:id="i-e8f57c8c3de2b7bf-450" prev="i-e8f57c8c3de2b7bf-443" who="Q3374622">
            <seg xml:id="i-2wVRwbi1bqz3r6To6tgdJG">
              Det vore bra att få ett litet förtydligande i dessa frågor från
              ansvarig minister. Jag upplever att det faktiskt har hänt något.
              PTS har fått backa. Regeringen har tagit bort det allmänna rådet
              samtidigt som PTS har utrett och konstaterat att det är väl förenligt
              med postdirektivet att fortsatt ha kravet på fastighetsboxar.
              Varför gjorde regeringen på detta vis? Det, fru talman, skulle
              jag vilja ha svar på.
            </seg>
          </u>
          <note type="speaker" xml:id="i-Bohhi8tw8eoaNsRgQMACQP">
            Anf. 61 LENNART HEDQUIST (m):
          </note>
          <u xml:id="i-e8f57c8c3de2b7bf-451" next="i-e8f57c8c3de2b7bf-457" who="Q5796375">
            <seg xml:id="i-SwWKVPsMZyDhhEuHd26tP5">
              Fru talman! Jag anmälde mig till denna debatt för att markera
              det mycket tillfredsställande med regeringens beslut att uppdra
              till PTS att upphäva sitt allmänna råd beträffande fastighetsboxar.
              Posten har, som framgått, via PTS hotat med att de som inte ordnat
              postbox i trapphuset till den 1 januari 2011 kommer att vägras
              postutdelning till sina fastigheter, oavsett om det finns plats
              i trapphuset eller inte. Detta var alltså en drastisk avvikelse
              från hur postlagen skulle kunna tolkas.
            </seg>
          </u>
          <u xml:id="i-e8f57c8c3de2b7bf-452" prev="i-e8f57c8c3de2b7bf-451" who="Q5796375">
            <seg xml:id="i-Wtur8mYbKharC2rZM9jBob">
              PTS har genom sitt agerande, där man tydligt har gått det affärsdrivande
              företaget Postens ärende, skapat mycket oro bland de boende i
              flerbostadshus. Alla organisationer som företräder dessa boende,
              Hyresgästföreningen, SBC, HSB, Riksbyggen och Fastighetsägarna,
              har med rätta reagerat mot ett tämligen okänsligt förhållningssätt.
              Totalkostnaden för olika ombyggnader beräknas till ca 3 miljarder
              kronor. Den investeringen skulle, enligt hur Posten tänkte, betalas
              av de boende förutom att servicen skulle försämras, inte minst
              för de äldre.
            </seg>
          </u>
          <u xml:id="i-e8f57c8c3de2b7bf-453" prev="i-e8f57c8c3de2b7bf-451" who="Q5796375">
            <seg xml:id="i-ofd1JQR43VzwtnSEDXN3g">
              Precis som Åsa Torstensson framhåller i sitt svar finns det ingen
              anledning att tala mot fastighetsboxar som sådana. Det byggs nu
              också i nya flerbostadshus och i hus som ändå byggs om. Fastighetsboxar
              kan säkert om Posten gör en sådan bedömning vara bra om man vill
              rationalisera och göra kostnadsbesparingar vid utdelandet av post.
              Men det är Posten och ingen annan som tjänar på att flerbostadshus
              byter till postboxar i trapphusen. Att dela ut post skulle förstås
              bli billigare eftersom det krävs färre brevbärare. Därför är det
              rimligt att en sådan förändring när den sker helt separerat från
              andra åtgärder i ett hus huvudsakligen betalas av den som vinner
              ekonomiskt på åtgärden, det vill säga Posten, och inte av de boende.
            </seg>
          </u>
          <u xml:id="i-e8f57c8c3de2b7bf-454" prev="i-e8f57c8c3de2b7bf-451" who="Q5796375">
            <seg xml:id="i-KrtH7XbbP9VakSYPCFghGv">
              Själva tanken att ålägga fastighetsägarna och i förlängningen
              de boende att betala för en av Posten anvisad förändring som kommer
              just Posten till del är onekligen minst sagt märklig.
            </seg>
          </u>
          <u xml:id="i-e8f57c8c3de2b7bf-455" prev="i-e8f57c8c3de2b7bf-451" who="Q5796375">
            <seg xml:id="i-UumfcCMgkvNW2x5F9g84NY">
              Arbetsmiljöskäl brukar skjutas fram som argument för fler fastighetsboxar
              åtminstone är det argumentet som Posten själv lyfter fram. Men
              är det så egentligen? Alla vet att det förekommer annan utdelning
              fram till lägenhetsdörren, både av tidningar och av reklam. Kanske
              har till och med interpellanterna delat ut material till dörren.
              Om vi gjorde det lite till mans, vilket vi säkert gör under valkampanjer
              och sådant, skulle vi säkert vinna poäng i den så kallade stegtävlingen
              som pågår i riksdagen just nu.
            </seg>
          </u>
          <u xml:id="i-e8f57c8c3de2b7bf-456" prev="i-e8f57c8c3de2b7bf-451" who="Q5796375">
            <seg xml:id="i-3ma1m3wsP5ofQKPfR6msWV">
              I sammanhanget kan det kanske vara av intresse att Posten själv
              driver åtminstone ett tidningsutdelningsföretag. Där åberopas,
              vad jag vet, inte några arbetsmiljöskäl mot att personalen delar
              ut vid dörren.
            </seg>
          </u>
          <u xml:id="i-e8f57c8c3de2b7bf-457" prev="i-e8f57c8c3de2b7bf-451" who="Q5796375">
            <seg xml:id="i-6q1s61k8cLeiBVkxsWpUX2">
              Frågan om postbox ska i första hand ses som en möjlighet att
              göra kostnadsbesparingar i brevbärartjänsten. Då är det en fråga
              för Posten att lösa i samråd med bostadsföretagen inte något man
              med tvång via PTS ska försöka lösa.
            </seg>
          </u>
          <note type="speaker" xml:id="i-9cok5dEDP873N2JnfLMjqa">
            Anf. 62 STAFFAN DANIELSSON (c):
          </note>
          <u xml:id="i-e8f57c8c3de2b7bf-458" next="i-e8f57c8c3de2b7bf-469" who="Q5616883">
            <seg xml:id="i-HuP8ubLPtw5zopM2PXrEPr">
              Fru talman! Det är trevligt att vara med i en debatt där man
              kallar en minister för minister. Det vill jag göra också. Det
              är inte alltid det sker nu för tiden.
            </seg>
          </u>
          <u xml:id="i-e8f57c8c3de2b7bf-459" prev="i-e8f57c8c3de2b7bf-458" who="Q5616883">
            <seg xml:id="i-JvAcsxpn5RhoPnEwYbLcLL">
              Fru infrastrukturminister! Jag delade ut post i Linköping för
              några veckor sedan. Det var i flerfamiljshus med olika typer av
              brevinkast. Några var omöjliga att peta ned posten i och några
              var bra. Det var även fastighetsboxar. Jag tycker frågan är intressant
              och vill göra några inspel i diskussionen.
            </seg>
          </u>
          <u xml:id="i-e8f57c8c3de2b7bf-460" prev="i-e8f57c8c3de2b7bf-458" who="Q5616883">
            <seg xml:id="i-PE9tr5JPZTEW6dHrQRo9Np">
              Först vill jag säga att jag delar uppfattningen att det är bra
              att ministern har undanröjt påbudet att med en kraftfull piska
              hota två miljoner människor med att inte få sin post utan att
              få hämta den på posten 2011. Beslutet att undanröja PTS-direktivet
              är alltså bra.
            </seg>
          </u>
          <u xml:id="i-e8f57c8c3de2b7bf-461" prev="i-e8f57c8c3de2b7bf-458" who="Q5616883">
            <seg xml:id="i-Udgbx424q3umebyA2yqX5y">
              I sakfrågan finns det dock goda argument, vilket ministern också
              har sagt, för att installera fastighetsboxar. Det finns arbetsmiljöaspekter,
              och länderna i vår omvärld har av säkert goda skäl valt detta
              i mycket stor utsträckning. Man kan göra jämförelser med villautdelning,
              som jag återkommer till, och så vidare.
            </seg>
          </u>
          <u xml:id="i-e8f57c8c3de2b7bf-462" prev="i-e8f57c8c3de2b7bf-458" who="Q5616883">
            <seg xml:id="i-LByMEW8Ez81Wt1CKTwpYkj">
              Hur bör Posten, staten, fastighetsägare och boende gå vidare
              i frågan? Det är positivt med en utveckling till fler fastighetsboxar.
              Är det upp till parterna och den fria marknaden vilket väl är
              grunden inom de ramar som samhället sätter eller kan Posten och
              staten på något sätt driva på och skapa incitament?
            </seg>
          </u>
          <u xml:id="i-e8f57c8c3de2b7bf-463" prev="i-e8f57c8c3de2b7bf-458" who="Q5616883">
            <seg xml:id="i-V67XXdhDNxWScr8dgnmo6S">
              Jag vill ta upp en liten principiell diskussion. Medborgarna
              har rätt till postutdelning var de än bor i flerfamiljshus, på
              landsbygden och där det finns villor. På landsbygden hämtar man
              posten i sin brevlåda som ofta sitter tillsammans med andras i
              klungor. De som bor i en by har alltså olika långt till brevlådorna.
              Det kan jämföras med en fastighetsbox. Den rätt man har är att
              få den utdelad till byns brevlådesamling.
            </seg>
          </u>
          <u xml:id="i-e8f57c8c3de2b7bf-464" prev="i-e8f57c8c3de2b7bf-458" who="Q5616883">
            <seg xml:id="i-XPHsBWSqSfc3mdahbC2TWg">
              Lennart Hedquist sade att i flerfamiljshus skulle kostnaden bli
              3 miljarder. Det finns väldigt många hus. Det handlar kanske om
              500 kronor per hushåll, säg 500 000 i engångskostnad och investering.
              Det är ingen stor kostnad.
            </seg>
          </u>
          <u xml:id="i-e8f57c8c3de2b7bf-465" prev="i-e8f57c8c3de2b7bf-458" who="Q5616883">
            <seg xml:id="i-UdH4k13cgmoTQ6mqbERgNN">
              Som det är nu kan fastighetsägaren välja att installera fastighetsbox,
              vilket ger mindre kostnader för posten. Man levererar posten till
              de samlade boxarna. Eller också kan man säga att man vill ha det
              som det är nu med posten utdelad av brevbärare till varje lägenhet
              på varje plan.
            </seg>
          </u>
          <u xml:id="i-e8f57c8c3de2b7bf-466" prev="i-e8f57c8c3de2b7bf-458" who="Q5616883">
            <seg xml:id="i-2sdm5quUnEGPkYybBgK2cw">
              Det är uppenbarligen en merkostnad för posten att dela ut på
              varje plan. Så länge man har det systemet finns det ju inget ekonomiskt
              incitament att installera fastighetsboxar. Tvärtom kostar det
              en slant, så incitamentet är i dubbel bemärkelse emot.
            </seg>
          </u>
          <u xml:id="i-e8f57c8c3de2b7bf-467" prev="i-e8f57c8c3de2b7bf-458" who="Q5616883">
            <seg xml:id="i-EKcJFTYJGSwkygdLVHunK5">
              En tanke vore att om man vill ha utdelat till alla lägenheter
              kanske det ska kosta en slant eftersom man enligt postlagen kan
              sätta in fastighetsboxar. Då får man ett litet ekonomiskt incitament
              som styr marknaden, fastighetsägarna och de boende att fatta ekonomiskt
              rationella beslut.
            </seg>
          </u>
          <u xml:id="i-e8f57c8c3de2b7bf-468" prev="i-e8f57c8c3de2b7bf-458" who="Q5616883">
            <seg xml:id="i-MzSGaYsuUPBTV12CNXCw7z">
              Så länge vi har det nuvarande systemet förstår jag att det går
              sakta. Jag tycker kanske att det vore riktigare att göra som i
              byar på landet. Posten lämnas och så får man hämta den där när
              man är på väg hem oavsett om man bor nära postlådan eller långt
              bort.
            </seg>
          </u>
          <u xml:id="i-e8f57c8c3de2b7bf-469" prev="i-e8f57c8c3de2b7bf-458" who="Q5616883">
            <seg xml:id="i-8fuQJEoBAZVXRoDbMGFA6o">
              Det var mitt lilla inspel som jag vill lägga fram för diskussion
              i kammaren.
            </seg>
          </u>
          <note type="speaker" xml:id="i-SNAcb5WFzToMfBZQTDwcqa">
            Anf. 63 Statsrådet ÅSA TORSTENSSON (c):
          </note>
          <u xml:id="i-e8f57c8c3de2b7bf-470" next="i-e8f57c8c3de2b7bf-477" who="Q271235">
            <seg xml:id="i-R7FBmPMEUcAxQZF259YhMs">
              Fru talman! Till interpellanterna Gunvor G Ericson och Eva-Lena
              Jansson vill jag säga att jag uppehåller mig vid postlagen eftersom
              ni hänvisar till postlagen och Post- och telestyrelsens arbete
              och Post- och telestyrelsens allmänna råd. Därför är jag så noga
              med att svara utifrån postlagen. Post- och telestyrelsens allmänna
              råd om fastighetsboxar har tolkats som att fastighetsägare enligt
              lag har varit tvungna att installera sådana boxar. Om de inte
              har gjort det senast 2010 kan mottagarna hänvisas till särskilda
              utlämningsställen. Enligt regeringens bedömning finns det inte
              något stöd i postregleringen för att inskränka den samhällsomfattande
              posttjänsten på det här sättet.
            </seg>
          </u>
          <u xml:id="i-e8f57c8c3de2b7bf-471" prev="i-e8f57c8c3de2b7bf-470" who="Q271235">
            <seg xml:id="i-UuX8NJLQTRKMgpuamyp99u">
              Allmänna råd är allmänna råd, men de har uppfattats som tvingande.
            </seg>
          </u>
          <u xml:id="i-e8f57c8c3de2b7bf-472" prev="i-e8f57c8c3de2b7bf-470" who="Q271235">
            <seg xml:id="i-LLV5SvLXdhhF2kAabv3K1x">
              Brevbärarnas arbetsmiljö styrs av arbetsmiljölagstiftningen.
              Det är Arbetsmiljöverket som utövar den tillsynen. Det är mycket
              olyckligt, också för brevbärarnas skull, att blanda ihop två lagstiftningar
              på detta sätt. Arbetsgivaren har förstahandsansvaret för arbetsmiljön.
            </seg>
          </u>
          <u xml:id="i-e8f57c8c3de2b7bf-473" prev="i-e8f57c8c3de2b7bf-470" who="Q271235">
            <seg xml:id="i-GtSYJbkD1mwvfUajGPC7ad">
              Jag trodde i min enfald att Eva-Lena Jansson som tidigare förbundsstyrelseledamot
              i Seko också ansåg det. Ibland blir jag något förvånad över argumenteringen.
            </seg>
          </u>
          <u xml:id="i-e8f57c8c3de2b7bf-474" prev="i-e8f57c8c3de2b7bf-470" who="Q271235">
            <seg xml:id="i-W73L7h5RFrSx6AFhqWaAQp">
              Så till Staffan Danielsson. Det finns, som sagt, en arbetsmiljölagstiftning
              som ska se till att brevbärarna har en god arbetsmiljö, men det
              har en särskild lagstiftning att utgå från. Arbetsmiljölagstiftningen
              ligger inte inom mitt eller PTS ansvarsområde. Det är arbetsmarknadsministern
              som har det ansvaret. Eftersom interpellanterna hänvisar till
              Post- och telestyrelsen och postlagen är det mitt ansvar att svara
              på frågan.
            </seg>
          </u>
          <u xml:id="i-e8f57c8c3de2b7bf-475" prev="i-e8f57c8c3de2b7bf-470" who="Q271235">
            <seg xml:id="i-QKJYPG8EWNBYndDyshiSR9">
              Fru talman! Jag måste fråga om Eva-Lena Jansson tycker att det
              är lämpligt att en lagstiftning som berör den samhällsomfattande
              posttjänsten också ska inkludera arbetsmiljö. I så fall måste
              jag fråga om det finns fler områden som har motsvarande synergieffekter
              som vi ska kunna använda oss av.
            </seg>
          </u>
          <u xml:id="i-e8f57c8c3de2b7bf-476" prev="i-e8f57c8c3de2b7bf-470" who="Q271235">
            <seg xml:id="i-UDZp3kgggAoUaQA2iNm9vB">
              Ska vi använda oss av skollagen för att säkerställa lärares rätt
              till semesterersättning?
            </seg>
          </u>
          <u xml:id="i-e8f57c8c3de2b7bf-477" prev="i-e8f57c8c3de2b7bf-470" who="Q271235">
            <seg xml:id="i-AbUDCEhwNTZNZyVhbvngUJ">
              Jag tror att det är mycket olyckligt att blanda ihop äpplen och
              päron. Vi har postlagen för postfrågor, och vi har arbetsmiljölagstiftning
              för arbetsmiljöfrågor.
            </seg>
          </u>
          <note type="speaker" xml:id="i-DUsXNwwmxAZzQsnM9EZcRX">
            Anf. 64 GUNVOR G ERICSON (mp):
          </note>
          <note xml:id="i-FVmpNyfAAXiuB2NgKEN3Ct">
            Fru talman! Tack, Åsa Torstensson, för några förtydliganden.
          </note>
          <u xml:id="i-e8f57c8c3de2b7bf-478" next="i-e8f57c8c3de2b7bf-486" who="Q4946932">
            <seg xml:id="i-QTrqaEvuLura5ixu5kQGsP">
              Regeringen fattar beslut kollektivt. Frågor som ger konsekvenser
              för arbetsmiljön är ju inte bara avhängiga den lagstiftning som
              gäller där.
            </seg>
          </u>
          <u xml:id="i-e8f57c8c3de2b7bf-479" prev="i-e8f57c8c3de2b7bf-478" who="Q4946932">
            <seg xml:id="i-4zXwgGxfGPjXCZrhe6HoXC">
              Jag tycker att det var bra att Staffan Danielsson håller med
              mig om att det behövs incitament för att det ska hända något i
              den här frågan. Det var just därför jag ställde min tredje fråga
              i interpellationen. Den löd: Vilka styrmedel eller incitament
              avser statsrådet att ta initiativ till för att öka användningen
              av fastighetsboxar?
            </seg>
          </u>
          <u xml:id="i-e8f57c8c3de2b7bf-480" prev="i-e8f57c8c3de2b7bf-478" who="Q4946932">
            <seg xml:id="i-SSFrpzY45wmZVTxSvV4ccy">
              Det har en påverkan på arbetsmiljön. Man kan fundera över vad
              motståndet bygger på. Bygger det på att det skulle vara för dyrt
              för fastighetsägare att installera fastighetsboxar, vilket Lennart
              Hedquist var inne på, och att det är det som är problemet?
            </seg>
          </u>
          <u xml:id="i-e8f57c8c3de2b7bf-481" prev="i-e8f57c8c3de2b7bf-478" who="Q4946932">
            <seg xml:id="i-C7pkBZfimEChNaN3UTP9u2">
              Genomsnittspriset för en godkänd fastighetsbox ligger på ungefär
              500 kronor, men den totala bilden av sjukvården i samhället, om
              vi ska se det ur ett folkhälsoekonomiskt perspektiv, är att en
              brevbärare löper 231 procent större risk än andra yrkesgrupper
              att drabbas av besvär i en höftled enligt en SCB-undersökning.
              Resultatet från den SCB-undersökningen är alarmerande eftersom
              även brevbärare med god hälsa enligt bedömningarna riskerar att
              ta skada av sina arbetsförhållanden.
            </seg>
          </u>
          <u xml:id="i-e8f57c8c3de2b7bf-482" prev="i-e8f57c8c3de2b7bf-478" who="Q4946932">
            <seg xml:id="i-67N8qma6zWPWJCG2S81tot">
              Att jämföra med dem som delar ut direktreklam är rent fel eftersom
              de inte alls har samma frekvens av trappspring som brevbärare
              som gör det varje dag.
            </seg>
          </u>
          <u xml:id="i-e8f57c8c3de2b7bf-483" prev="i-e8f57c8c3de2b7bf-478" who="Q4946932">
            <seg xml:id="i-Y8FtGwKekQNvUFLDVEnfVm">
              Att ta bort styrmedel för att installera fastighetsbox underlättar
              inte arbetsmiljöarbetet. Jag uppfattar tyvärr att ministern i
              sitt anförande säger att arbetsmiljöarbetet inte ligger på ministerns
              bord. Det här är ytterligare ett exempel i raden av åtgärder från
              den moderatledda regeringen som slår undan benen för arbetsmiljöarbetet.
              Utan tryck i frågan, det vill säga någon form av krav på införande,
              händer mycket lite.
            </seg>
          </u>
          <u xml:id="i-e8f57c8c3de2b7bf-484" prev="i-e8f57c8c3de2b7bf-478" who="Q4946932">
            <seg xml:id="i-7REgBhmuEr2u5zTsv5SjqX">
              I min egen valkrets, Sörmland, är det bara några få procent av
              fastigheterna som har fastighetsbox. Jag har också delat ut post
              tillsammans med brevbärare i Katrineholm och besökt fastigheter
              med och utan fastighetsbox.
            </seg>
          </u>
          <u xml:id="i-e8f57c8c3de2b7bf-485" prev="i-e8f57c8c3de2b7bf-478" who="Q4946932">
            <seg xml:id="i-AXrrndknYmX3r6P5HABmzg">
              Service till personer med särskilda behov kan tillgodoses genom
              undantag. Varför ska undantagen styra att vi inte ska få ha regler
              som ställer krav?
            </seg>
          </u>
          <u xml:id="i-e8f57c8c3de2b7bf-486" prev="i-e8f57c8c3de2b7bf-478" who="Q4946932">
            <seg xml:id="i-D7d2quqtcbvHLVJcEKbuZm">
              Statsrådets ansvar styrs av de beslut som är fattade i denna
              kammare. Folkhälsoansvaret kan ministern inte frånsäga sig eftersom
              regeringen har sagt att det ingår i alla politikområden. Det går
              inte att bara hänvisa till arbetsmiljölagen.
            </seg>
          </u>
          <note type="speaker" xml:id="i-BgbifEFUXZ9L3jupgj6DCu">
            Anf. 65 EVA-LENA JANSSON (s):
          </note>
          <u xml:id="i-e8f57c8c3de2b7bf-487" next="i-e8f57c8c3de2b7bf-493" who="Q3374622">
            <seg xml:id="i-WQWMaEwpwiSNYVxtJgcPp5">
              Fru talman! Jag hängde upp alla mina frågor på det postdirektiv
              som vi på något sätt ska harmonisera med. Vi tillhör ju sedan
              ett antal år EU, och då är det viktigt att vi har en sammanhållen
              lagstiftning på de olika områdena.
            </seg>
          </u>
          <u xml:id="i-e8f57c8c3de2b7bf-488" prev="i-e8f57c8c3de2b7bf-487" who="Q3374622">
            <seg xml:id="i-5KUVf56QdTno1UcgLPJXtJ">
              I PTS utredning sägs: Vad gäller övriga Europa så föreskriver,
              enligt ovan, postdirektivet som huvudregel utdelning vid varje
              fysisk eller juridisk persons bostad respektive lokaler, och sedan
              säger PTS det som nämndes tidigare. Det är en myndighet som konstaterar
              detta. Jag vill säga att det inte handlar om någon intresseorganisation
              utan om en myndighet, vilket jag tycker är viktigt att påpeka
              med tanke på det inlägg som Lennart Hedquist hade.
            </seg>
          </u>
          <u xml:id="i-e8f57c8c3de2b7bf-489" prev="i-e8f57c8c3de2b7bf-487" who="Q3374622">
            <seg xml:id="i-GqJxjgVyqfY4ewm6Yw96QF">
              Vi föreskriver till exempel fastighetsägarna att ha hissar i
              vissa fastigheter utifrån hur de är byggda, antalet våningar och
              så vidare. Då har vi som ett incitament insatt hissbidrag, men
              fastighetsägaren är i alla fall skyldig att installera hiss. Är
              det i så fall något som Lennart Hedquist tänker avföra?
            </seg>
          </u>
          <u xml:id="i-e8f57c8c3de2b7bf-490" prev="i-e8f57c8c3de2b7bf-487" who="Q3374622">
            <seg xml:id="i-DfmSawuCdNHjbbe7TL5N81">
              Vi har talat om en fusion mellan Posten Sverige och Posten Danmark.
              I Danmark finns en lagstiftning om fastighetsboxar, vilket jag
              tror att statsrådet känner till. Något som är viktigt att poängtera
              och som jag tror att alla, oavsett parti, är överens om är att
              det finns en postutdelning och att den sker fem dagar i veckan
              till flertalet boende och företag i Sverige.
            </seg>
          </u>
          <u xml:id="i-e8f57c8c3de2b7bf-491" prev="i-e8f57c8c3de2b7bf-487" who="Q3374622">
            <seg xml:id="i-C5bdFPRcy6e6nyxXzbMngb">
              PTS skriver att myndighetens utgångspunkt är att en övergång
              till utdelning i fastighetsboxar bidrar till att säkerställa att
              den samhällsomfattande posttjänsten även på sikt kan tillhandahållas
              alla med god kvalitet och till rimliga priser. Detta är det övergripande
              skälet till myndighetens agerande. Det är alltså inte, som några
              hävdat, arbetsmiljöskälen, även om de naturligtvis är viktiga
              med tanke på dem som jobbar med utdelning. Detta påpekar man också
              och hänvisar till en utredning som gjorts av Linköpings universitet
              vad gäller belastningsskador och så vidare. Det är alltså viktigt
              att komma ihåg.
            </seg>
          </u>
          <u xml:id="i-e8f57c8c3de2b7bf-492" prev="i-e8f57c8c3de2b7bf-487" who="Q3374622">
            <seg xml:id="i-5LLFkjSHJdAbtzToAPNDU6">
              Jag tycker att vi i denna diskussion ska hålla oss till vad myndigheten
              sagt. Som jag uppfattat det hela har PTS konstaterat att det inte
              är mot postdirektivet som ju har införlivats i svensk lagstiftning,
              det ligger alltså under vår postlag eller mot reglerna att införa
              krav på fastighetsboxar. Något sådant finns inte. Det har PTS
              konstaterat. Jag tycker inte att jag får svar på frågan.
            </seg>
          </u>
          <u xml:id="i-e8f57c8c3de2b7bf-493" prev="i-e8f57c8c3de2b7bf-487" who="Q3374622">
            <seg xml:id="i-SPSH1W2pSeJx9N9Suw3fVt">
              Sedan är det glädjande att statsrådet har koll på mitt cv, fru
              talman, men det är en helt annan fråga.
            </seg>
          </u>
          <note type="speaker" xml:id="i-Jo5kB8GPzj5Jfabq2oZdTX">
            Anf. 66 LENNART HEDQUIST (m):
          </note>
          <u xml:id="i-e8f57c8c3de2b7bf-494" next="i-e8f57c8c3de2b7bf-496" who="Q5796375">
            <seg xml:id="i-8P2dKmP4g5isFs6rSnqG3W">
              Fru talman! För att det inte ska råda någon missuppfattning om
              det som Eva-Lena Jansson tog upp är det självklart att man med
              lag kan bestämma att alla flerbostadshus ska ha postboxar på samma
              sätt som i fråga om hiss, men det är en mycket olämplig lag att
              införa på det sätt som PTS hade tänkt sig. Det är det vi reagerar
              mot.
            </seg>
          </u>
          <u xml:id="i-e8f57c8c3de2b7bf-495" prev="i-e8f57c8c3de2b7bf-494" who="Q5796375">
            <seg xml:id="i-K3e7cZn8apjLF2H85tL7Yn">
              Om man ska genomföra det hela så snabbt som tanken var är det
              en väldigt stor samhällsekonomisk kostnad som man får ta. Ett
              betydligt bättre sätt att genomföra detta är att den som har glädje
              av att det sätts in postboxar och det är ju Posten tillsammans
              med de berörda bostadsföretagen successivt ser till att installera
              sådana när tillfälle ges och på de grunder det går att åstadkomma
              detta. Incitamentet att åstadkomma detta ligger självklart hos
              Posten, inte hos bostadsföretagen. Servicen blir ju sämre, vilket
              framför allt gäller de äldre. Eftersom många äldre bor i flerbostadshus
              har man frågat sig vilka de samhällsekonomiska kostnaderna blir
              om detta brådstörtat införs i just de husen. Det handlar om kostnader
              för hemtjänstpersonal med flera som också berörs av dessa förändringar.
            </seg>
          </u>
          <u xml:id="i-e8f57c8c3de2b7bf-496" prev="i-e8f57c8c3de2b7bf-494" who="Q5796375">
            <seg xml:id="i-YGdHZ3uamaBamPt2schYBr">
              Sedan tycker jag att ni som åberopar arbetsmiljöskälen måste
              fundera lite grann på varför dessa arbetsmiljöskäl i så fall inte
              gäller vid tidningsutdelning. Tidningsutdelningsföretagen är naturligtvis
              bestämda på att det inte finns några arbetsmiljöskäl att åberopa
              när de levererar tidningarna vid dörren. De vet nämligen att om
              man där tillämpade någon form av obligatorisk box skulle det automatiskt
              leda till att mycket färre prenumererade på tidningarna. Och varför
              åberopar man inte arbetsmiljöskälen när det gäller reklamutdelning,
              som också sker till dörren? Då inser man att det inte är arbetsmiljöskälen
              som styr detta.
            </seg>
          </u>
          <note type="speaker" xml:id="i-Crdtv3UBKQSqavNq2JsBoA">
            Anf. 67 STAFFAN DANIELSSON (c):
          </note>
          <u xml:id="i-e8f57c8c3de2b7bf-497" next="i-e8f57c8c3de2b7bf-501" who="Q5616883">
            <seg xml:id="i-9kxxSMASoNQaCGDBewK4N9">
              Fru talman! Låt mig bara förtydliga den poäng och det förslag
              som jag lyfte fram till diskussion inför framtiden. Jag tycker
              att fastighetsboxar är bra, och enligt enkätundersökningar uppskattas
              de av dem som får dem installerade i husen.
            </seg>
          </u>
          <u xml:id="i-e8f57c8c3de2b7bf-498" prev="i-e8f57c8c3de2b7bf-497" who="Q5616883">
            <seg xml:id="i-A8NScVKsQar6Nq7Q579TQp">
              Att utvecklingen går sakta när det gäller att etablera dem i
              Sverige tror jag i rätt hög grad beror på att två ekonomiska incitament
              talar för att behålla den dyrare lägenhetsutdelningen. Dels är
              det en investeringskostnad att installera boxar, dels kan man
              utan kostnad välja mellan högre kvalitet, det vill säga lägenhetsutdelning,
              och fastighetsboxar, och då väljer man den högre kvaliteten trots
              att det kostar mer pengar.
            </seg>
          </u>
          <u xml:id="i-e8f57c8c3de2b7bf-499" prev="i-e8f57c8c3de2b7bf-497" who="Q5616883">
            <seg xml:id="i-9eUz7eyhCYhVVAYcVfdNK1">
              Jag kan som exempel nämna att i den by där jag bor är vi fyra
              hushåll som servas av ett brevlådeställ med fyra brevlådor. Vi
              har 50200 meter till våra brevlådor där vi hämtar posten. Jag
              känner mig övertygad om att ifall vi krävde villautdelning skulle
              det antingen inte medges eller också kosta pengar. Om postlagen
              innebär att man i flerfamiljshus har rätt att få posten till flerfamiljshuset
              funderar jag på om man då har rätt att kräva att posten utan merkostnad
              också ska delas ut på åttonde våningen. Det är inte alldeles givet,
              tycker jag.
            </seg>
          </u>
          <u xml:id="i-e8f57c8c3de2b7bf-500" prev="i-e8f57c8c3de2b7bf-497" who="Q5616883">
            <seg xml:id="i-QB218n4wAcVCXjibpCMqQY">
              Frågan är om Posten inom lagens ram skulle kunna ta ut ett självkostnadspris
              för den merkostnad det innebär att åka upp i hela huset. Jag tror
              att de ekonomiska incitamenten kanske skulle fungera på ett mer
              transparent och rättvis sätt om man valde mer likvärdigt mellan
              de olika alternativen.
            </seg>
          </u>
          <u xml:id="i-e8f57c8c3de2b7bf-501" prev="i-e8f57c8c3de2b7bf-497" who="Q5616883">
            <seg xml:id="i-Uu2U4CMpiKz8GM1jYJWNLj">
              Det kan finnas hakar som jag missat, fru infrastrukturminister,
              men jag ville ändå lyfta upp frågan till diskussion.
            </seg>
          </u>
          <note type="speaker" xml:id="i-Sn4L88weapKPvaSpXJ3upe">
            Anf. 68 KERSTIN ENGLE (s):
          </note>
          <u xml:id="i-e8f57c8c3de2b7bf-502" next="i-e8f57c8c3de2b7bf-505" who="Q3358804">
            <seg xml:id="i-Tx13GTDsG1kzsP81nDCuwH">
              Fru talman! Det har sagts mycket om arbetsmiljöfrågorna, och
              de är naturligtvis väldigt viktiga. Det finns 18 000 postutdelare,
              och vi ska självfallet värna deras arbetsmiljö.
            </seg>
          </u>
          <u xml:id="i-e8f57c8c3de2b7bf-503" prev="i-e8f57c8c3de2b7bf-502" who="Q3358804">
            <seg xml:id="i-XzmaLKNotpvrJCCidFd51a">
              Jag skulle vilja ta upp en annan aspekt. I utredningen Postmarknad
              i förändring konstaterades att fastighetsboxar bör finnas och
              inrättandet påskyndas. Det uppdraget gav utredningen till PTS.
              Min fråga till ministern är om hon har en annan mening än vad
              som gäller för det uppdrag som utredningen gav till PTS. Ska man
              tolka ministern så att det är skrivningen om arbetsmiljö- och
              effektiviseringsskäl som är anledningen till att hon anser att
              det strider mot postlagen? Om PTS inte hade tagit upp den argumentationen
              undrar jag om det då varit okej för ministern att PTS skulle fortsätta
              att verka enligt utredningens direktiv.
            </seg>
          </u>
          <u xml:id="i-e8f57c8c3de2b7bf-504" prev="i-e8f57c8c3de2b7bf-502" who="Q3358804">
            <seg xml:id="i-QN26F9fhuQ5tSrV12k9193">
              Den internationella utvecklingen och en ökad säkerhet för de
              boende har redan nämnts. De 400 000 personer som har fastighetsboxar
              är mycket nöjda med dem.
            </seg>
          </u>
          <u xml:id="i-e8f57c8c3de2b7bf-505" prev="i-e8f57c8c3de2b7bf-502" who="Q3358804">
            <seg xml:id="i-VeaJAWPDpjwJxh7217nGc8">
              Ett annat argument som PTS hade var att säkra övernattsbefordran.
              Jag vill gärna att ministern förtydligar detta så att det inte
              finns några tveksamheter om att vi ska hålla fast vid övernattsbefordran.
              Det är väl inte så att det finns någon annan tanke om det så att
              det omkullkastar PTS sätt att arbeta? Man kan tillägga att grunden
              i PTS allmänna råd är att postutdelning ska ske i fastighetsboxar.
            </seg>
          </u>
          <note type="speaker" xml:id="i-QjhKoRPh511Q2SLuauquXi">
            Anf. 69 Statsrådet ÅSA TORSTENSSON (c):
          </note>
          <u xml:id="i-e8f57c8c3de2b7bf-506" next="i-e8f57c8c3de2b7bf-510" who="Q271235">
            <seg xml:id="i-R8MYfAFscdKMv3v1UTKVGc">
              Fru talman! Jag vänder mig till Eva-Lena Jansson och Gunvor G
              Ericson med anledning av deras frågor om mitt eventuella motstånd
              mot fastighetsboxar. Låt mig återigen säga: Jag är inte emot fastighetsboxar.
              Använd inte postlagen för att driva frågor som inte styrs av postlagen!
            </seg>
          </u>
          <u xml:id="i-e8f57c8c3de2b7bf-507" prev="i-e8f57c8c3de2b7bf-506" who="Q271235">
            <seg xml:id="i-876AdRd2fw82HpCFy3Nxx3">
              Jag tycker att det är oerhört olyckligt om vi i en debatt med
              riksdagens lagstiftare ska bli oeniga om vad allmänna råd är.
              Allmänna råd är ungefär som Socialstyrelsens hänvisningar. Det
              är inget annat än allmänna råd. Men det har tolkats som att det
              skulle vara hot och tvång om att man om man inte har installerat
              boxar senast 2010 skulle hänvisas till särskilda utlämningsställen.
              Det är därför regeringen kollektivt har fattat beslutet att ge
              Post- och telestyrelsen i uppdrag att ta bort oklarheterna.
            </seg>
          </u>
          <u xml:id="i-e8f57c8c3de2b7bf-508" prev="i-e8f57c8c3de2b7bf-506" who="Q271235">
            <seg xml:id="i-VHoZ7idEpJiu3JRcAjqQDA">
              Det är oerhört olyckligt att blanda ihop arbetsmiljölagstiftningen
              och postlagen. Jag uppfattade inte att Eva-Lena Jansson ansåg
              att den postreglering som ansvarar för samhällsomfattande posttjänster
              i landet ska styra arbetsmiljölagstiftningen. I min enfald trodde
              jag att det i första hand var arbetsgivarens ansvar att sköta
              och ta ansvar för en god arbetsmiljö. Vi har en arbetsmiljölagstiftning
              som ska reglera detta.
            </seg>
          </u>
          <u xml:id="i-e8f57c8c3de2b7bf-509" prev="i-e8f57c8c3de2b7bf-506" who="Q271235">
            <seg xml:id="i-PWJs2yQzEHR3KuphW27H3Z">
              Till Eva-Lena Jansson vill jag säga att Post- och telestyrelsen
              mycket riktigt inte är någon intresseorganisation. Däremot har
              jag mött en mycket stark intresseorganisation, Forum för fastighetsboxar,
              som mycket olyckligt har använt sig av postlagen för att argumentera
              för att tvinga fram införandet av fastighetsboxar. Det är mycket
              olyckligt. Det är därför jag sett mig tvungen att lyfta fram frågan
              och vikten av att förtydliga att allmänna råd är allmänna råd.
              Det är inget tvingande med de inriktningarna. Det är därför vi
              nu har förtydligat och gett Post- och telestyrelsen i uppdrag
              att se över de allmänna råden.
            </seg>
          </u>
          <u xml:id="i-e8f57c8c3de2b7bf-510" prev="i-e8f57c8c3de2b7bf-506" who="Q271235">
            <seg xml:id="i-NGG2k9KfUVFhEkiTNUpwt5">
              Jag måste ställa en öppen fråga: Varför använder vi inte arbetsmiljölagstiftningen
              i de frågeställningar som interpellanterna lyfter fram? Varför
              är inte arbetsmiljölagstiftningen den rätta lagstiftningen att
              använda i detta sammanhang? Vi har en postlag som ska styra rätten
              till samhällsomfattande posttjänster i detta land. Varför använder
              ni arbetsmiljölagstiftningen som en del av postregleringen? Den
              är i det här sammanhanget inte användbar.
            </seg>
          </u>
          <note type="speaker" xml:id="i-CZ6bjjn6ZTJ8htaRwu4b4H">
            Anf. 70 GUNVOR G ERICSON (mp):
          </note>
          <u xml:id="i-e8f57c8c3de2b7bf-511" next="i-e8f57c8c3de2b7bf-516" who="Q4946932">
            <seg xml:id="i-MiBu77gvDuX5RgU3deWNRu">
              Fru talman! Jag tackar ministern för förtydligandet.
            </seg>
          </u>
          <u xml:id="i-e8f57c8c3de2b7bf-512" prev="i-e8f57c8c3de2b7bf-511" who="Q4946932">
            <seg xml:id="i-UsJbvPzobjLdaircpSnjcL">
              Jag använder inte postlagen som min utgångspunkt i frågorna till
              statsrådet, utan initiativen, de beslut som regeringen har fattat,
              eftersom de ger konsekvenser utifrån folkhälsoaspekter, och det
              ansvar som ministern har enligt det som vi har varit överens om
              i kammaren när det gäller hälsa i arbetslivet.
            </seg>
          </u>
          <u xml:id="i-e8f57c8c3de2b7bf-513" prev="i-e8f57c8c3de2b7bf-511" who="Q4946932">
            <seg xml:id="i-TDNkcQ7UVUqamT93c4AD5y">
              Det var väl inte så att ändringen av rubrik som regeringen gjorde
              när det gällde målområden i folkhälsan hade något mer än symbolisk
              betydelse? Regeringen förklarade här i kammaren när vi skulle
              ändra rubrikerna att det bara var semantiska frågor. Man ändrade
              skrivningen från Ökad hälsa i arbetslivet till bara Hälsa i arbetslivet.
              Jag hoppas verkligen inte att det fanns någon symbolik i det.
            </seg>
          </u>
          <u xml:id="i-e8f57c8c3de2b7bf-514" prev="i-e8f57c8c3de2b7bf-511" who="Q4946932">
            <seg xml:id="i-121NmUZC33ZfH6koBNjY9N">
              Sex år är en ganska lång tid. Från PTS beslut till genomförandet
              gick det sex år. Men det är klart: Har man inte börjat agera förrän
              det återstår tre fyra år kanske man tycker att det går fort.
            </seg>
          </u>
          <u xml:id="i-e8f57c8c3de2b7bf-515" prev="i-e8f57c8c3de2b7bf-511" who="Q4946932">
            <seg xml:id="i-S1fXhE4eANnJAx6GqG4qHb">
              Lennart Hedquist lyssnade uppenbarligen inte på vad jag sade.
              Det går inte att jämföra arbetsmiljön för direktreklamutdelare,
              som gör det entvå gånger i veckan, med arbetsmiljön för brevbärare,
              som gör det fem gånger i veckan.
            </seg>
          </u>
          <u xml:id="i-e8f57c8c3de2b7bf-516" prev="i-e8f57c8c3de2b7bf-511" who="Q4946932">
            <seg xml:id="i-JPradwu9UcYxw1cxiDHmXh">
              Arbetsmiljölagen har Arbetsmiljöverket att se till. Men Arbetsmiljöverket
              är en myndighet som den här regeringen har sett till att dra undan
              benen för genom att ta bort väldigt mycket av deras resurser.
              Min frågeställning gjordes utifrån folkhälsopropositionen, och
              den har ministern varit med och beslutat om.
            </seg>
          </u>
          <note type="speaker" xml:id="i-6v4TCMquGbUSzM7duG2CGC">
            Anf. 71 EVA-LENA JANSSON (s):
          </note>
          <u xml:id="i-e8f57c8c3de2b7bf-517" next="i-e8f57c8c3de2b7bf-521" who="Q3374622">
            <seg xml:id="i-RtegyRPWrZvabWZ9QkqkaA">
              Fru talman! Jag tycker att Arbetsmiljöverkets verksamhet är jätteviktig.
              Jag tycker att arbetsmiljö är en viktig fråga. Det har jag jobbat
              med som skyddsombud. Den här regeringen har sagt att Arbetsmiljöverkets
              verksamhet inte är så viktig och att man därför kan spara in 180
              miljoner på den. Den frågan är väl förtydligad nu.
            </seg>
          </u>
          <u xml:id="i-e8f57c8c3de2b7bf-518" prev="i-e8f57c8c3de2b7bf-517" who="Q3374622">
            <seg xml:id="i-RXJ65ppAxy61vQ5pRNeDN9">
              Jag har hänvisat till att en myndighet som är tillsatt av riksdagen,
              PTS, skriver att man ska kunna upprätthålla en samhällsomfattande
              posttjänst som även på sikt kan tillhandahållas alla med god kvalitet
              och rimliga priser. Man konstaterar också att det inte bryter
              mot postdirektivet på Europanivå. Jag får inte svar på frågorna
              om varför vi då inte skulle kunna ha de kraven på fastighetsboxar.
              Vi har inte fått svar. Jag har ställt frågan tre gånger, fru talman,
              men får i alla fall inget svar.
            </seg>
          </u>
          <u xml:id="i-e8f57c8c3de2b7bf-519" prev="i-e8f57c8c3de2b7bf-517" who="Q3374622">
            <seg xml:id="i-W2SZmUor1Rbyfi334pga9x">
              Jag konstaterar också att efter den framtida postfusionen kommer
              det samägda bolaget att ha olika spelregler i Danmark och Sverige.
              Det har ministern inte heller valt att beröra.
            </seg>
          </u>
          <u xml:id="i-e8f57c8c3de2b7bf-520" prev="i-e8f57c8c3de2b7bf-517" who="Q3374622">
            <seg xml:id="i-JLFRYL2RAq2C5Yhot9De8F">
              Det är viktigt att man lyfter fram frågan vilka signaler man
              ger. Vad tycker man är viktigt? Du säger att PTS allmänna råd
              är ungefär som Socialstyrelsens råd att äta sexåtta brödskivor
              om dagen. Om det hade varit på det sättet hade det inte funnits
              någon poäng med att dra bort rådet. Eller hur? Det var en semantisk
              fråga naturligtvis, men det är inte riktigt likadant. Det här
              var ett direktiv där man pekade på vikten av att få en väl fungerande
              samhällsomfattande posttjänst i hela landet som skulle kunna säkras
              trots den teknikutveckling vi har.
            </seg>
          </u>
          <u xml:id="i-e8f57c8c3de2b7bf-521" prev="i-e8f57c8c3de2b7bf-517" who="Q3374622">
            <seg xml:id="i-HsgKtdZj2N98kfMH2kWDkh">
              Sist vill jag tala om för Lennart Hedquist att om man jämför
              postutdelning, gruppreklamsutdelning och tidningsutdelning skiljer
              det sig i mängd, i omfattning och framför allt i tyngd. Välkomna
              ut i verkligheten!
            </seg>
          </u>
          <note type="speaker" xml:id="i-76isfAqWP1Gmwh9jk6ch4E">
            Anf. 72 KERSTIN ENGLE (s):
          </note>
          <u xml:id="i-e8f57c8c3de2b7bf-522" next="i-e8f57c8c3de2b7bf-523" who="Q3358804">
            <seg xml:id="i-our7F2BLgGXnbsQz6zPzZ">
              Fru talman! Jag hoppas att jag får svar på mina frågor i ministerns
              nästa inlägg. Här pratas mycket om att regleringen upplevs som
              hot och tvång. Det pratas om kostnader. Men då måste det innebära
              att PTS inte kan reglera hur posten ska delas ut i flerbostadshus,
              men kan reglera hur posten ska delas ut i villaområden. Jag skulle
              väldigt gärna vilja ha min post närmare dörren vid min villa.
              Jag tolkar det här som att jag kan gå hem och flytta min postlåda.
              Det finns regleringar för hur posten ska delas ut på landet. Finns
              det alldeles för få boende ska man ha de postlådesamlingar som
              Staffan Danielsson talade om. Det är reglerat. Vad är det som
              gör att det är så omöjligt att reglera i flerbostadshus?
            </seg>
          </u>
          <u xml:id="i-e8f57c8c3de2b7bf-523" prev="i-e8f57c8c3de2b7bf-522" who="Q3358804">
            <seg xml:id="i-2JfSqkQFnbkCRmQssTPx8C">
              Sedan har vi de andra argument som PTS har tagit fram. Om ministern
              absolut inte kan acceptera arbetsmiljöargumentationen finns det
              ändå argument från PTS: internationell utveckling, säkrare övernattsbefordran
              och ökad säkerhet i fastigheterna för de boende. Jag vill ha svar
              på frågan om ministern tycker att de argumenten från PTS också
              är dåliga.
            </seg>
          </u>
          <note type="speaker" xml:id="i-W7ecXkM8hkCSfscyNruwbG">
            Anf. 73 Statsrådet ÅSA TORSTENSSON (c):
          </note>
          <u xml:id="i-e8f57c8c3de2b7bf-524" next="i-e8f57c8c3de2b7bf-531" who="Q271235">
            <seg xml:id="i-CPeHojTzSTXjjDTDHgUrwH">
              Fru talman! Jag blir något förvånad över att vi har en lagstiftande
              församling som inte anser att lagar ska följas och hänvisar till
              postlagen i ett ärende där postlagen inte är styrande.
            </seg>
          </u>
          <u xml:id="i-e8f57c8c3de2b7bf-525" prev="i-e8f57c8c3de2b7bf-524" who="Q271235">
            <seg xml:id="i-4aqhbQbdCfRtbGpLfKLdit">
              Jag förstår förvirringen med tanke på Post- och telestyrelsens
              allmänna råd, som inte är annat än allmänna råd. Vi har gett Post-
              och telestyrelsen i uppdrag att förtydliga uppgifterna.
            </seg>
          </u>
          <u xml:id="i-e8f57c8c3de2b7bf-526" prev="i-e8f57c8c3de2b7bf-524" who="Q271235">
            <seg xml:id="i-YChHCHo3djVCDdz53bmjBu">
              Det är Arbetsmiljöverket som utövar tillsyn över att arbetsmiljölagen
              tillämpas. Arbetsmiljöverket har analyserat läget efter regeringens
              beslut den 2 oktober och har beslutat att inte ändra det tidigare
              ställningstagandet.
            </seg>
          </u>
          <u xml:id="i-e8f57c8c3de2b7bf-527" prev="i-e8f57c8c3de2b7bf-524" who="Q271235">
            <seg xml:id="i-Kcxhh6jxiUz762TjjndYSy">
              Även Arbetsmiljöverket har med anledning av diskussionen gått
              in för att studera ärendet utifrån regeringens beslut den 2 oktober.
              Det är viktigt att se att enligt arbetsmiljölagen ska arbetsgivaren
              vidta alla åtgärder för att förebygga att arbetstagaren råkar
              ut för ohälsa eller olycksfall.
            </seg>
          </u>
          <u xml:id="i-e8f57c8c3de2b7bf-528" prev="i-e8f57c8c3de2b7bf-524" who="Q271235">
            <seg xml:id="i-D7ABrbeyk6TfyiGapJdWkm">
              Det är Arbetsmiljöverket som utövar tillsyn enligt lagstiftningen.
              Här har postregleringen ingen funktion att fylla. Jag hoppas verkligen
              att jag nu har förtydligat detta.
            </seg>
          </u>
          <note xml:id="i-DQGKX9T9UzghtdyJhHXzJm">
            Överläggningen var härmed avslutad.
          </note>
          <note xml:id="i-PrwM9u9K9mkQLabG1dT3cn">
            11 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-6zxWPapstsWr6sU7aUEYvk">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-e8f57c8c3de2b7bf-529" prev="i-e8f57c8c3de2b7bf-524" who="Q271235">
            <seg xml:id="i-SipiJHWA38FTcaLmKQbwgD">
              KOM(2008)306
            </seg>
          </u>
          <note xml:id="i-XCENoev6nAXX8dBkb4Qymm">
            KOM(2008)458
          </note>
          <note xml:id="i-B57EQ4dtAMqmE7g8XPRc51">
            12 § Förnyad bordläggning
          </note>
          <note xml:id="i-3JAxCgeWcNHXp7ofLng22U">
            Föredrogs och bordlades åter
          </note>
          <note xml:id="i-AiWtZSssPFvmTvcMXUTM8X">
            Ajournering
          </note>
          <note xml:id="i-2YQqRLbCcA2ijAeQRbVqkc">
            Kammaren beslutade kl. 19.21 på förslag av andre vice talmannen
            att ajournera förhandlingarna till kl. 20.00, då ett för dagens
            bordläggning aviserat betänkande väntades föreligga.
          </note>
          <u xml:id="i-e8f57c8c3de2b7bf-530" prev="i-e8f57c8c3de2b7bf-524" who="Q271235">
            <seg xml:id="i-EP7WXL48FKYVkGFob3MUWG">
              Återupptagna förhandlingar
            </seg>
          </u>
          <note xml:id="i-BCweqWjgoHhTJJiHuGzMhm">
            Förhandlingarna återupptogs kl. 20.00.
          </note>
          <note xml:id="i-M31RpyxMkSqLdWgxjx1cpZ">
            13 § Bordläggning
          </note>
          <note xml:id="i-RUcMvJsw2vaHTJAJc3gSms">
            Anmäldes och bordlades
          </note>
          <note xml:id="i-V5EANkuuDGURWvCZoUshaq">
            14 § Anmälan om interpellation
          </note>
          <note xml:id="i-BVeBdBtESsynq8UYJMJgCd">
            Anmäldes att följande interpellation framställts
          </note>
          <note xml:id="i-6yvypK2SJBRm3LhF18Vmcr">
            den 28 oktober
          </note>
          <note xml:id="i-7o4ovt1TxzGH6QJSXMv1Gn">
            Sven-Erik Österberg
          </note>
          <note xml:id="i-rgippjiztk4XuAW5zVfiW">
            Interpellationen redovisas i bilaga som fogats till riksdagens
            snabbprotokoll tisdagen den 11 november.
          </note>
          <note xml:id="i-41xHw6ekaE6sa7rP9e7Pjv">
            15 § Anmälan om skriftliga svar på frågor
          </note>
          <note xml:id="i-TuDt8eQyQgqbWtofXKDBGd">
            Anmäldes att skriftliga svar på följande frågor inkommit
          </note>
          <note xml:id="i-AJUUrE1v5k7VzTeLeSiy7Q">
            den 28 oktober
          </note>
          <note xml:id="i-TB3a8AqHJQmbaUFdbYLaLg">
            Carina Moberg
          </note>
          <note xml:id="i-cSqDK6fg1ZogEPcUoZVrE">
            Ameer Sachet
          </note>
          <note xml:id="i-RPeFxnSibGwaufS44ius2o">
            Svaren redovisas i bilaga som fogats till riksdagens snabbprotokoll
            tisdagen den 11 november.
          </note>
          <note xml:id="i-4Gw7RFBf72fsX8HRFtrUbL">
            16 § Kammaren åtskildes kl. 20.01.
          </note>
          <u xml:id="i-e8f57c8c3de2b7bf-531" prev="i-e8f57c8c3de2b7bf-524" who="Q271235">
            <seg xml:id="i-EjLcbgPxXqJa9wcrMeDB8r">
              Förhandlingarna leddes
            </seg>
          </u>
          <note xml:id="i-Cn7VxogHJqYn5BfZ8ULrdJ">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
