<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--81</head>
          <docDate when="2009-03-10">2009-03-10</docDate>
        </div>
      </front>
      <body>
        <div>
          <note n="443a6127">
            ﻿
          </note>
          <note n="75fb307b">
            Riksdagens protokoll
          </note>
          <note n="2814cfc9">
            2008/09:81
          </note>
          <note type="date" n="65168e22">
            Tisdagen den 10 mars
          </note>
          <note n="59bd7763">
            Kl. 13:30 - 18:01
          </note>
          <note n="2aeada47">
            1 § Ny riksdagsledamot
          </note>
          <note n="c49d2064">
            Upplästes och lades till handlingarna följande från Valprövningsnämnden
            inkomna
          </note>
          <note n="f03cca55">
            Berättelse om granskning av bevis för riksdagsledamot
          </note>
          <note n="7c7a6f34">
            Till Valprövningsnämnden har från Valmyndigheten inkommit bevis
            om att Jan Emanuel Johansson (s) utsetts till ny ledamot av riksdagen
            fr.o.m. den 11 mars 2009 sedan Pär Nuder (s) avsagt sig uppdraget.
          </note>
          <note n="22715b6c">
            Valprövningsnämnden har denna dag granskat beviset för den nye
            ledamoten och därvid funnit att det blivit utfärdat i enlighet
            med 14 kap. 28 § vallagen (SFS 2005:837).
          </note>
          <note n="1352203f">
            Nina Pripp
          </note>
          <note n="a4311950">
            Kerstin Siverby
          </note>
          <note n="9295fff5">
            2 § Anmälan om fördröjda svar på interpellationer
          </note>
          <note n="27e1fdbb">
            Till riksdagen hade inkommit följande skrivelser:
          </note>
          <note n="39b6a331">
            Interpellation 2008/09:350
          </note>
          <note n="23523295">
            Interpellation 2008/09:350 Ofinansierade skattesänkningar
          </note>
          <note n="b801d7a3">
            Interpellationen kommer att besvaras tisdagen den 21 april 2009.
          </note>
          <note n="17b2e791">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="2294fab8">
            Erik Nymansson
          </note>
          <note n="a6baf86e">
            Interpellation 2008/09:352
          </note>
          <note n="4b542dbc">
            Interpellation 2008/09:352 Skattesänkningarna och fördelningspolitiken
          </note>
          <note n="b801d7a3">
            Interpellationen kommer att besvaras tisdagen den 21 april 2009.
          </note>
          <note n="17b2e791">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="2294fab8">
            Erik Nymansson
          </note>
          <note n="f2227ff6">
            Interpellation 2008/09:356
          </note>
          <note n="78120465">
            Interpellation 2008/09:356 Regionala samordnare
          </note>
          <note n="3ab45e53">
            Interpellationen kommer att besvaras tisdagen den 24 mars 2009.
          </note>
          <note n="3a070789">
            Skälet till dröjsmålet är utrikes resor och sedan tidigare inbokade
            engagemang.
          </note>
          <note n="150089e7">
            Fredrik Ahlén
          </note>
          <note n="61487823">
            Interpellation 2008/09:363
          </note>
          <note n="ef7d3127">
            Interpellation 2008/09:363 Betalningstider för företag
          </note>
          <note n="3ab45e53">
            Interpellationen kommer att besvaras tisdagen den 24 mars 2009.
          </note>
          <note n="eb61db37">
            Skälet till dröjsmålet är nationella samt utrikes resor.
          </note>
          <note n="274f9891">
            Dag Ekman
          </note>
          <note n="73e3f04b">
            Interpellation 2008/09:364
          </note>
          <note n="87e23a48">
            Interpellation 2008/09:364 Regelförenklingar
          </note>
          <note n="3ab45e53">
            Interpellationen kommer att besvaras tisdagen den 24 mars 2009.
          </note>
          <note n="eb61db37">
            Skälet till dröjsmålet är nationella samt utrikes resor.
          </note>
          <note n="150089e7">
            Fredrik Ahlén
          </note>
          <note n="f5cd7cff">
            3 § Svar på interpellation 2008/09:310 om Öresundsintegrationen
            under det svenska EU-ordförandeskapet
          </note>
          <note type="speaker" n="bb6e20fc">
            Anf. 1 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-0" n="bc630b89">
            <seg n="10888494">
              Herr talman! Olof Lavesson har frågat mig vilka åtgärder som
              kan vidtas för att tillvarata erfarenheterna från gränshindersarbetet
              i Öresundsregionen och hur regeringen avser att utveckla det nordiska
              gränshindersarbetet under det svenska ordförandeskapet i Europeiska
              unionen.
            </seg>
            <seg n="5dfe9261">
              Olof Lavesson framhåller i sin fråga att politikens uppgift är
              att riva de hinder och barriärer för att mötas som finns för människor.
              Den inre marknaden utgör kärnan i det europeiska samarbetet och
              möjliggör fri rörlighet för personer liksom för varor, tjänster
              och kapital mellan de europeiska länderna inklusive EES. Från
              svensk sida arbetar vi kontinuerligt för att ytterligare stärka
              den inre marknaden. Bland annat har vi tillsatt en utredning,
              Inremarknadsutredningen (UD 2008:01), som ska föreslå förenklingar,
              förbättringar och kompletteringar av nationella bestämmelser som
              har betydelse för varors och tjänsters fria rörlighet. Uppdraget
              kommer att redovisas till regeringen den 15 maj.
            </seg>
            <seg n="3d12b324">
              Det kan i sammanhanget framhållas att territoriellt samarbete
              över nationsgränser prioriteras i EU:s budget för innevarande
              period. Syftet är att skapa gynnsamma förutsättningar för ökad
              sysselsättning och konkurrenskraft i EU:s regioner.
            </seg>
            <seg n="fdf486a6">
              En rad åtgärder har, som också framkommer i Olof Lavessons fråga,
              vidtagits för att särskilt främja integrationen i Öresund. Detta
              har skett i samarbete med Danmark eller genom förändringar i det
              svenska regelverket. Ett exempel är, som Olof Lavesson framhåller,
              regelverket för arbetslöshetsförsäkringen som tidigare haft en
              del brister vad gäller gränspendlares rätt till ersättning vid
              eventuell arbetslöshet. Flera av dessa problem har numera fått
              sin lösning.
            </seg>
            <seg n="055636b0">
              Gränshindersfrågor var ett av de områden som prioriterades under
              det svenska ordförandeskapet i Nordiska ministerrådet förra året.
              Information är också viktigt för dem som rör sig mellan de nordiska
              länderna. Den nordiska socialförsäkringsportalen, som invigdes
              under året, kompletterar den nordiska skatteportalen. Nordiskt
              Gränshindersforum inledde under året sin verksamhet och har redan
              visat sig vara ett effektivt redskap för att underlätta integrationen
              i Norden.
            </seg>
            <seg n="a24ffba9">
              Inom Europeiska unionen pågår ett arbete för att stärka samarbetet
              i Östersjöregionen. Europeiska kommissionen har fått i uppdrag
              att utforma en särskild strategi för Östersjöregionen. Tanken
              är att denna strategi ska presenteras och antas under Sveriges
              EU-ordförandeskap.
            </seg>
            <seg n="089cbadc">
              Strategin kommer att omfatta en handlingsplan med gemensamma
              åtgärder över landgränser för att bland annat stärka konkurrenskraft
              och sysselsättning samtidigt som man värnar miljön. Åtgärder som
              Sverige gärna ser i strategin och som främjar integrationen rör
              samarbete kring ett enhetligt genomförande och en bättre tillämpning
              av EG-rätten. Östersjöstrategin kommer därför att ha särskild
              relevans för Öresundsregionen där det redan finns en stark samverkan
              över nationsgränserna.
            </seg>
            <seg n="ec9d2762">
              Europeiska kommissionens förslag till Östersjöstrategi utarbetas
              med hjälp av bidrag från en bred sektor i samhället i de berörda
              länderna. Det är glädjande att företrädare för Öresundsregionen
              har deltagit i denna process och lämnat bidrag till kommissionen.
              I samarbetet i Nordiska ministerrådet diskuterar man för närvarande
              hur man från ministerrådets sida kan bidra till utformningen av
              denna Östersjöstrategi.
            </seg>
            <seg n="6dff5729">
              Parallellt med vårt EU-ordförandeskap kommer också det nordiska
              gränshindersarbetet inom ramen för Gränshindersforum att fortsätta.
              Detta arbete är ett viktigt komplement till det arbete som sedan
              länge pågår på EU-nivå inom Solvitnätverket för att snabbt lösa
              konkreta problem som företag och enskilda har med handelshinder.
            </seg>
            <seg n="8dac4a4d">
              Sammanfattningsvis kan det konstateras att vi såväl inom Europeiska
              unionen som inom det nordiska regeringssamarbetet arbetar mot
              samma mål: att stärka den regionala integrationen.
            </seg>
          </u>
          <note type="speaker" n="5ee6e83f">
            Anf. 2 OLOF LAVESSON (m):
          </note>
          <u who="Q1593545" xml:id="i-407414dc945b75d2-0" n="74794de7">
            <seg n="6879b258">
              Herr talman! Jag vill börja med att tacka Cristina Husmark Pehrsson
              för svaret. Det är glädjande att se hur regeringen sedan valet
              2006 har prioriterat gränshindersfrågorna. Som boende i Öresundsregionen
              har man ibland förfasats över det ointresse som tidigare visats
              för de här frågorna.
            </seg>
            <seg n="048c624f">
              Öresundsregionen och Öresundsintegrationen är inte en regional
              fråga. Tvärtom är en fungerande Öresundsregion av stor nationell
              betydelse, såväl i Sverige som i Danmark.
            </seg>
            <seg n="04c74405">
              När situationen på den svenska arbetsmarknaden sett problematisk
              ut har många svenskar fått jobb i Danmark. Varje dag pendlar drygt
              20 000 svenskar till andra sidan Sundet. Framför allt många unga
              Malmöbor finner i dag arbete i Köpenhamns butiker och restauranger.
            </seg>
            <seg n="1701dc39">
              Under ett i övrigt bistert 2008 slog Malmös julhandel rekord
              och ökade jämfört med föregående år med 525 procent. Enligt Citysamverkan
              i Malmö har antalet danska kunder ökat med ca 10 procent. Man
              handlar också för betydligt mer pengar. Den stora förklaringen
              är givetvis att den danska kronan är betydligt starkare än den
              svenska kronan. Men man ska inte underskatta att det i dag på
              ett helt annat sätt än förr är naturligt för danskar att åka till
              Sverige.
            </seg>
            <seg n="ceeed9a1">
              Inte bara Sverige har fördelar. OECD presenterade nyligen en
              rapport om Öresundssamarbetet och den danska huvudstadsregionens
              konkurrensmöjligheter. I rapporten fastslår man att Köpenhamn
              inte har den kritiska massa som annars karakteriserar ett storstadsområde.
              Inte heller finns det på den danska sidan möjligheter för Köpenhamn
              att växa samman med andra städer. I stället är det en ökad integration
              med framför allt Malmö och Lund som framöver kommer att vara Köpenhamns
              räddning.
            </seg>
            <seg n="0888ada0">
              OECD rekommenderar den danska och den svenska regeringen att
              stärka integrationen på arbetsmarknaden i regionen och menar att
              ytterligare harmonisering bör ske av lagstiftning, skatt och sjukförsäkring.
              Dessutom behöver man ha beredskap för en kraftigt stigande trafik
              över Sundet. Även samarbetet på forsknings- och innovationsområdet
              behöver stärkas.
            </seg>
            <seg n="b770bb37">
              Regeringen har nu aviserat att man framöver tänker lyfta upp
              gränshindersfrågorna även till EU-nivå. Det ska väl erkännas att
              vi i Öresundsregionen ibland har lätt för att stirra oss blinda
              på vår egen situation och därför ofta missar att liknande problematik
              kan finnas på flera håll, både i vårt eget land, med Haparandaregionen
              som kanske det främsta exemplet, och också ute i övriga Europa.
            </seg>
            <seg n="204089f8">
              Grundläggande för Europeiska unionen är de fyra friheterna, det
              vill säga att personer, varor, tjänster och kapital ska kunna
              röra sig fritt inom medlemsländerna. De hinder som vi ser i Europas
              gränsregioner går stick i stäv mot detta, och EU har därför ett
              ansvar att bidra till att dessa gränshinder undanröjs.
            </seg>
            <seg n="e5c67f05">
              Den 1 juli övertar alltså Sverige ordförandeskapet i Europeiska
              unionen, och regeringen har utlovat att ta itu med gränshindersfrågorna
              på ett starkare sätt.
            </seg>
            <seg n="f16def1f">
              I januari i år sade statsrådet Cristina Husmark Pehrsson i Sydsvenska
              Dagbladet att man från svensk sida inte tycker att EU har uppmärksammat
              problemen med gränshinder i tillräckligt hög grad. Statsrådet
              hänvisade då till ett möte med den holländske socialförsäkringsministern
              och uttalade en vilja att sammanföra de holländska och svenska
              erfarenheterna av gränshindersarbete.
            </seg>
            <seg n="253a8268">
              Det hade varit spännande att höra Cristina Husmark Pehrsson utveckla
              de diskussioner som varit hittills på den europeiska nivån och
              hennes erfarenheter av andra gränsregioner, framför allt det holländska
              exemplet. Det hade också varit intressant att höra vilket intresse
              statsrådet har mött från sina europeiska kolleger för det arbete
              som utförs i Sverige och de nordiska länderna när det gäller gränsregionerna
              här.
            </seg>
          </u>
          <note type="speaker" n="3d09d4bc">
            Anf. 3 ULF NILSSON (fp):
          </note>
          <u who="Q6012166" xml:id="i-7c24724491891be1-0" n="9701c193">
            <seg n="04954371">
              Herr talman! Öppnandet av Öresundsbron ledde till en väldigt
              dynamisk process med hastigt ökat utbyte mellan Danmark och Sverige.
              De senaste åren har detta närmast slagit rekord. Nu växer det
              fram både arbetspendling och utbildnings- och forskningssamarbete.
              Ungefär 25 000 människor arbetspendlar mellan Danmark och Sverige,
              mellan Själland och Skåne i första hand.
            </seg>
            <seg n="75ae9d70">
              Det här har skett trots att Sverige och Danmark egentligen inte
              hade förberett så mycket mer än att bygga bron och kommunikationerna.
              Man hade inte förberett så mycket för hur sociala förmåner, pensioner,
              a-kassa och så vidare skulle fungera. Under många år har det varit
              en väldigt stor otydlighet.
            </seg>
            <seg n="af284b1a">
              Jag, som många andra från södra Sverige, har engagerat mig väldigt
              mycket i de här frågorna och retat mig på att väldigt lite har
              hänt under så många år. Därför är det väldigt glädjande att vår
              minister för Nordenfrågor och alliansregeringen har satt upp en
              agenda och utarbetat en tydlig strategi. Vi ser att det händer
              saker, även om det finns mycket kvar att göra. Men det händer
              nu saker där det tidigare stod alldeles stilla. Det är vi som
              bor där nere väldigt tacksamma för. Även om a-kassans svårigheter
              är lösta är det fortfarande osäkert till exempel hur pensionsberäkningarna
              görs om man jobbar delvis i Sverige och delvis i Danmark. Det
              är fortfarande viss osäkerhet vad gäller föräldraledigheten.
            </seg>
            <seg n="905299ca">
              Sedan finns det två hjärtefrågor som jag gärna vill nämna men
              som inte tas upp i vare sig interpellationen eller svaret. Den
              ena är skatteavtalet. Jag har ställt en fråga om gränskommuner
              och skatt att betala skatt där man arbetar. Man bor i Skåne, arbetar
              i Danmark och betalar då skatt i Danmark fast man använder barnomsorg,
              äldreomsorg i Sverige. Det finns ett avtal för att kompensera
              för detta. Men enligt beräkningar där nere täcker det inte alls
              de kostnader som Sverige har.
            </seg>
            <seg n="a25d3a01">
              Jag har fått ett svar av finansministern på en skriftlig fråga
              om detta där han säger att han avvaktar utredningen och ska följa
              upp vad de senaste justeringarna har inneburit. Men vi är många
              som är ganska övertygade om att det vore bättre om vi använde
              samma principer som mellan Norge och Sverige eller mellan Finland
              och Sverige. I gränskommuner betalar man skatt där man bor.
            </seg>
            <seg n="9e22f7ee">
              Avslutningsvis en annan hjärtefråga för mig och ganska många
              andra som tror på Öresundsintegration. Alltför höga broavgifter
              är kontraproduktiva. Satsar man på infrastruktur tror man att
              det ska hjälpa till att skapa tillväxt och integration. Men om
              broavgifter och vägavgifter blir för höga fungerar de som handelshinder,
              som tullar, som skatter och acciser.
            </seg>
            <seg n="c11b2e35">
              Med de orden om att det finns mycket kvar att göra vill jag samtidigt
              rikta ett tack till ministern för att det verkligen har hänt en
              hel del saker de senaste två åren.
            </seg>
          </u>
          <note type="speaker" n="c8ec3b4e">
            Anf. 4 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-1" n="bc630b89">
            <seg n="b23e3aca">
              Herr talman! Jag kan instämma i båda inläggen om hur otroligt
              viktigt detta är, inte bara mellan Sverige och Danmark utan mellan
              alla regioner runt Östersjön och inom Norden. Ska vi få den tillväxt
              och det fria utbyte som Olof Lavesson talade om av varor och tjänster
              måste vi ta bort så mycket hinder som det över huvud taget är
              möjligt. Det har gjorts väldigt mycket, men jag är medveten om
              att allt inte syns. Det är först när man själv drabbas som man
              lägger märke till det som utgör hinder. När allting fungerar bra
              ser man inte vad som har åtgärdats.
            </seg>
            <seg n="64c7df6f">
              Det har alltså en stark nationell betydelse, men också för regionen,
              att vi får en bra samverkan. Olof Lavesson nämnde Holland. Jag
              var vid ett möte i Tjeckien där ministerkolleger träffades för
              att diskutera utanförskap. Då lyfte den holländska ministerkollegan
              på ett utomordentligt sätt fram att just gränshinder är ett sätt
              att skapa utanförskap. Detta instämde Sverige i. Jag hade sedan
              en bra diskussion med min kollega från Holland. Jag har tittat
              på gränshinder mellan Nederländerna och Tyskland. Pendlingen från
              den holländska sidan uppgår till 15 000 personer per dag. Å andra
              sidan pendlar 13 000 in i Holland. Det är alltså en region med
              väldigt många pendlare.
            </seg>
            <seg n="d7c54128">
              När det gäller Belgien, Frankrike, Luxemburg och Tyskland sker
              en omfattande pendling mellan de här länderna. Man har väldigt
              olika socialförsäkringar och skatter. Belgien har en relativt
              hög inkomstskatt och låga sociala avgifter. I Frankrike gäller
              det omvända. En belgisk gränspendlare betalar hög skatt i hemlandet
              och hög socialförsäkringsavgift i Frankrike.
            </seg>
            <seg n="2a88c0b4">
              Jag vet att det i skånska medier diskuterats att jag på något
              sätt skulle lyfta upp frågan till EU-nivå och sedan dra mig tillbaka.
              Så är det inte. Det är viktigt att se att vi har den här situationen
              i väldigt många gränsregioner, där man brottas med samma problematik.
              Då är det viktigt att vi får fokus på att det kan bidra till utanförskap.
              Därför kan frågan med all rätt lyftas in i debatten om utanförskap,
              där Sverige i allra högsta grad lyfter fram det sociala utanförskapet
              och inte bara sysselsättningsutanförskapet. När det nu kommer
              nya direktiv från EU är det viktigt att se till att man inte försvårar
              gränssituationen utan underlättar och att vi kanske implementerar
              lagstiftningar på ett mer likvärdigt sätt i länderna. Detta har
              Norden redan varit inne på.
            </seg>
            <seg n="68dfa52e">
              När det gäller Holland och andra länder med gränsregioner har
              vi mycket att lära, och vi bör på något sätt vaccinera EU och
              dess lagstiftning så att vi inte ytterligare försvårar utan lyfter
              fram frågan så att alla tar sitt ansvar.
            </seg>
          </u>
          <note type="speaker" n="e37c8c28">
            Anf. 5 OLOF LAVESSON (m):
          </note>
          <u who="Q1593545" xml:id="i-407414dc945b75d2-1" n="74794de7">
            <seg n="78a0e076">
              Herr talman! Vikten av utbyte av erfarenheter kan inte nog betonas.
              Det är inte alltid bara vi som har att lära av andra, utan ibland
              är det vi som har något att lära ut. Det kan finnas anledning
              att se hur Öresundsregionen kan vara ett föredöme i ett europeiskt
              perspektiv. Jag nämnde den nyligen presenterade OECD-rapporten
              i mitt förra inlägg, men redan tidigare har OECD pekat ut Öresundsregionen
              som ett tydligt föredöme. Man pekade då på den roll som högre
              utbildning har spelat för den regionala utvecklingen och hur modellen
              med samarbete mellan universitet, näringsliv och offentlig sektor
              har visat sig fungera mycket väl. Kanske kan vi lära våra europeiska
              grannar någonting här.
            </seg>
            <seg n="ca033e00">
              Att det nationella, det nordiska och det europeiska är starkt
              förknippade med och beroende av varandra blir vi påminda om dagligen.
              Detta gäller givetvis även gränshindersarbetet. Statsrådet Husmark
              Pehrsson har tidigare tillsammans med justitieminister Beatrice
              Ask påtalat att detta också kan utgöra en fara. I en debattartikel
              i november förra året pekade båda på vikten av att vi, samtidigt
              som vi fortsätter att förenkla för människor att röra sig över
              gränserna, också bevakar att vi inte genom ny lagstiftning skapar
              nya problem.
            </seg>
            <seg n="03518ad8">
              Ett sådant problem kan vara att när de nordiska länderna ska
              införa europeisk lagstiftning kan skilda tolkningar och lösningar
              skapa nya hinder för medborgarna. I det nordiska lagstiftningssamarbetet
              kan hänsyn tas även till det som sker i EU.
            </seg>
            <seg n="841fad54">
              Det finns en tradition i Norden av framgångsrikt samarbete just
              i lagstiftningsfrågor. Samarbetet ska bland annat underlätta rörligheten
              mellan våra länder, något som i högsta grad är påtagligt i Öresundsregionen.
              Lagstiftningssamrådet har främst varit aktuellt när det gällt
              rättsakter som samtliga nordiska länder är förpliktade att genomföra
              och följa, det vill säga inom EES-samarbetet. Att den svenska
              regeringen nu har tagit initiativ till att detta även ska omfatta
              vissa EU-direktiv är bara att välkomna. Kan man nå en samsyn om
              hur direktiven ska tolkas i de olika länderna är det något som
              kommer att underlätta avsevärt för dem som bor och verkar i gränsregionerna.
            </seg>
            <seg n="96363ef7">
              Även om jag välkomnar såväl detta som det som statsrådet redogjort
              för i dag, har ambitionerna och tankarna inför det svenska EU-ordförandeskapet
              mötts av viss kritik, som statsrådet var inne på. Många menar
              att gränshindersfrågorna är något som framför allt ska behandlas
              på bilateral nivå och att det är tveksamt huruvida det blir mer
              effektivt att lyfta upp diskussionen till EU-nivå. Man har uttryckt
              en rädsla, precis som statsrådet nämnde, för att det nordiska
              arbetet nu avstannar och att man försöker lämpa över problematiken
              på Europeiska unionen.
            </seg>
            <seg n="75cbb4b4">
              Det hade varit intressant att höra hur statsrådet ser på den
              kritiken, men också hur Sverige mer konkret kan använda sig av
              sitt ordförandeskap för att sätta ytterligare fokus på frågorna.
              Frågorna är ju aktuella i flera gränsregioner och diskuteras i
              de flesta europeiska länder.
            </seg>
            <seg n="97bdee72">
              Herr talman! Eftersom jag ser att jag har en minut på mig vill
              jag passa på att ge en kort kommentar till det som min kollega
              lyfte fram här tidigare, bland annat problemet med skatteavtalet.
              Jag kan som representerande Malmö stad här vara oerhört tacksam
              för den utredning som nu är tillsatt när det gäller kostnadsutjämningen
              inom landet. Det finns nu ett direktiv att särskilt se över konsekvenserna
              för de kommuner som finns i gränsregioner och hur de kan kompenseras
              på olika sätt för att minska effekterna av att man betalar skatt
              i det andra landet medan kostnaderna uppstår i Sverige. Det är
              en utredning som jag ser fram emot och välkomnar.
            </seg>
          </u>
          <note type="speaker" n="086e7382">
            Anf. 6 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-2" n="bc630b89">
            <seg n="200bba16">
              Herr talman! Var ska diskussionen föras när det gäller att underlätta
              för just varor och tjänster att fritt kunna föras över nationsgränserna?
              Självklart ska de föras på nordisk basis, men också bilateralt.
              Men de ska till och med föras på myndighetsnivå. Här kan vi inte
              på något sätt säga att de ska föras här men inte där, utan vi
              måste låta alla goda krafter verka.
            </seg>
            <seg n="3d8b84ff">
              Jag har väldigt goda exempel uppifrån gränsregionen mellan Sverige
              och Norge. Där träffas representanter från myndigheterna på varje
              sida av gränsen någon gång i månaden eller varannan månad och
              säger: Det här problemet har uppkommit. Kan vi på myndighetsnivå
              lösa det? De sätter sig sedan ned och funderar och kommer tillbaka
              med förslag. Det är precis det vi har sett. Också arbetsmarknadsministrarna
              i Danmark och Sverige kom fram till att mycket kan lösas på myndighetsnivå.
              Vi måste alltså på alla sätt göra insatser för att underlätta.
            </seg>
            <seg n="f804067d">
              Jag tror inte att jag förråder någon yrkeshemlighet när jag säger
              att Danmark, som tar över ordförandeskapet för Nordiska ministerrådet
              nästa år, inte funderar på fyra K:n, som vi hade, utan på bokstaven
              G och gränshinder som en av de stora frågor som de vill ta upp
              och ett av de tre stora G:n som de prioriterar. Det ser jag fram
              emot.
            </seg>
            <seg n="0ea22057">
              Så sent som i torsdags kväll satt jag och pratade med min samarbetsministerkollega
              Bertil Haarder, som också är utbildningsminister i Danmark. Vi
              kom fram till att vi ska sätta oss ned före sommaren förhandlingarna
              ska ske redan i vår för att just diskutera nya hinder och barriärer
              som vi kan ta bort. Jag tog på mig ansvaret att kalla till ett
              sådant möte. Detta kommer också att ske, för Bertil Haarder är
              lika intresserad som jag av att ytterligare fokusera på att ta
              bort gränshinder.
            </seg>
            <seg n="5107c9c6">
              När det sedan gäller Östersjöstrategin, som naturligtvis handlar
              om miljö och klimat men också om entreprenörskap, tillväxt och
              konkurrens och därmed också fri rörlighet, har Sverige och regeringen
              tagit initiativ till den och fört fram den i många olika sammanhang.
              Nu ser vi att den ligger väldigt högt upp på EU:s dagordning.
              Det kommer att bli en Östersjöstrategi med de här delarna inbegripna,
              inte bara för Norden utan också för de baltiska staterna, nordvästra
              Ryssland och andra länder runt Östersjön. Det kommer också att
              vara en region som har betydelse för oss allihop. Den strategin
              kommer förhoppningsvis att antas under det svenska ordförandeskapet.
            </seg>
            <seg n="0cb9089a">
              I Nordiska ministerrådet, som redan har en lång historia av projekt,
              kunskap, listor på hinder och barriärer och så vidare, hade vi
              ett samtal med kommissionären för de här frågorna i fredags. Vi
              sade att vi från Nordiska ministerrådet kommer att skicka in en
              förteckning över frågor som vi vill att man prioriterar i Östersjöstrategin
              och att vi gärna vill vara en aktiv aktör för att driva de här
              projekten vidare inom Östersjöstrategins ramar, för vi har en
              väldigt stor kunskap som vi tycker att vi kan bidra med. Men det
              finns många organisationer, myndigheter och andra som är mycket
              intresserade av att få vara med och driva utvecklingen framåt.
            </seg>
          </u>
          <note type="speaker" n="9264f5f5">
            Anf. 7 OLOF LAVESSON (m):
          </note>
          <u who="Q1593545" xml:id="i-407414dc945b75d2-2" n="74794de7">
            <seg n="6103ae41">
              Herr talman! Jag vill egentligen bara tacka Cristina Husmark
              Pehrsson för ett bra klargörande och en bra debatt.
            </seg>
            <seg n="32153839">
              Cristina Husmark Pehrsson brukar själv ofta säga att väldigt
              mycket är gjort men att väldigt mycket återstår att göra, och
              här kunde jag inte instämma mer. Mycket är gjort, men väldigt
              mycket finns kvar att göra på svensk nivå, på nordisk nivå och
              förhoppningsvis snart även på europeisk nivå.
            </seg>
            <seg n="4450aeea">
              Som riksdagsledamot från Malmö kommer jag att fortsätta driva
              på i de här frågorna. Jag kommer att fortsätta jaga regeringen.
              Och jag är ganska övertygad om att även Cristina Husmark Pehrsson
              kommer att fortsätta driva de här frågorna.
            </seg>
          </u>
          <note type="speaker" n="83fd5f57">
            Anf. 8 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-3" n="bc630b89">
            <seg n="87612840">
              Herr talman! Alla som kan bidra till att lyfta fram frågan och
              driva på den på olika sätt är varmt välkomna, och det kan vi göra
              på olika sätt.
            </seg>
            <seg n="2fabd18d">
              Jag kom att tänka på någonting som man kanske inte alltid tänker
              på när det gäller integrationen i det här sammanhanget. Regeringen
              har lagt fram ett förslag som riksdagen har röstat igenom, nämligen
              att låta personer med förtidspension eller sjukersättning få möjlighet
              att arbeta, studera och engagera sig ideellt och med möjlighet
              att få behålla sin sjukersättning. Det gäller också för svenskar
              som vill jobba i till exempel Danmark. Till och med den reformen,
              som vi har beslutat och som ni har beslutat här i riksdagen, ger
              möjlighet också för personer med långvarig sjukskrivning och funktionshindrade
              att arbeta i ett annat land. Det är ett sätt att kunna öka integrationen
              ytterligare.
            </seg>
          </u>
          <note n="f79b77a1">
            Överläggningen var härmed avslutad.
          </note>
          <note n="0d464451">
            4 § Svar på interpellation 2008/09:322 om sjukskrivningsreglerna
          </note>
          <note type="speaker" n="dde72570">
            Anf. 9 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-4" n="bc630b89">
            <seg n="2207ae08">
              Herr talman! Veronica Palm har frågat mig om jag har någon beredskap
              att vidta åtgärder för att möta ett växande utanförskap med anledning
              av de nya sjukskrivningsreglerna.
            </seg>
            <seg n="6a7dfb46">
              Sedan alliansen tillträdde har det så kallade ohälsotalet sjunkit
              kraftigt från 40,2 till 35,5 dagar. Detta motsvarar ca 77 000
              årsarbetare, och sjukfrånvaron fortsätter att sjunka.
            </seg>
            <seg n="f761a4ea">
              Inför årsskiftet menade Socialdemokraterna att de nya sjukskrivningsreglerna
              skulle innebära att tiotusentals människor skulle riskera att
              bli av med sin sjukpenning. Det visade sig vara obefogat. Nu återkommer
              Veronica Palm med ett likartat budskap om nästa årsskifte.
            </seg>
            <seg n="75c729f6">
              De främsta faktorerna bakom den minskande sjukfrånvaron är att
              färre sjukanmäler sig och att de som är sjukskrivna är det under
              betydligt kortare tid. Däremot ökar inte indragningarna av sjukpenning
              jämfört med vad som var fallet under åren före den nuvarande regeringens
              tillträde.
            </seg>
            <seg n="d14ba3a3">
              Regeringen har vidtagit en rad åtgärder för att bryta den utveckling
              mot utanförskap som pågått under många år. Den nya sjukskrivningsprocessen
              innebär betydligt snabbare och fler vägar tillbaka till arbete.
              En rehabiliteringsgaranti byggs successivt upp för att ge människor
              bättre stöd. Vidare har arbetsrätten förstärkts för att underlätta
              omställningen för den som vill söka och pröva annat arbete utan
              att säga upp sig från sin tidigare anställning. För att ytterligare
              underlätta en sådan omställning ska Arbetsförmedlingen erbjuda
              hjälp redan efter tre månaders sjukfrånvaro. Även reglerna i arbetslöshetsförsäkringen
              har anpassats så att den som behöver byta arbete på grund av sjukdom,
              och är tjänstledig från sin ordinarie anställning, kan få arbetslöshetsersättning
              utan att säga upp anställningen.
            </seg>
            <seg n="e29f664a">
              För att hjälpa människor ut ur utanförskapet har reglerna ändrats
              för dem som redan har beviljats sjukersättning. Med de nya reglerna
              kan de pröva att återgå i arbete utan att riskera att mista sin
              ersättning. Vidare har åtgärder genomförts för att underlätta
              anställning av den som tidigare varit långtidssjukskriven. Till
              exempel har arbetsgivarnas medfinansiering av sjukpenningen avskaffats
              och nyfriskjobb har införts.
            </seg>
            <seg n="23ee357d">
              Hittills har ofta långtidssjukskrivna inte fått någon rehabilitering
              alls och sjukersättning har blivit enda lösningen. Utgångspunkten
              för regeringens insatser är att människor som varit borta länge
              från arbetslivet behöver stöd för att deras resterande arbetsförmåga
              ska kunna tas till vara. Även i fortsättningen kommer naturligtvis
              en del människor att behöva sjukersättning, men det ska inte vara
              ett resultat av en passiv sjukskrivningsprocess.
            </seg>
          </u>
          <note type="speaker" n="71f481b3">
            Anf. 10 VERONICA PALM (s):
          </note>
          <u who="Q4971741" xml:id="i-fd18f063516e0997-0" n="ae0a8fd2">
            <seg n="22bde024">
              Herr talman! Strax innan jag gick hit fick jag ett brev från
              Anette. Hennes ärende bedöms just nu av Försäkringskassan. Hon
              har passerat de 180 dagarna och är orolig för att hennes sjukpenning
              ska dras in. Hon skriver till mig: Jag vill inte vara ett offer.
              Jag är ett offer för min sjukdom. Jag vill inte också ligga samhället
              till last.
            </seg>
            <seg n="8bd68e0d">
              Jag är till hundra procent övertygad om att det är så de allra
              flesta människor i vårt land känner. Man vill vara med, man vill
              vara en del av ett socialt sammanhang och man vill göra rätt för
              sig.
            </seg>
            <seg n="2c2517d8">
              Därför är de nya sjukskrivningsreglerna oroande. Det är dogmatiska
              tidsgränser ensidigt riktade mot den enskilde sjuke individen.
              Efter 180 dagar ska man prövas mot hela arbetsmarknaden. Efter
              ett år åker man ut ur försäkringen. Om man lyckas att argumentera
              väl och hålla sig kvar kan man som längst få 550 dagar. Sedan
              är det slut. Det finns ett slut på sjukförsäkringen.
            </seg>
            <seg n="6c4931f8">
              Jag läste i morse om Torbjörn som i 30 år har varit plåtslagare.
              Det har slitit på hans handleder, så han har opererat dem. Han
              säger själv att han inte klarar av att få på locket på medicinburken.
              Dessutom har hans häl krossats vid en olycka. Försäkringskassan
              säger, när han nu har passerat de 180 dagarna, att han har arbetsförmåga.
              Han kan ha ett stillasittande arbete om han utbildas för det och
              under förutsättning att han inte behöver förflytta sig över huvud
              taget eftersom han måste ha foten i högläge. Hans sjukpenning
              dras in.
            </seg>
            <seg n="c6e7423c">
              Torbjörn går till Arbetsförmedlingen. Där sorterade de in honom
              som icke arbetsför eftersom han faktiskt är icke arbetsför. Dessutom
              kräver a-kassan att man ska stå till arbetsmarknadens förfogande
              i den bransch där man har sin a-kassa, vilket han inte kan.
            </seg>
            <seg n="dec00162">
              Torbjörn får inget stöd. Han får inga aktiva åtgärder. Han får
              inte ens en gång en passiv sjukförsäkring. Han får en utförsäkring.
              Det är inte rimligt i ett välfärdssamhälle.
            </seg>
            <seg n="83d9876c">
              Här är vi oense. Jag vill ha en annan typ av sjukförsäkring.
              Jag vill ha en aktiv sjukförsäkring som är en standardtrygghet
              med inkomstbortfallsprincip som modell. Jag medger att allt inte
              var bra under den förra regeringens tid. Jag vill utveckla sjukförsäkringen.
            </seg>
            <seg n="e44177b3">
              Jag drar mig till minnes att den moderatledda regeringen och
              den moderata majoriteten i kammaren inför beslutet om den nya
              sjukförsäkringen sade att ingen skulle hamna utanför. Man tog
              bort den tidsbegränsade förtidspensioneringen och satte in de
              dogmatiska tidsgränserna. När den sjukskrivne kom fram till den
              sista dagen och skulle hamna utanför var det antingen arbete,
              permanent förtidspensionering eller socialbidrag som gällde.
            </seg>
            <seg n="490bd655">
              Cristina Husmark Pehrsson sade att detta handlar om en grupp
              som inte är sjuka nog för att få sjukersättning, alltså förtidspension,
              men heller inte är friska nog att sköta ett jobb ute på den ordinarie
              arbetsmarknaden. Mot någon form av motprestation skulle de få
              lämpliga arbetsuppgifter. Ni kallade det resursarbeten.
            </seg>
            <seg n="b6d654be">
              Cristina Husmark Pehrsson, när kommer dessa resursarbeten? Eller
              ska detta betraktas som ännu ett svek av den moderatledda regeringen
              mot de människor som har det allra tuffast i samhället?
            </seg>
          </u>
          <note type="speaker" n="420ea038">
            Anf. 11 FINN BENGTSSON (m):
          </note>
          <u who="Q5570168" xml:id="i-d164e5ac8a0f352e-0" n="107e7fe3" next="i-2e5030435de38a40-0">
            <seg n="63e8c9c9">
              Herr talman! Jag tackar sjukförsäkringsministern för svaret.
              Det är ett mycket bra svar som sätter fokus på en interpellation
              som är ställd utifrån ett helt annat perspektiv än det som statsrådet
              ger svar utifrån.
            </seg>
            <seg n="1e5db921">
              Det som skrivs i svaret från statsrådet har OECD nyligen kommit
              fram till är en korrekt ingång i en ny politik. OECD-rapporten
              gav i princip tre svar. Det första var en eloge till statsrådet
              för den valda linjen. Det andra var ett konstaterande att Sverige
              fortfarande är ett av de sämre länderna när det gäller bland annat
              förtidspensioneringar. Det tredje var en uppmaning att fortsätta
              på den valda linjen. Det är det entydiga beskedet från OECD.
            </seg>
            <seg n="9c0c022d">
              På vilket sätt skulle den politik som tidigare har förts av den
              socialdemokratiska regeringen vara lösningen på detta? Även om
              interpellanten lite försiktigt sade att allt inte var bra på den
              tiden vill jag ändå ta upp ett par principiella frågor som interpellationen
              berör.
            </seg>
            <seg n="8aa70095">
              När det gäller utanförskap i sjukförsäkringssystemet är det inhumant
              att enbart ersätta folk med passiviserande bidrag om de fortfarande
              har arbetsförmåga och vill arbeta och göra rätt för sig. Det är
              inhumant av den anledningen att forskningen har visat att om man
              blir förtidspensionerad löper man sju gånger större risk att dö
              i förtid. Det är en medicinsk anledning till att aktivt införa
              de åtgärder som regeringen så klokt har gjort.
            </seg>
            <seg n="4c45590f">
              Interpellanten säger i sin interpellation att man medvetet puttar
              ut sjuka människor ur sjukförsäkringsförsörjningen. Man kan dock
              ställa motfrågan om interpellantens förslag tillsammans med socialdemokratin
              i allmänhet skulle vara att medvetet knuffa människor med arbetskapacitet
              och intresse av att arbeta in i den passiva bidragsförsörjning
              som jag precis nämnde är mycket hälsovådlig.
            </seg>
            <seg n="b5bf095e">
              År 2005, herr talman, försörjde sig var sjunde svensk på sjukpenning
              eller förtidspension. När det förtidspensionerades som värst slussades
              140 personer varje dag över i denna hemska form av farligt leverne.
              Man misstänker att socialdemokratin använde detta som ett universellt
              verktyg för att lösa en rad olika sociala problem som inte nödvändigtvis
              hade med sjukdom att göra och där det fanns arbetskapacitet och
              individerna själva ville arbeta för att försörja sig.
            </seg>
            <seg n="f372c63f">
              I stället har man nu tagit fram ett sjukförsäkringssystem som
              bygger på ett antal riktade insatser där sjukpenningen ska gå
              till dem som är sjuka, precis som ministern poängterar i svaret.
              Man har inte fått några indragningar av sjukpenningen på det sätt
              som det målades upp som en svartbild av oppositionen.
            </seg>
            <seg n="6eaaa570">
              Man har därtill fört snabba rehabiliteringsinsatser som är oerhört
              värdefulla, just för att folk ska komma bort från det farliga
              utanförskapet.
            </seg>
            <seg n="a0eb4fbd">
              Man har även en engagerad arbetsmarknadspolitik som syftar till
              att se den arbetskapacitet som finns hos dem som tidigare dömdes
              till en passiviserande förtidspension.
            </seg>
            <seg n="279c9301">
              Detta är viktiga redskap som har lett till de minskningar i ohälsotalen
              som inte bara ministern konkret redogör för utan som också OECD
              har hyllat ministern och därmed alliansregeringen för att ha åstadkommit.
            </seg>
            <seg n="0a687061">
              Jag förväntar mig att vi får en fortsatt minskning av sjukskrivningarna
              och samtidigt ett bejakande av den arbetskapacitet som finns hos
              befolkningen. Detta handlar ytterst, herr talman, om att tillfredsställa
              människors behov av att själva vilja försörja sig och därmed öka
              makten hos varje individ i samhället till skillnad från att överflytta
              denna makt till politikerna.
            </seg>
          </u>
          <note n="6ec2b674">
            Anf. 12 SIW WITTGREN-AHL (s):
          </note>
          <u who="Q5570168" xml:id="i-2e5030435de38a40-0" n="107e7fe3" prev="i-d164e5ac8a0f352e-0">
            <seg n="6e402c0c">
              Herr talman! Övriga riksdagskolleger! Den diskussion vi har här
              är väldigt viktig, och det är speciellt bra att ha den i dag eftersom
              det var internationella kvinnodagen i söndags alla kvinnors namnsdag,
              men speciellt min eftersom jag heter Siw.
            </seg>
            <seg n="598a73c3">
              Jag har tidigare interpellerat i denna fråga när det gäller jämställdhet.
              Därför tycker jag att det är bra att Veronica har interpellerat.
            </seg>
            <seg n="af8539d1">
              Jag och LiseLotte från Vänsterpartiet har för ett år sedan interpellerat
              om hur de nya sjukförsäkringsreglerna slår på kvinnors situation
              och hur de påverkar de jämställdhetsmål som vi alla här i riksdagen
              har antagit.
            </seg>
            <seg n="c21cdd0a">
              Ett av de övergripande målen är att var och en ska kunna försörja
              sig själv. Det är oroväckande att 78 procent av alla kommuner
              nu påtalar att försörjningsbördan för skattekollektivet i kommunen
              har ökat. Det är en konsekvens av sjukskrivningsreglerna, eller
              också hittar era partivänner i kommunerna på detta. SKL varnar
              för att en del av det som ligger bakom detta är de förändrade
              sjukskrivningsreglerna.
            </seg>
            <seg n="e5d48706">
              Det är viktigt att fastslå att vi alla tycker att människor som
              har arbetsförmåga ska arbeta. Frågan är bara hur vi kommer dit.
            </seg>
            <seg n="ad364e65">
              Som Finn Bengtsson så målande säger: Alla som har arbetsförmåga
              ska arbeta.
            </seg>
            <seg n="f281bd33">
              Det sade jag också till Lisa som ringde till mig och grät. Hon
              hade varit sjukskriven i sju år.
            </seg>
            <seg n="81f4cb54">
              Då sade jag: Ministern har sagt att du ska få en rehabiliteringsplan.
            </seg>
            <seg n="24c34416">
              Jag har inte det, Siw, och nu får jag inte något socialbidrag
              för de säger att jag är frisk.
            </seg>
            <seg n="49ca6743">
              Det är du ju Lisa, sade jag. Även om du har psykiska störningar
              och ont i ryggen finns det arbetsuppgifter som du kan utföra.
              Du får börja arbeta igen.
            </seg>
            <seg n="5e51c733">
              Jag har ju ångest nu. Jag vågar inte. Mamma är här.
            </seg>
            <seg n="ad6a4c67">
              Den här kvinnan är 47 år och har tre vuxna barn. Hon bor alltså
              ensam. I Göteborgs kommun är det så att om man inte kan betala
              hyran har man ingen lägenhet.
            </seg>
            <seg n="91a389df">
              Hon har alltså en mångfasetterad sjukdom. Nu ska hon ställa sig
              till arbetsmarknadens förfogande tillsammans med alla som har
              arbetat på Volvo alla de kvinnor som inte får fortsatt timanställning
              eller vikariat. Hur stor är hennes möjlighet att få ett jobb?
            </seg>
            <seg n="e5ab3b1d">
              Jag sade så här till Lisa hon heter egentligen något annat: Jag
              ska fråga ministern. Du ska få ett resursjobb. Det har vi pratat
              om i över ett år.
            </seg>
            <seg n="ddf09757">
              Min fråga till Cristina Husmark Pehrsson är: Var är resursjobbet?
              Lisa har fått avslag på sin begäran om socialbidrag. Hon kommer
              inte att kunna betala sin hyra om inget görs. När kommer resursjobbet
              till henne?
            </seg>
            <seg n="75b3e812">
              Vi hade en debatt i tv jag och Cristina Husmark Pehrsson. Jag
              vet att Cristina Husmark Pehrsson inte ska uttala sig om enskilda
              fall, men om principen.
            </seg>
            <seg n="3c199285">
              När kan alla de som är elallergiker till exempel och har slutdatum
              på sina sjukförsäkringar få skogshuggarjobb i Göteborg? När kan
              de få de jobben?
            </seg>
            <seg n="7e2b5b66">
              Reglerna är ju ändrade så att man är skyldig att ta alla jobb
              på arbetsmarknaden. Det betyder att de som bor i Göteborg måste
              flytta. De måste flytta upp till Norrland, även om de råkar ha
              en man i Göteborg.
            </seg>
            <seg n="525fd8de">
              När kommer resursjobben? Jag tycker att det är viktigt.
            </seg>
            <seg n="3f0b43f0">
              De anställningsstöd för långtidssjuka som ni har inrättat måste
              vara något för dessa. Men enligt de uppgifter jag har är det tio
              personer som har fått det på ett år. Jag undrar: Var är jobben
              för de sjuka?
            </seg>
          </u>
          <note type="speaker" n="e112116d">
            Anf. 13 ULF NILSSON (fp):
          </note>
          <u who="Q6012166" xml:id="i-852c9b72ef0fd5a8-0" n="9701c193">
            <seg n="35753466">
              Herr talman! När Folkpartiet gick in i regeringssamarbetet och
              in i alliansen var vår utgångspunkt när det gäller socialförsäkringar
              att en modern välfärdsstat självklart måste ha fungerande socialförsäkringar.
              Försäkringarna ska omfatta alla, ha ett samband mellan avgifter
              och förmåner och skydda vid inkomstbortfall. Samtidigt ska försäkringarna
              i så stor utsträckning som möjligt också bidra till att en människa
              klarar av en omställning vid sjukdom. Försäkringarna ska uppmuntra
              till att komma tillbaka till arbetslivet.
            </seg>
            <seg n="5b0c5d05">
              De ska naturligtvis också betalas ut till rätt ändamål. Den som
              är sjuk ska ha sjukpeng. Den som är frisk ska inte ha någon sjukpeng.
              Det är utgångspunkten.
            </seg>
            <seg n="5314ce7e">
              Den som är arbetslös ska kunna få a-kassa. Den som frivilligt
              låter bli att jobba ska inte ha a-kassa. Den som studerar ska
              ha studiemedel. Den som inte studerar ska inte ha studiemedel.
            </seg>
            <seg n="38e8c554">
              Ersättningsnivån ska vara rimlig. Runt 80 procent, som i dag
              gäller för de första tolv månaderna, tycker vi är bra.
            </seg>
            <seg n="637d5148">
              Det blev en bra välfärdssjukförsäkring med alliansens politik,
              tycker vi i Folkpartiet. Det blev också en mycket aktivare sjukförsäkring,
              som uppmuntrar till rehabilitering och återgång till arbetet,
              än den vi hade med den tidigare regeringen.
            </seg>
            <seg n="1949d7fa">
              All erfarenhet visar att tiden innan åtgärder sätts in har väldigt
              stor betydelse när det gäller för en sjuk att få rehabilitering.
              En mycket stor grupp av dem som är långtidssjukskrivna har antingen
              någon form av psykisk ohälsa eller problem med leder, muskler
              och rygg. Undersökningar visar att det i de fallen är nödvändigt
              med insatser efter helst mindre än tre månader för en aktiv rehabilitering.
              I verkligheten har många av dessa människor fått vänta upp till
              ett år innan det har blivit någon rehabilitering, om det över
              huvud taget har blivit någon rehabilitering värd namnet. Det har
              verkligen släpat efter i Sverige.
            </seg>
            <seg n="5811ab51">
              Som alla vet, men det tål att upprepas, fördes massor av människor
              unga, alldeles för unga, och medelålders automatiskt över i förtidspensionering
              i det gamla systemet. Många av dem får nu en ny chans med de möjligheter
              att pröva arbete som förtidspensionerade eller de med sjukersättning
              som det heter får.
            </seg>
            <seg n="41de85dd">
              Vi har nu tre tydliga avstämningstillfällen i sjukförsäkringen
              där man ska prövas på olika sätt. Man ska pröva vilken rehabilitering
              man har gått igenom och vilka möjligheter vi har.
            </seg>
            <seg n="e150a148">
              Reglerna är ju inte så väldigt nya. Det nya är tydligheten och
              möjligheterna att pröva andra arbeten utan att bli uppsagd. Dessutom
              görs många andra insatser som till exempel sänkt arbetsgivaravgift
              om man anställer människor som har varit sjukskrivna.
            </seg>
            <seg n="738e0eff">
              Interpellanten säger att reglerna puttar ut sjuka ur sjukförsäkringssystemet.
              Jag undrar vad oppositionen menar med det. Är det fel på reglerna?
              Det har väl alltid varit diskussioner om enskilda sjukfall som
              vi verkligen ska ta på allvar och fortsätta att diskutera. Men
              menar verkligen oppositionen att människor som inte är sjuka ska
              ha sjukpeng? Det tycker jag är grundfrågan i denna debatt.
            </seg>
            <seg n="0f5071f6">
              Jag tackar ministern för svaret.
            </seg>
          </u>
          <note n="e9a684e1" type="speaker">
            Anf. 14 GUNNAR AXÉN (m):
          </note>
          <u who="Q5563089" xml:id="i-c04c64e620214816-0" n="9701c193">
            <seg n="5aaa8892">
              Herr talman! Jag vill också tacka ministern för svaret på interpellationen.
            </seg>
            <seg n="ebd70f2c">
              Jag är förvånad över att Socialdemokraterna över huvud taget
              vill diskutera den här frågan. Bokslutet över den politik som
              Socialdemokraterna förde är ju så dystert.
            </seg>
            <seg n="1ffd4997">
              När Socialdemokraterna lämnade ifrån sig regeringsmakten var
              mer än en miljon människor i utanförskap. Två tredjedelar av dem
              var i utanförskap på grund av att de var fast i långa passiva
              sjukskrivningar eller i förtidspension och sjukersättning.
            </seg>
            <seg n="b8484601">
              Det var så det såg ut. Det var inga tidiga aktiva rehabiliteringsinsatser,
              utan långa passiva sjukskrivningar.
            </seg>
            <seg n="cd6aab71">
              På den tiden arbetade Försäkringskassan med en sjustegsmodell
              för att hjälpa människor tillbaka till arbetslivet. Efter ett
              års sjukskrivning var fortfarande 70 procent av de sjukskrivna
              kvar i steg ett. Det hade inte hänt någonting. Det hade inte gjorts
              någonting.
            </seg>
            <seg n="55764bb9">
              Vad hände efter ett år? Då kom man fram till den tidsgräns som
              Socialdemokraterna införde då man automatiskt skulle prövas för
              förtidspension.
            </seg>
            <seg n="c7e768c9">
              Jag vet inte hur många människor jag har pratat med under de
              senaste åren som har berättat hur bedrövade de var över den situation
              de hamnade i när de tvingades över från en sjukskrivning till
              en förtidspension. De hamnade i ett permanent utanförskap. De
              har själva beskrivit hur det har förstört livsgnistan, skapat
              social isolering och fått dem att helt tappa självförtroendet.
            </seg>
            <seg n="efc60954">
              Denna förtidspensionering efter ett år var den åtgärd som Socialdemokraterna
              införde för att snygga till sjukskrivningstalen. Det var fruktansvärt
              cyniskt. 140 personer om dagen precis som Finn Bengtsson sade
              tidigare förtidspensionerades under Socialdemokraternas tid vid
              makten. 550 000 människor lämnade de efter sig i ett permanent
              utanförskap.
            </seg>
            <seg n="209faf0d">
              Nu tillförs vården ökade resurser. Vi inför en rehabiliteringsgaranti.
              Vi gör en psykiatrisatsning som också tillför ytterligare resurser
              till vården, och vi går verkligen från passiva långa sjukskrivningar
              till tidiga aktiva rehabiliteringsåtgärder.
            </seg>
            <seg n="24a988c5">
              Precis som socialförsäkringsministern redovisade tidigare har
              ohälsotalet sedan regeringsskiftet fram till i dag sjunkit från
              40,2 till 35,5, vilket betyder 77 000 fler årsarbetare.
            </seg>
            <seg n="c388c5eb">
              Jag sade inledningsvis att jag var förvånad över att Socialdemokraterna
              vill diskutera denna fråga om man tittar på det bokslut som de
              själva lämnade efter sig. Men jag är också förvånad över att de
              vill diskutera denna fråga av den anledningen att de inte har
              något alternativ att presentera. Socialdemokraterna vill bara
              ha en återgång till det gamla. Något gemensamt alternativ från
              de rödgröna partierna finns inte i sikte. Socialdemokraterna är
              emot det som vi nu gör när vi rättar till de problem som de lämnade
              efter sig. Det enda alternativ som de har är att gå tillbaka till
              det gamla som inte fungerade, det gamla systemet som bara dömde
              människor till ett långvarigt utanförskap. Jag tycker att Socialdemokraterna
              borde sätta sig ned med sina rödgröna kamrater och försöka ta
              fram ett konkret alternativ till denna politik innan de yttrar
              sig på nytt.
            </seg>
          </u>
          <note type="speaker" n="99d00804">
            Anf. 15 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-5" n="bc630b89">
            <seg n="ffe4c939">
              Herr talman! Jag får också brev. Jag fick häromdagen ett brev
              från en person som skrev: Min fru har varit sjukskriven i 15 år.
              Nu är hon på bättringsvägen och har fått ett jobb med hjälp av
              Arbetsförmedlingen.
            </seg>
            <seg n="489efebb">
              Jag blir lite förvånad när jag hör Veronica Palm och övriga debattörer
              inom oppositionen som hela tiden svartmålar regeringens sätt att
              vilja satsa på företagshälsovård och sjukvård. Jag vet att ni
              har röstat nej till detta under alla år som jag har suttit i riksdagen.
              Ni satsade 90 miljoner kronor på rehabilitering. Vi satsar 1,6
              miljarder kronor. Ni säger att ni vill återinföra 80 procent i
              sjukpenning. Men när jag tittar i er egen utredning står det bara
              från dag ett att det har varit 65 procent och 75 procent, och
              så sent som 2003 och 2004 var sjukpenningen 77 procent. Ni är
              inte trovärdiga. Jag kan se att ni införde 80 procents sjukpenning
              precis lagom till valet.
            </seg>
            <seg n="e691f406">
              Vad vill ni med företagshälsovården? Vad vill ni med rehabiliteringsgarantin?
              Hur mycket pengar satsar ni på det? Vad vill ni göra med alla
              de personer som nu har gått i långa passiva sjukskrivningar? 70
              procent av dem som hade varit sjukskrivna längre än ett år hade
              inte ens prövats mot andra arbeten utan blev förtidspensionerade.
            </seg>
            <seg n="38ca4432">
              Veronica Palm, egentligen är vi nu nere på de ohälsotal som vi
              hade 1998. Nu kritiserar ni regeringen för att vi har sänkt ohälsotalen
              och tar det till intäkt för att vi puttar ut människor. Vi börjar
              nu närma oss normala siffror. Vi är nu nere på de siffror som
              vi hade när ni regerade. Jag hörde inte att ni då stod här i kammaren
              och talade om hur hemskt det var med de höga ohälsotalen.
            </seg>
            <seg n="99ab92bf">
              Tack och lov för 180-dagarsgränsen och att någonting faktiskt
              händer under årets sjukskrivning. Det kunde med er politik innebära
              att man möjligtvis prövades mot arbetsmarknaden redan efter tre
              veckor. Men det kunde också dröja tre år eller, som framgår av
              brevet, 15 år. Det är väl jättebra att vi har en tydlighet i fråga
              om detta.
            </seg>
            <seg n="da248365">
              När det gäller indragning av sjukpenning har ni fört en landsomfattande
              kampanj. Lagom till jul skickade ni insändare till alla landets
              tidningar där ni talade om att 77 000 personer nu skulle gå miste
              om sin sjukpenning. Det blev 49 personer fler än året innan då
              rehabgarantin inte var på plats. Detta innebar att ni gav människor
              väldigt mycket oro och ångest. Det gjorde ni för att ni ville
              vinna politiska poäng.
            </seg>
            <seg n="c0b782a8">
              Det var fler personer som fick sin sjukpenning indragen när ni
              regerade än när vi regerar. Hur kan det komma sig att ni nu talar
              om indragning av sjukpenning och att människor lämnas utan stöd
              när det var fler som fick sjukpenningen indragen under er tid?
            </seg>
            <seg n="16035525">
              Jag kan inte heller låta bli att tänka på det moratorium som
              ni ville införa. Ni kom till mig och sade att det var så hemskt,
              att så många blev utförsäkrade och att alla människor i stället
              skulle vara kvar i sjukförsäkringen tills högkonjunkturen kommer.
            </seg>
            <seg n="98f011ad">
              Om människor har en arbetsförmåga eller om de kan utveckla en
              arbetsförmåga ska man se till att hjälpa människor att utveckla
              och få denna. Det får de inte på Försäkringskassan, men de får
              det på Arbetsförmedlingen och genom de goda kontakter som nu råder
              mellan dessa två myndigheter, så att de är rustade den dag högkonjunkturen
              kommer. Om de låses fast och blir kvar i sjukskrivning och högkonjunkturen
              kommer blir de fast där for ever . Det var precis det som hände
              under er tid då 140 personer om dagen blev förtidspensionerade.
            </seg>
          </u>
          <note type="speaker" n="f67926e7">
            Anf. 16 VERONICA PALM (s):
          </note>
          <u who="Q4971741" xml:id="i-fd18f063516e0997-1" n="ae0a8fd2">
            <seg n="315dbc00">
              Herr talman! Jag kanske förvånar någon genom att säga att ohälsotalsmåttet
              och sjukskrivningsandelsstatistiken inte är det viktigaste för
              mig. För mig är det viktigast att människor faktiskt mår bra,
              återfår arbetsförmåga och får möjlighet att delta i samhället
              utifrån sina förutsättningar. Det är det viktigaste för mig.
            </seg>
            <seg n="4df802e2">
              Jag kan inte låta bli att undra om jag lever i en annan verklighet
              än mina borgerliga kolleger här. Har det förbigått er att det
              är kris i Sverige? Det är finanskris, det är jobbkris, det är
              ohälsokris och det är otrygghetskris. Vi har ett hårdare och ett
              kallare Sverige. Vi har en regering som straffbeskattar pensionärer.
              Vi har en fackföreningsrörelse som känner sig nödd och tvungen
              att tillåta lönesänkningar, och vi har en arbetsförmedling som
              är överbelastad. Ärligt talat: I den verklighet som jag lever
              i står inte den som har varit sjukskriven i 15 år, som i Cristina
              Husmark Pehrssons exempel, först i kön hos Arbetsförmedlingen.
            </seg>
            <seg n="fd77a5e1">
              Problemet är att de människor som har det tuffast är de som är
              svårast att arbeta med på Arbetsförmedlingen. När Arbetsförmedlingen
              får mindre resurser och mindre möjligheter att arbeta är det klart
              att de människorna kommer att ha det ännu svårare att ta sig ur
              denna kris.
            </seg>
            <seg n="339909f4">
              Det sägs att den socialdemokratiska regeringen dolde arbetslöshet
              i sjukskrivningsstatistik. Det kanske man kan diskutera. Samtidigt
              säger den nuvarande finansministern att det tar ungefär två år
              innan ekonomiska incitament ger full effekt på marknaden. Det
              är nu ungefär två år sedan de första borgerliga besluten fattades,
              och ohälsotalen började sjunka långt tidigare. Det påbörjades
              alltså ett arbete för en mer aktiv sjukskrivning redan under den
              förra regeringen. Det som har skett nu är att man har infört dogmatiska
              och hårda tidsgränser riktade mot den enskilda människan.
            </seg>
            <seg n="1ac9a262">
              Jag kan också vara beredd att diskutera om det är riktigt att
              göra som regeringen gör nu, nämligen att dölja sjuka människor
              i arbetslöshetsstatistiken. Ingen människa kan nämligen säga att
              Torbjörn eller Anette är friska, men sjuka människor puttas ut
              ur sjukförsäkringen och rakt ut på en allt hårdare och kallare
              arbetsmarknad för att konkurrera om arbeten som faktiskt inte
              finns. Vill man att folk ska jobba får man se till att föra en
              jobbpolitik. Nog om detta. Det gör mig väldigt upprörd.
            </seg>
            <seg n="2d6b6cd5">
              De delar av rehabiliteringskedjan som handlar om mer stöd till
              landstingen och om förstärkt företagshälsovård röstade vi alla
              ja till. Vi lade dessutom mer aktiva insatser på tidig rehabilitering
              nära arbetsmarknaden. Den aktiviteten finns inte i dag.
            </seg>
            <seg n="f4b27789">
              Det som den här interpellationen handlade om och det som är min
              fråga är: Är det en ny politik? Jag hade förväntat mig ett sådant
              här svar igen: Vi kommer så småningom att diskutera resursjobb.
              Vi kommer med en proposition längre fram. Vi funderar vidare.
              Vi har ett arbete pågående i departementet.
            </seg>
            <seg n="2e0d5d6e">
              Inte ens ett sådant svar blev det, utan bara ett icke-svar. Då
              måste jag tolka det som att det är en ny politik. Det kommer inte
              att komma några resursjobb, utan de som hamnar utanför, som inte
              är så sjuka att de blir förtidspensionerade men som inte kommer
              att komma tillbaka till arbetet, lämnas åt sitt öde. Är det så
              jag ska tolka svaret från statsrådet?
            </seg>
          </u>
          <note type="speaker" n="e70ebc2a">
            Anf. 17 FINN BENGTSSON (m):
          </note>
          <u who="Q5570168" xml:id="i-d164e5ac8a0f352e-1" n="107e7fe3" next="i-2e5030435de38a40-1">
            <seg n="3d9d97dd">
              Herr talman! Det börjar bli en intressant debatt! Låt oss konstatera
              vad jag sade i mitt förra inlägg: OECD har entydigt givit regeringen
              och inte minst statsrådet en eloge för dess kloka politik och
              konstaterar att det behövs mer av just denna politik och inte
              av den politik som förevar tidigare.
            </seg>
            <seg n="88b4cc7c">
              Humanisterna Jonas Frykman och Kjell Hansen har i sin nyutkomna
              bok I ohälsans tid skrivit att den tidigare socialdemokratiska
              regeringen använde sjukförsäkringssystemet som ett universalredskap
              för att lösa en rad av sociala problem hos en jämförelsevis frisk
              befolkning.
            </seg>
            <seg n="4bdd2656">
              Veronica Palm raljerar över att detta ohälsotal inte skulle vara
              ett viktigt mått. Vi talar om 77 000 årsarbeten. Det är klart
              att man kan ställa det i perspektivet av stackars Anette och Torbjörn
              och även Lisa, som Siw Wittgren-Ahl förde till. Jag har ingen
              anledning att betvivla att de här människorna inte har det så
              bra. Men vi har fortfarande 540 000 förtidspensionärer i det här
              landet. Tycker möjligtvis interpellanten att det är rätt väg att
              fortsätta med det som Socialdemokraterna gjorde under sitt maktinnehav?
              Det handlade om att enbart ha hårdare regeltolkningar och sedan
              passivt flytta över folk till förtidspensionering, vilket jag
              också nämnde är en konkret hälsorisk.
            </seg>
            <seg n="a554847b">
              Herr talman! Det arbetssätt som regeringen nu har innebär en
              bred fasett av åtgärder som också stimulerar folk genom att ge
              fribelopp för att komma in i arbete, studier eller, inte minst
              viktigt, engagemang i ideell verksamhet, vilket också kommer att
              gynna den ideella verksamheten, som inom parentes sagt var helt
              försummad under Socialdemokraternas tid i regeringsställning.
              Jag tror att detta är rätt sätt att ge folk tillbaka självkänslan.
              Vi ger dem också konkreta möjligheter att få mer resurser själva
              utan att de blir av med de bidrag som de behöver när de är sjuka,
              vilket felaktigt nämns av oppositionen. Jag tror, herr talman,
              att det är helt rätt väg att ge människor egenmakt och att bryta
              politikernas överhöghet över människor som kan och vill själva.
            </seg>
          </u>
          <note n="d7e76380">
            Anf. 18 SIW WITTGREN-AHL (s):
          </note>
          <u who="Q5570168" xml:id="i-2e5030435de38a40-1" n="107e7fe3" prev="i-d164e5ac8a0f352e-1">
            <seg n="f29cb20d">
              Herr talman och Gunnar Axén! Ja, vi vill diskutera dessa frågor.
              Vi tycker att de är angelägna. Även om jag bara förde till Lisa,
              Finn Bengtsson, är hon en av dem som är utanför. Ni skulle ju
              rätta till utanförskapet! Det var ju det ni sade.
            </seg>
            <seg n="3abe0672">
              Ni nämner siffror om utanförskapet. Ni säger 1,2 och 1,7. I dem
              ingick de arbetslösa. De är uppe i 10 procent av befolkningen
              snart. De är i utanförskap nu. Var är deras jobb? Hur ska de få
              jobb, de friska? Ni gör ingenting för dem. Ni bara väntar på att
              något ska komma i gång. För oss är det viktigt med jobben. Vi
              undrar: Var är resursjobben till dem som var sjuka?
            </seg>
            <seg n="df321121">
              Vi vill diskutera detta för att ni genomför ett systemskifte
              utan att tala om det för svenska folket. Jag är mest häpen över
              Folkpartiet, som tycker att detta är bra.
            </seg>
            <seg n="f7904e6c">
              För oss är det så att vi hade en försäkring. Vi var försäkrade
              som vi var. Det var poängen. Alla föds inte lika. Vi är olika.
              Vi drabbas olika på våra arbetsplatser. Men vi skulle vara försäkrade.
              Ni drar undan försäkringen på så sätt att ni ska titta på de friska.
              Ibland är det så att man är mångdimensionellt sjuk. Men det är
              klart att man ska få ett jobb. Det var det ni sade. De ska få
              resursjobb. Var är resursjobben till de sjuka? Och nu undrar vi:
              Var är jobben till de friska? De är i utanförskap nu. För oss
              är detta jätteviktigt. Arbetet är viktigt för alla människor.
              Att kunna försörja sig är viktigt, inte utanförskap. De som står
              utanför har ingen egenmakt och kommer aldrig att få det med ert
              systemskifte i Sverige. Det är bara några få som får det bättre.
              Alla andra kommer att få det sämre. Vi vill ha en sjukförsäkring
              som täcker alla.
            </seg>
            <seg n="fd74e8d2">
              Jag undrar till sist: Vad ska de andra människorna få, Cristina
              Husmark Pehrsson? Var är resursjobben, och hur ska människorna
              komma i gång? Vad ska de få? Du står och pratar om att vi skulle
              upp med makten. Vi undrar: Vad gör ni som har makten? Det är det
              vi undrar. Vad gör ni?
            </seg>
          </u>
          <note type="speaker" n="985a6011">
            Anf. 19 ULF NILSSON (fp):
          </note>
          <u who="Q6012166" xml:id="i-7c24724491891be1-1" n="9701c193">
            <seg n="f3325fa2">
              Herr talman! Den här interpellationen och debatten handlar i
              väldigt stor utsträckning om vad som händer när Försäkringskassan
              ska göra avstämningar, se vad som har hänt och ta ställning till
              om sjukskrivningen ska fortsätta eller inte. Hittills har en sådan
              stor avstämning gjorts. Det var nu vid årsskiftet. Inför det fick
              vi som sagt höra under veckorna före jul hur oppositionen skrämde
              upp människor med att 77 000 eller 78 000 människor riskerade
              att kastas ut och få leva på socialbidrag och så vidare, riskerade
              att bli utförsäkrade, som man uttryckte sig. Bilden blev naturligtvis
              att en massa människor skulle bli utan sjukförsäkring oavsett
              om de var sjuka eller inte. Sedan har det visat sig att antalet
              indragningar av sjukpenning var ungefär detsamma i januari 2009
              som i januari året tidigare. Det handlar om ungefär 400500 personer
              som har fått indragen sjukpeng på grund av att de har arbetsförmåga
              och inte är sjuka.
            </seg>
            <seg n="ab3c0b14">
              Veronica Palm säger att statistiken om ohälsotal inte är viktig.
              Beror det på att statistiken är felaktig, eller vad beror det
              på? Den andra frågan blir: Vad är det som är viktigt? Vi har i
              alla tider, både med den gamla regeringen och med den nuvarande
              regeringen, ibland fått läsa om gripande fall där vi tycker att
              Försäkringskassan kanske borde ha handlat annorlunda. Ibland har
              människor vunnit överklaganden. Men har oppositionen någon statistik
              som inte vi har som visar att människor generellt blir felaktigt
              friskskrivna? Har oppositionen en mängd exempel på diagnoser som
              är felställda? Jag tycker att det är svagt att säga att statistiken
              inte har någon betydelse. Man målar däremot upp en allmän känsla
              av att människor i allmänhet har det eländigt.
            </seg>
            <seg n="61075cdd">
              Vi gör massor som vi inte hinner prata om nu: satsningar på vuxenutbildning,
              lärlingsutbildning, jobb för sjukskrivna och så vidare. Det är
              ingen passiv politik som förs.
            </seg>
          </u>
          <note n="16361159" type="speaker">
            Anf. 20 GUNNAR AXÉN (m):
          </note>
          <u who="Q5563089" xml:id="i-e5b5669bc8ad076a-0" n="ff24ef6c">
            <seg n="c54be30e">
              Herr talman! Jag sade att jag var förvånad över att Veronica
              Palm ville prata om de här frågorna eftersom Socialdemokraterna
              lämnat ett så dystert bokslut efter sig. Det kanske var därför,
              herr talman, som Veronica Palm valde att prata om så mycket annat
              än sjukförsäkringen, bland annat den globala finanskrisen som
              även vi i Sverige får känna av. Men vi kan vara glada över att
              vi har sådan ordning och reda i statsfinanserna. Vi har sunda
              och stabila statsfinanser och har klarat av bland annat en satsning
              på mer än 40 miljarder kronor i ekonomiska stimulanser för att
              motverka den globala finanskrisens effekter i Sverige.
            </seg>
            <seg n="8fd643e2">
              Bland de åtgärder som vi har genomfört finns ytterligare en höjning
              av jobbskatteavdragen, en sänkning av skatten på arbete, som Socialdemokraterna
              har varit emot. Andra åtgärder har varit en sänkning generellt
              sett av arbetsgivaravgifterna och en halvering av arbetsgivaravgifterna
              för ungdomar, vilket Socialdemokraterna har varit emot. Det är
              otroligt förvånande att man framhärdar i att vilja fördubbla arbetsgivaravgifterna
              för den som anställer någon som är under 26 år när vi ser ungdomsarbetslösheten
              skjuta i höjden. Hur kan Socialdemokraterna försvara att de vill
              beskatta ungdomarna hårdare och än mer späda på ungdomsarbetslösheten
              i detta läge?
            </seg>
            <seg n="c61197f2">
              Jag pratar gärna om de frågorna. Men nu handlade interpellationen
              om sjukförsäkringen. Jag kan bara konstatera att det resonemang
              som Veronica Palm förde i sitt förra inlägg innebär att personer
              som har arbetsförmåga inte ska stå till arbetsmarknadens förfogande
              och söka sig tillbaka till arbete utan ska vara kvar i sjukförsäkringen
              på grund av hur situationen ser ut på arbetsmarknaden i dag. Det
              är exakt den ordning som gällde tidigare, precis det som alla
              andra tidigare har sagt har varit fel. Nej, socialdemokrater,
              kom tillbaka tillsammans med de rödgröna kamraterna med ett eget
              alternativ!
            </seg>
          </u>
          <note type="speaker" n="c1b7de13">
            Anf. 21 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-6" n="bc630b89">
            <seg n="55a21f35">
              Herr talman! Ja, det alternativet skulle jag väldigt gärna vilja
              se! Jag hör hela tiden Socialdemokraterna kritisera regeringen
              för satsningarna på företagshälsovård, rehabgarantin, aktiva insatser,
              sjukskrivningsmiljarden, kösatsningen och hjälp att få tillbaka
              sjukskrivna och förtidspensionerade i gemenskapen igen.
            </seg>
            <seg n="3b98f439">
              Hela tiden klagar ni. Ni klagar på sjukpenningens storlek trots
              att ni i er egen utredning kan se att de senaste tolv åren var
              ni långt under 80 procent från dag ett. Vi har 80 procent det
              första året. Vad ni än gör är det er egen utredning och kritiken
              mot er politik som ligger till grund för regeringens satsning
              på en rehabgaranti.
            </seg>
            <seg n="7ff67d41">
              I er egen utredning gjord av Anna Hedborg, före detta socialförsäkringsminister
              för Socialdemokraterna står det: Om arbetsmarknaden fungerar dåligt
              kan inte botemedlet tillåtas bli att det verkliga problemet döljs
              i sjukförsäkringen.
            </seg>
            <seg n="9258d2e4">
              Ni vill ändå gå tillbaka till ett moratorium och låta människor
              som kan utveckla en arbetsförmåga få vara kvar i sjukförsäkringen
              till dess att högkonjunkturen kommer och loppet är kört. De kommer
              ju aldrig tillbaka. Det är 550 000 i förtidspension.
            </seg>
            <seg n="317b83e4">
              Jag håller med Gunnar Axén om att Veronica Palm drar in mycket
              annat i sin interpellation. Låt mig också påminna om den reform
              för sänkt skatt på arbete som denna kammare har beslutat om. De
              två största skattesänkningarna på arbete stöddes av Socialdemokraterna.
            </seg>
            <seg n="fbb3058d">
              Kom inte här och kritisera jobbskatteavdraget, Veronica Palm!
              Ni har själva gjort det. I de två största delarna har ni favoriserat
              arbete och inte pensionärer. Göm dig inte, Veronica Palm!
            </seg>
            <seg n="9793940e">
              När det gäller resursjobb är det för de personer som lämnar efter
              två och ett halvt års sjukskrivning. Antingen kommer de att få
              en sjukersättning eftersom de är så sjuka, och för dem ska naturligtvis
              sjukersättningen finnas till, eller så har de eller kan de utveckla
              en arbetsförmåga. Då ska de få stöd och hjälp av Arbetsförmedlingen.
            </seg>
            <seg n="eeb38945">
              Försäkringskassan är jättebra på mycket men inte på att fixa
              och förmedla jobb och arbetsträning. Därför satsar vi mycket på
              jobb på Samhall, lönebidrag och så vidare. Det finns en grupp
              personer som nu sjunker i antal för varje dag som går. Försäkringskassan
              säger också att de får hjälp och stöd långt innan de kommer fram
              dit.
            </seg>
            <seg n="a295f975">
              De kommer att få någon form av stöd och hjälp, individuell coachning
              och hjälp. Det kommer att vara på plats i god tid innan detta
              kommer att inträffa den 1 januari. Fram till dess finns det som
              jag kan se fyra upparbetade rutiner mellan Försäkringskassan och
              Arbetsförmedlingen. Det är handlingsplanssamverkan med många miljoner
              avsatta, samlokaliseringar och överlämningsmöten för alla dem
              som innan dess ser ut att behöva ha hjälp och stöd.
            </seg>
            <seg n="5a47aadc">
              Det talas om att se till det friska, säger Siw Wittgren-Ahl lite
              hånfullt. Det är precis det som många unga rullstolsburna personer
              har lärt mig. De säger: Se till det som är friskt hos mig och
              inte det som är sjukt, Cristina. Dessa ungdomar har sagt till
              mig: Se till det som är friskt hos mig och hjälp mig vidare. Döm
              mig inte till ett permanent utanförskap.
            </seg>
            <seg n="9d683a1a">
              När det gäller kvinnor och ohälsa satsar vi på en rehabiliteringsgaranti
              på 1,6 miljarder. Det gör vi därför att vi i offentlig sektor
              har fått ärva många kvinnor av er. Det är 60 procent av antalet
              personer som har förtidspension eller sjukpenning som är kvinnor.
            </seg>
            <seg n="b460142f">
              Många av dem har lättare psykisk ohälsa och smärtor i rörelseapparaten.
              Dem satsar vi på. Därmed får landstingen som har ansvaret för
              den medicinska rehabiliteringen och diagnoser också resurser över
              att hjälpa alla andra diagnoser.
            </seg>
          </u>
          <note type="speaker" n="e4c0f477">
            Anf. 22 VERONICA PALM (s):
          </note>
          <u who="Q4971741" xml:id="i-fd18f063516e0997-2" n="ae0a8fd2">
            <seg n="9bd766be">
              Herr talman! Det har frågats om det socialdemokratiska alternativet
              i ett land som styrs av en borgerlig regering. Det kanske inte
              styrs så bra, men det görs ändå försök att styra. När det gäller
              sjukskrivningsreglerna har vi röstat ja till de delar som vi tycker
              har varit bra.
            </seg>
            <seg n="eac1767d">
              Vi har röstat ja till förstärkt företagshälsovård, ja till möjligheten
              att kunna arbeta för dem som har sjukersättning och ja till de
              delar som har gett mer resurser till Försäkringskassan att arbeta.
              Vi har röstat nej till det vi tycker är urusel politik.
            </seg>
            <seg n="fdd0e848">
              Det handlar om att man har ensidiga dogmatiska gränser som är
              ensidigt riktade mot den enskilde. Det går inte att säga någonting
              annat. Ni var med när vi beslutade om det. Syftet är att det finns
              ett slut på försäkringen. Det ska finnas en sista dag, ett bästföredatum,
              för när man får vara sjukskriven.
            </seg>
            <seg n="79581760">
              Vill man läsa det socialdemokratiska alternativet finns vår budgetmotion.
              Den är ganska tydlig. Det handlar inte om att bara säga nej. Vi
              säger nej till det dåliga, ja till det bra, och vi utvecklar en
              egen politik. Så fungerar det.
            </seg>
            <seg n="3fe8de07">
              Jag vill ägna den sista minuten av talartiden till att säga följande.
              Det är tydligt att vi är djupt oense på många punkter när det
              gäller synen på sjukförsäkring. Det handlar i grunden om synen
              på människor.
            </seg>
            <seg n="3a968b75">
              Jag hör till dem som tycker att det krävs ett aktivt stöd för
              människor att komma tillbaka och att människor ska ha en ekonomisk
              trygghet. På andra sidan står högern, de blå, och den moderatledda
              regeringen och tror på fullt allvar att människor blir friskare
              av att de blir fattigare.
            </seg>
            <seg n="d9311cd6">
              Jag har tre enkla tips: Riv upp de orättvisa sjukskrivningsreglerna,
              öka det aktiva stödet och för en riktig jobbpolitik. Det är jobb
              som människor måste ha. Det handlar om stöd till kommuner och
              landsting, utbildning och omställning och att öka köpkraften.
              Det handlar inte om att smeta ut skattesänkningar över alla unga
              när vi ser att det inte fungerar och ungdomsarbetslösheten stiger.
            </seg>
            <seg n="98be83e4">
              Jag lovar att komma tillbaka till kammaren och diskutera. Det
              gör jag inte för att vinna enkla debatter utan för att det är
              viktiga frågor.
            </seg>
          </u>
          <note type="speaker" n="17c857ab">
            Anf. 23 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-7" n="bc630b89">
            <seg n="f71bcc0d">
              Herr talman! Det handlar om människor. Det handlar om 770 000
              människor som var sjukskrivna eller förtidspensionerade på hösten
              2006. Det handlar om att 70 procent av de personerna inte fick
              stöd och hjälp utan många gånger fick en förtidspension efter
              ett år. De kom inte tillbaka. Det var 1 procent som kom tillbaka.
            </seg>
            <seg n="645f52e2">
              Det var en total inlåsningseffekt som på något sätt Socialdemokraterna
              fortfarande försvarar i stället för att ge stöd och hjälp. Vi
              ser att människor blir friskare och får hjälp. Till och med en
              person som varit sjukskriven i 15 år får nu hjälp av Arbetsförmedlingen
              att få arbete.
            </seg>
            <seg n="fae9b22a">
              Riksrevisionen kom häromdagen med en rapport. Försäkringskassan
              kommenterar den med: Vi delar slutsatsen av Riksrevisionen att
              det gamla systemet fick inlåsningseffekter och gjorde det svårare
              för sjukskrivna att komma in i jobbet igen. Det säger Försäkringskassan
              till Dagens Nyheter.
            </seg>
            <seg n="cdbe1123">
              Veronica Palm ger en uppmaning till de människor som undrar vilket
              som är det socialdemokratiska alternativet. Är det att gå tillbaka
              till 77 procent som det varit eller 70 procent i sjukpenning?
              Är det att minska de ekonomiska resurserna till företagshälsovård
              och rehabilitering? Är det att sudda bort alla tidsgränser och
              låta tiden gå så att man kan vara sjukskriven i 15 år? Rekommendationen
              är: Gå till vår budgetmotion och läs.
            </seg>
            <seg n="c780dd7c">
              Det hade varit mer ärligt, Veronica Palm, om du här hade talat
              om det så att människor hade förstått vad det är som de ska förvänta
              sig av er politik. Återigen, läs er egen utredning som säger:
              Att vara långtidssjukskriven när ni regerade var som att gå ned
              i ett svart hål av väntan. Det var många gånger en arbetsmarknadspolitisk
              åtgärd. Det blev en parkeringsplats för sådant som det inte var
              ämnat för.
            </seg>
            <seg n="a849b208">
              Jag kommer att göra allt som står i min makt för att hjälpa människor
              att hitta sin arbetsförmåga, ge stöd och hjälp att utveckla denna
              arbetsförmåga så att de kommer tillbaka igen i delaktighet, får
              en mening med livet och dessutom kan stå på egna ben med egna
              pengar.
            </seg>
          </u>
          <note n="f79b77a1">
            Överläggningen var härmed avslutad.
          </note>
          <note n="5ddd14e7">
            5 § Svar på interpellation 2008/09:341 om gränshinder för funktionshindrades
            arbete
          </note>
          <note type="speaker" n="8908f4e1">
            Anf. 24 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-8" n="bc630b89">
            <seg n="4c2d3407">
              Herr talman! Det är stora kast mellan frågorna. Nu handlar det
              om gränshinder för funktionshindrades arbete. Maria Stenberg har
              frågat mig om vilka åtgärder jag avser att vidta för att förenkla
              regelsystemet så att också personer med funktionshinder fritt
              kan söka arbete i ett annat nordiskt land.
            </seg>
            <seg n="e6ba9b0b">
              En gemensam nordisk arbetsmarknad ger större möjligheter för
              den enskilde att finna det arbete han eller hon helst vill ha.
              En gemensam nordisk arbetsmarknad bidrar även till att ekonomin
              i Norden stärks genom ett större utbud på arbetskraft. Personer
              med funktionsnedsättning utgör en viktig del av arbetsmarknaden,
              och det ligger i allas intresse att tillvarata denna resurs på
              bästa sätt.
            </seg>
            <seg n="fe983bfd">
              Nordiska handikappspolitiska rådet är ett policyskapande och
              rådgivande organ i Nordiska ministerrådet. Rådet ska bland annat
              bidra till handikappspolitiska aspekter inom alla samhällsområden.
              Möjligheter att arbeta i andra nordiska länder för personer med
              funktionsnedsättning är ett område som Nordiska handikappspolitiska
              rådet har uppmärksammat. Sommaren 2008 gavs unga med funktionsnedsättning
              förtur till ett antal sommarjobb som förmedlades via Nordjobb.
            </seg>
            <seg n="20fdf940">
              I sammanhanget bör även Nordiskt välfärdscenter nämnas. Centret
              främjar samnordisk utveckling av ny teknik och nya metoder för
              att kompensera nedsatt funktionsförmåga.
            </seg>
            <seg n="eded9b37">
              En viktig målsättning under det svenska ordförandeskapet i det
              nordiska regeringsarbetet 2008 var att underlätta för invånarna
              i Norden att fritt kunna verka över nationsgränserna. Nordiskt
              gränshindersforum arbetar inom ramen för samarbetet i Nordiska
              ministerrådet för att genom regelförändringar motverka gränshinder.
              Maria Stenberg nämner i sin interpellation särskilt HaparandaTorneå-området.
              En fråga som hör nära samman med funktionsnedsättning är arbetslivsinriktad
              rehabilitering. Ett pilotprojekt pågår nu i samarbete mellan Sverige
              och Finland för att ta fram gemensamma handläggningsrutiner för
              rehabiliteringsärenden rörande gränsarbetare.
            </seg>
            <seg n="4116a46d">
              Rätt arbetshjälpmedel är ofta viktigt för att en person med funktionsnedsättning
              ska kunna arbeta. Det är anställningslandets regelverk som avgör
              vilka hjälpmedel som erbjuds. Detta följer av EG-förordning nr
              1408/71 om samordning av sociala trygghetsförmåner. Förordningen
              gäller inom det europeiska ekonomiska samarbetsområdet och därmed
              mellan de nordiska länderna. I förordningen stadgas att den som
              bor i ett medlemsland och arbetar i ett annat medlemsland ska
              omfattas av lagstiftningen i arbetslandet och behandlas på lika
              villkor som en där bosatt och yrkesverksam person.
            </seg>
            <seg n="6a5638a3">
              Maria Stenberg understryker vikten av ett enkelt regelsystem
              för att det därmed ska bli lättare för personer med funktionsnedsättning
              att fritt söka arbete i annat nordiskt land. Ytterst handlar det
              om att den enskilde ska känna till de regler som gäller. Därför
              behövs information om regelverken i de nordiska länderna något
              som vi lägger vikt vid såväl nationellt som i samarbetet med de
              nordiska länderna.
            </seg>
          </u>
          <note type="speaker" n="a6a5c0a6">
            Anf. 25 MARIA STENBERG (s):
          </note>
          <u who="Q4980261" xml:id="i-d025d4c9cd532732-0" n="794182b5">
            <seg n="fb829dc1">
              Herr talman! Man kan säga att den politiska debatten är vid och
              bred. Jag vill börja med att tacka statsrådet Husmark Pehrsson
              för svaret och för möjligheten att som nordist få debattera nordiska
              samarbetsfrågor.
            </seg>
            <seg n="a0162076">
              Gränshinder är en återkommande källa till irritation och oförståelse
              och säkert ibland okunskap bland människor som har sin vardag
              med sitt boende i ett nordiskt land och sitt arbete i ett annat
              nordiskt grannland. Krånglet ställer till det för människor i
              vardagen. Om man dessutom lever med ett funktionshinder kan nog
              gränshinder och alla andra byråkratiska hinder vara en ännu större
              tröskel som man ska komma över.
            </seg>
            <seg n="af7a1d9c">
              Gränshinder för att kunna ta ett jobb blir kanske till slut det
              som suger musten ur en människa, speciellt om man dessutom ska
              krångla på med olika myndigheter och olika länders lagstiftning
              om man har en funktionsnedsättning. Därför lever den diskussionen
              och den debatten på något vis i skymundan av den politiska och
              massmediala debatten om varsel, uppsägningar och arbetslöshet
              som sprider sig. Mitt i allt det här lever människor med funktionsnedsättningar
              och kämpar för sina rättigheter, skyldigheter och livschanser
              oavsett kris och lågkonjunktur.
            </seg>
            <seg n="f623e488">
              Därför tror jag att människor som lever nära ett annat nordiskt
              land, ett grannland, kan se möjligheterna när deras chanser att
              få ett jobb att gå till varje dag helt plötsligt öppnar sig. Den
              chansen blir betydligt större om man lever till exempel i området
              HaparandaTorneå. När människor då möter gränshinder efter gränshinder
              blir krånglet besvärligt.
            </seg>
            <seg n="fa7f0c40">
              Det är med den utgångspunkten jag har ställt min interpellation.
              Det handlar om att lyfta fram de specifika gränshinder som hindrar
              människor med funktionsnedsättning att faktiskt ta del av den
              öppna arbetsmarknad som vi har i Norden och som faktiskt är bra.
            </seg>
            <seg n="90039331">
              Därför vill jag ställa ännu en fråga. Jag tycker att statsrådet
              ändå har svarat på min fråga i interpellationen, men lyfter man
              fram de här frågorna i Nordiska ministerrådet? Det blir ju speciella
              gränshinder för människor med funktionsnedsättning. Får man ta
              med sig sin personliga assistent över till ett annat nordiskt
              land om man får ett jobb? Vart vänder jag mig om jag behöver ett
              höj- och sänkbart skrivbord? Till vilken myndighet vänder jag
              mig om jag behöver ha ett specialanpassat tangentbord för att
              kunna arbeta?
            </seg>
            <seg n="cfe05b34">
              Jag tror att det är sådana, kanske egentligen vardagliga, frågor
              som många människor undrar över. Varför kan inte politiken lösa
              dem? Och varför är debatten om just deras bekymmer med de gränshinder
              som finns när man ska pendla över gränserna och om deras livsvillkor
              inte lika stor i politiken och i massmedierna?
            </seg>
            <seg n="3bc9cd6b">
              Jag var alldeles nyss på en konferens med människor med synnedsättning.
              Där lyfte man fram just deras bekymmer och problem med att få
              ett jobb på arbetsmarknaden och just deras upplevelse av gränshinder.
              De kände att det inte fanns någon som lyfte fram de frågorna.
              Därför vill jag fortsätta med frågan till statsrådet: Kommer man
              att arbeta för och lyfta fram de här frågorna i Nordiska ministerrådet?
            </seg>
          </u>
          <note type="speaker" n="b30e3c4c">
            Anf. 26 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-9" n="bc630b89">
            <seg n="41db92ff">
              Herr talman! Tack, Maria Stenberg! Jag tycker att det här är
              en viktig interpellation ur aspekten att vi inte ska ha hinder
              och barriärer. Om vi inte har det är inte funktionsnedsättning
              av så stor betydelse. Funktionshindrad är man när det finns barriärer
              och hinder i ens väg. Genom att minska dem underlättar vi också
              för personer med funktionshinder.
            </seg>
            <seg n="73d12bd5">
              Jag känner starkt för den här frågan. Därför har jag låtit ta
              reda på hur det ligger till och har haft kontakter både med Crossborder
              Tornedalen och med Försäkringskassan såväl lokalt som regionalt.
              Jag ville höra om det förs en diskussion eller om det finns frågor
              eller personer som är inne i diskussioner där man har stött på
              problem.
            </seg>
            <seg n="eae138e0">
              Just nu sade man från de här myndigheterna och organisationerna
              att det inte fanns någon diskussion eller någon som hade problem
              med detta. Då kan man ju tycka att det är bra. Men om det är så
              att Maria Stenberg känner personer som har det problematiskt med
              detta ville man absolut från Försäkringskassans sida att de här
              personerna ska ta kontakt med Försäkringskassan eftersom man nu
              har ett projekt. Det är ett pilotprojekt mellan Sverige och Finland
              där handläggare från båda länderna sitter ned för att se till
              att man har enhetliga regler, information och så vidare. Det är
              ett projekt som man så småningom kommer att utvärdera. Försäkringskassan
              är uppenbarligen mycket intresserad av att ge rätt och riktig
              information just när det gäller arbetslivsinriktad rehabilitering
              och den typ av frågor som Maria Stenberg tar upp.
            </seg>
            <seg n="fc52a2b1">
              Om det är någon som har känt att det här inte har fungerat eller
              att bemötande, information eller annat inte har varit bra uppmanar
              jag honom eller henne att ta kontakt med Försäkringskassan igen.
              Inte heller Crossborder Tornedalen kände till att detta hade varit
              ett problem. Man kanske löser det ändå. Jag hoppas verkligen att
              också personer med funktionshinder ser som sin möjlighet att söka
              arbete på andra sidan gränsen.
            </seg>
            <seg n="c6763f88">
              Just i och med den reform som har beslutats om här om personer
              med sjukersättning det är 435 000 personer som har sjukersättning
              tillåter vi personer att med bibehållen rätt till sjukersättning
              också få pröva att arbeta utan att man tar bort deras sjukersättning.
              De får också studera med sjukersättning. Många gånger har personer
              med sjukersättning någon form av funktionsnedsättning. I och med
              den reform som vi har beslutat om här i Sverige får de nu lov
              att också pröva att arbeta i våra nordiska länder och överallt
              annars också. I Skåne har detta fött ett intresse av att söka
              arbete också i Danmark.
            </seg>
            <seg n="78abf790">
              Återigen: Jag tycker att det här är en tankeväckande interpellation.
              Jag har som sagt inte kunnat pricka in vad det är som skulle vara
              speciellt problematiskt. Men om det är så här återkom gärna eller
              ta kontakt med Försäkringskassan!
            </seg>
          </u>
          <note type="speaker" n="f02fbd38">
            Anf. 27 MARIA STENBERG (s):
          </note>
          <u who="Q4980261" xml:id="i-d025d4c9cd532732-1" n="794182b5">
            <seg n="41f175c0">
              Herr talman! Jag ska genast ta kontakt med den organisation och
              den man som har varit kontakt med mig när det gäller just gränshinder
              för att kunna ta ett jobb i ett annat nordiskt land när man har
              en varaktig funktionsnedsättning. Han berättade för mig att han
              för sitt liv inte kunde begripa varför Försäkringskassan hemmavid
              inte kunde hjälpa honom när han nu äntligen hade fått det efterlängtade
              jobbet i Finland. Han bodde naturligtvis i Sverige.
            </seg>
            <seg n="e7f4515a">
              I sitt svar hänvisar ministern till att det inte är Försäkringskassan
              i Sverige som har ansvar för de hjälpmedel som jag kanske behöver
              när jag har en funktionsnedsättning och har fått ett jobb i ett
              annat nordiskt land, till exempel Finland när det gäller HaparandaTorneå.
              Det är den finska myndigheten som har det ansvaret.
            </seg>
            <seg n="fad24546">
              Jag är övertygad om att han ger en röst åt det man känner blir
              ett så stort gränshinder. Till slut upplever man sig diskriminerad
              därför att man inte har möjlighet att arbeta över gränserna. Det
              handlar säkert om att man inte har information om att det är Försäkringskassans
              motsvarande organisation i det andra nordiska landet som har ansvar
              för att man får en anpassad arbetsplats på sitt nya jobb i till
              exempel Finland. Han tyckte helt enkelt att Försäkringskassan
              i hans hemland skulle kunna informera honom om hur det ser ut.
              Och man skulle inte bara lämna den informationen utan också berätta
              för honom hur han får kontakt med det som är Försäkringskassans
              motsvarighet i Finland och hur arbetsgivaren som ville erbjuda
              honom ett jobb får kontakt med den myndighet som kan hjälpa till
              att bekosta en arbetsplats för hans funktionsnedsättning.
            </seg>
            <seg n="78456736">
              Vi vet att det är lättare sagt än gjort att säga att människor
              med funktionsnedsättningar eller funktionshinder ska arbeta. Det
              är så mycket svårare att se till att de verkligen får den chansen.
              Vi har bara erfarenheter från vårt eget land, och där tar inte
              arbetsgivare den chans som de kan få att anpassa arbetsplatsen
              och se till att människor med funktionsnedsättning får ett jobb.
            </seg>
            <seg n="f1ca8838">
              Jag tror att det är där man upplever att gränshindren blir så
              stora. Man känner kanske inte till Hallå Norden. Vi känner ju
              till det. Man känner kanske inte heller till att man kan ta hjälp
              av de samarbetsorgan som finns i de nordiska länderna.
            </seg>
            <seg n="85a4de37">
              Därför är jag som nordist övertygad om att vi behöver ta tag
              i de här gränshindersfrågorna. Jag förstår att statsrådet har
              tagit dem på största allvar, och det tycker jag är jättebra. Just
              de människor som har svårt att få ett jobb i sitt eget hemland
              och som kan få chansen att få ett jobb i ett grannland behöver
              få den hjälp, det stöd och den information som gör att de kan
              ta det där jobbet. Det kan till exempel handla om hur färdtjänsten
              fungerar om man ska ta färdtjänsten i Haparanda över till jobbet
              i Torneå i Finland. Det är två olika länder. Det är två olika
              lagstiftningar.
            </seg>
            <seg n="b97d9571">
              Jag tror fortfarande att det finns en del saker för Gränshinderforum
              att jobba med. Det skulle vara tacksamt om man speciellt skulle
              kunna sätta fokus på de gränshinder som människor med funktionsnedsättningar
              upplever i sin vardag, för krånglet upplever de.
            </seg>
          </u>
          <note type="speaker" n="7ed7e9a8">
            Anf. 28 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-10" n="bc630b89">
            <seg n="09e5bf0d">
              Herr talman! Jag har varit en hel del uppe i HaparandaTorneå-området.
              Det har varit hearing och konferenser. Jag vet att uppfinningsrikedomen
              är väldigt stor. Man brukar hitta lösningar som man inte hittar
              på många andra ställen.
            </seg>
            <seg n="2a6e2098">
              Jag skulle återigen vilja säga att vi har en lagstiftning som
              säger att om jag som svensk finner ett arbete i Finland och ska
              göra en arbetsinsats där är det Finland som ser mig som en arbetstagare
              och har en skyldighet att se till att jag kan utföra mitt arbete.
              Jag förstår vad interpellanten säger, och jag vet, som jag också
              sade i mitt svar, att handikapprådet inom Nordiska ministerrådet
              också är aktivt och belyser de här frågorna.
            </seg>
            <seg n="930ab57b">
              Informationsbiten är viktig. I somras fick jag möjlighet att
              inviga Socialförsäkringsportalen. Jag har inte någon aktuell siffra,
              men det är väldigt många som är inne på den. Jag ska faktiskt
              titta på om information om detta finns där. I annat fall kommer
              jag att lyfta upp frågan om vi inte skulle kunna ha en bättre
              och tydligare information på Socialförsäkringsportalen. Med denna
              interpellation lyfter vi kanske upp informationen till andra om
              att de kan gå in och titta där. Det finns andra saker som kan
              vara bra att veta när man arbetar i ett annat land. Det gäller
              till exempel sociala avgifter, skatt och så vidare. Jag rekommenderar
              Socialförsäkringsportalen och Skatteportalen.
            </seg>
            <seg n="0cd744ce">
              Om jag undrar över vad som kan hända med mig eller vad jag kan
              få för hjälp när det gäller pilotprojektet utgår jag ifrån att
              tar man kontakt med Försäkringskassan i Sverige kommer de att
              ge en information vidare. Om inte annat kan man få information
              om vart man ska vända sig i Finland. Är man arbetsgivare i Finland
              vet man säkert vart man ska använda sig om man behöver ha hjälp
              med arbetstekniska hjälpmedel för någon.
            </seg>
            <seg n="5aed0381">
              Den första interpellationen här i dag om gränshinder och gränsregionalt
              samarbete i Öresundsområdet och denna interpellation visar vilken
              önskan och längtan vi har att se de möjligheter som finns runt
              omkring oss. Vi har väldigt svårt att acceptera att det finns
              lagar och regler som ser till att vi kanske inte kan utnyttja
              de möjligheter vi ser. Låt oss alla hjälpas åt att undanröja så
              mycket vi kan.
            </seg>
          </u>
          <note type="speaker" n="4cc61d68">
            Anf. 29 MARIA STENBERG (s):
          </note>
          <u who="Q4980261" xml:id="i-d025d4c9cd532732-2" n="794182b5">
            <seg n="0ec09c23">
              Herr talman! Jag tror att vi delar uppfattningen att man ska
              riva ned gränshinder för att underlätta för människor att jobba
              i sina nordiska grannländer. Ministern pratar om Nordjobb i sitt
              svar. Nordjobb ligger mig väldigt varmt om hjärtat men har till
              och från också varit en källa till oro eftersom Nordjobbs framtid
              har hängt i luften.
            </seg>
            <seg n="09a76ac9">
              Nordjobb handlar om att erbjuda unga människor möjligheter att
              lära känna sina nordiska grannländer genom att de får ett feriejobb
              tillsammans med aktiviteter under ordnade former. Ministern återgav
              i sitt svar att man 2008 dessutom gav förtur åt unga med funktionsnedsättningar.
              Jag tror att det finns en hel del tips som man kan dra lärdom
              av där när det gäller krångel. Vad innebär det när en människa
              med funktionsnedsättning ska jobba i ett annat nordiskt land?
              Nordjobb har börjat den kartläggningen. Jag hoppas att man kan
              ta del av det som Nordjobb kom fram till.
            </seg>
            <seg n="084818be">
              Herr talman! Avslutningsvis känner jag att den här debatten har
              varit bra. Den kommer med all säkerhet att fortsätta. Som medlem
              av Nordiska rådet har jag möjlighet att ställa frågor till alla
              nordiska samarbetsministrar. Jag tror att just när det gäller
              den här gruppen människor i våra nordiska länder behöver vi sätta
              extra fokus på de gränshinder som de upplever när de ska vidga
              sina möjligheter att få ett jobb, gå en utbildning eller ta del
              av ett grannlands kulturella arrangemang. Jag är fullständigt
              övertygad om att den nordiska debatten kommer att fortsätta i
              den här frågan.
            </seg>
          </u>
          <note type="speaker" n="4ac2f1c8">
            Anf. 30 Statsrådet CRISTINA HUSMARK PEHRSSON (m):
          </note>
          <u who="Q445997" xml:id="i-42496daed4dc4c9b-11" n="bc630b89">
            <seg n="b40ae1a9">
              Herr talman! Jag har inte så mycket mer att tillägga. Interpellanten
              vet mycket väl att det finns ett toppforskningsinitiativ där man
              pratat om tillväxt, klimat och miljö. Nu går det in i en ny fas
              och tar upp de sociala frågorna. Det skulle inte förvåna mig om
              även frågor om personer med funktionsnedsättning och deras situation
              i Norden kan komma att belysas där. Vi kan väl arbeta för den
              frågan.
            </seg>
            <seg n="a2108509">
              Sedan vet jag också att Danmark, som tar över ordförandeskapet
              nästa år, kommer att lyfta upp frågan om gränshinder mycket tydligt.
              Så sent som i torsdags och fredags hade de nordiska samarbetsministrarna
              ett möte tillsammans med Nordiska rådet. Vår ambition är att ha
              en tätare dialog. Det kommer att finnas alla möjligheter att ta
              upp dessa frågor.
            </seg>
          </u>
          <note n="f79b77a1">
            Överläggningen var härmed avslutad.
          </note>
          <note n="18828dc4">
            6 § Svar på interpellation 2008/09:353 om ohälsa och inomhusmiljö
          </note>
          <note type="speaker" n="d4ddc13e">
            Anf. 31 Miljöminister ANDREAS CARLGREN (c):
          </note>
          <u who="Q496604" xml:id="i-42496daed4dc4c9b-12" n="15f0fced">
            <seg n="ac1c6c2e">
              Herr talman! Jan Lindholm har frågat mig bland annat om jag är
              beredd att verka för en kraftfull satsning på att sambandet mellan
              inomhusmiljö och ohälsa får en för de drabbade, vården och rehabiliteringen
              samt byggindustrin användbar förklaring. Vidare har han frågat
              om jag är beredd att vidta åtgärder så att de som förlorat sin
              arbetsförmåga på grund av skadlig inomhusmiljö får ökat stöd för
              rehabilitering och, i de fall sådan är helt utesluten, en rimlig
              ersättning för sina skador. Slutligen undrar han också om jag
              är beredd att ta initiativ till en särskild undersökning beträffande
              personer som arbetat i en specifik byggnad och som antas ha drabbats
              av cancer på grund av ohälsosam inomhusmiljö.
            </seg>
            <seg n="159b454f">
              Jag har under de gångna åren besvarat flera interpellationer
              av Jan Lindholm i frågor som är starkt besläktade med dem som
              ställs nu. Det gäller fukt och mögel i byggnader och dess hälsopåverkan.
              Jag har pekat på de åtgärder som vidtagits under årens lopp mot
              bakgrund av den ökning av allergier och annan överkänslighet som
              noterats. Exempel på åtgärder är nödvändigheten av att den obligatoriska
              ventilationskontrollen efterlevs, liksom delmålet för inomhusmiljö
              till miljökvalitetsmålet God bebyggd miljö som betonar fortlöpande
              fungerande ventilation och sänkning av radonhalten. Vidare redovisade
              jag att vi i Sverige i lagen om energideklarationer som syftar
              till att främja en effektiv energianvändning också tagit in en
              god inomhusmiljö, med fokus även på ventilation och radon. Till
              strävandena för att komma till rätta med inomhusmiljöproblemen
              hör också regeringens uppdrag till Boverket att presentera ett
              underlag om våra byggnaders tekniska utformning och som medger
              formulering av ett delmål och åtgärder för att avhjälpa eller
              undvika fukt och mögel i byggnader. I uppdraget ingår att redovisa
              slutsatser om kopplingen mellan brister i inomhusmiljön och upplevd
              ohälsa. Uppdraget ska redovisas till regeringen senast den 1 september
              i år.
            </seg>
            <seg n="ee2ed7b6">
              Jan Lindholm menar att forskningsresultat visar att det finns
              klara samband mellan så kallade fuktiga hus och ohälsa. Min kommentar
              till detta är att orsaken inte alltid kan hänföras till brister
              i byggnaden. Även den verksamhet som bedrivs och den boendes beteende
              har stor betydelse som fuktalstrare.
            </seg>
            <seg n="9efa2cd9">
              I mitt svar på en annan interpellation från Lindholm om att vidta
              åtgärder när boende drabbas av fukt och mögelskador redovisade
              jag ingående hur ansvarsförhållandena enligt plan- och bygglagstiftningen
              ser ut. Jag pekade bland annat på att det är byggherren, beställaren
              eller förvaltaren som har ansvaret för att de av staten i lag
              angivna tekniska egenskapskraven på byggnader med mera uppfylls.
              I detta ingår skydd med hänsyn till hygien, hälsa och miljö och
              avser främst god inomhusmiljö.
            </seg>
            <seg n="30234d8d">
              De konkreta frågor som Jan Lindholm ställer i den nu aktuella
              interpellationen avser önskemål om en kraftig satsning för att
              klarlägga sambanden mellan inomhusmiljö och ohälsa, vård och rehabilitering
              samt ersättning för skador. Lindholm vill också att jag tar initiativ
              till en särskild undersökning avseende personer som arbetat i
              en specifik byggnad och som antas ha drabbats av cancer på grund
              av en ohälsosam inomhusmiljö. Av min redovisning framgår att ett
              omfattande arbete redan pågår med att klarlägga eventuella samband
              mellan brister i inomhusmiljön som kan hänföras till planering,
              byggande och förvaltning av byggnader och negativ påverkan på
              hälsan. I den forskningspolitiska propositionen som regeringen
              presenterade hösten 2008 pekar regeringen ut forskning om hållbart
              samhällsbyggande som ett prioriterat område och att en utökad
              satsning på inomhusmiljö är av stor vikt. Anslagen till Formas,
              som är huvudansvarig för forskning om byggande, ökar med 150 miljoner
              kronor för åren 20092012 för att bland annat finansiera denna
              typ av forskning.
            </seg>
            <seg n="fa3d894f">
              För att få en grund för att klarlägga de omfattande frågor som
              Lindholm skisserar krävs tvärvetenskapliga utrednings- och forskningsinsatser
              som spänner över discipliner som bygg- och installationsteknik,
              medicin, beteendevetenskap och ekonomi. Jag kommer fortsatt att
              bevaka utvecklingen inom detta område.
            </seg>
          </u>
          <note type="speaker" n="5c9928ed">
            Anf. 32 JAN LINDHOLM (mp):
          </note>
          <u who="Q5956750" xml:id="i-852f8491a1a7e802-0" n="bce108e9">
            <seg n="eae75fe8">
              Herr talman! Det är alldeles riktigt så som miljöministern påpekar
              att han har debatterat den här frågan med mig ett antal gånger
              tidigare. Jag har emellertid ansträngt mig att genom att ta denna
              fråga från olika vinklar till exempel byggregler, ny forskning,
              försäkringsfrågor och folkhälsoperspektiv debattera även med andra
              ministrar. Framför allt tycker jag att bostadsminister Mats Odell
              borde ge sig ut på banan i denna fråga, men jag har samtidigt
              konstaterat att regeringen har avskaffat bostadspolitiken. Det
              är väl därför som Odell lämnar över en sådan här för de boende
              och även för de arbetande viktig fråga. För det gäller inte bara
              bostäder, utan många drabbas i arbetsmiljösituationer. Så Odell
              har lämnat över denna fråga till miljöministern.
            </seg>
            <seg n="262b582b">
              Annars skulle man mycket väl kunna tänka sig vilket ansvarsområde
              som helst på regeringssidan. Det kunde kanske i första hand vara
              en skolfråga, eftersom ett av de exempel jag tar upp i dag ju
              faktiskt handlar om en skola. Eller varför inte en sjukvårdsfråga,
              eftersom det andra exemplet som jag baserar denna interpellation
              på handlar om sjukvården?
            </seg>
            <seg n="4c4100da">
              I svaret som vi har fått i dag upprepar ministern mycket av det
              som har sagts förut. Jag tog fasta på en formulering där ministern
              säger att arbete redan pågår med att kartlägga eventuella samband
              mellan brister i inomhusmiljön och negativ påverkan på hälsan.
              Jag noterar att det är en viss skillnad i förhållande till det
              svar jag fick för lite drygt ett år sedan, den 22 februari, för
              då fanns inte ordet eventuella med. Det där har jag naturligtvis
              hakat upp mig på när jag tittat på detta, för jag hade i slutet
              av förra året, den 16 december, en debatt med folkhälsoministern.
              Då sade hon i samma ämne ungefär så här: Men hittills har man
              inte kunnat fastställa några entydiga samband mellan luftens sammansättning
              och de symtom som människor relaterar till inomhusmiljö.
            </seg>
            <seg n="05766eb6">
              Det är lite luddigt formulerat, men det är alltså sagt i ett
              sammanhang där hon försöker förklara att det är viktigt att man
              i de enskilda fallen gör utredningar ordentligt så att man kan
              fastslå om det finns någon koppling mellan inomhusmiljön och den
              som har drabbats. Detta föranleder mig att fråga om det har skett
              någon positionsförändring från regeringens sida.
            </seg>
            <seg n="32723172">
              Det som jag i alla fall hävdar är att forskningsvärlden är väldigt
              enig i detta sammanhang, både i Sverige och utomlands, om att
              det inte råder någon som helst tvekan om att finns det fukt i
              en byggnad så uppstår också ohälsa. Då måste jag upprepa den fråga
              jag brukar ställa: Vad är det som regeringen grundar sitt ställningstagande
              att det skulle finnas oklarheter på? Det skulle jag vilja veta.
            </seg>
            <seg n="fb3fd003">
              Ministern säger nu i sitt svar när det gäller forskningsresultat,
              fuktiga hus och ohälsa: Min kommentar till detta är att orsaken
              inte alltid kan hänföras till brister i byggnaden. Även den verksamhet
              som bedrivs och den boendes beteende har stor betydelse som fuktalstrare.
            </seg>
            <seg n="0a29cf0e">
              I de här fallen skulle man kunna ställa frågan så här: När det
              gäller de 22 lärare i en liten paviljong som har drabbats av cancer
              menar ministern att de inte har drabbats av cancer om det skulle
              vara så att lokalerna var dimensionerade för 24 personer och de
              har undervisat 30 barn där? För vi vet ju alla att kravet som
              ministern nämner att OVK:n ska fungera beror på hur verksamheten
              i dag ser ut i förhållande till när fastigheten byggdes.
            </seg>
          </u>
          <note type="speaker" n="8e3df96b">
            Anf. 33 Miljöminister ANDREAS CARLGREN (c):
          </note>
          <u who="Q496604" xml:id="i-42496daed4dc4c9b-13" n="15f0fced">
            <seg n="3bc51578">
              Herr talman! Jag får i någon mening beklaga Jan Lindholm som
              får hålla till godo med mig. Men arbetet är så fördelat i regeringen
              att det är jag som är ansvarig för frågorna. Så hur Jan Lindholm
              än beter sig är det jag som kommer tillbaka hit och drabbar honom
              med svaren på frågorna.
            </seg>
            <seg n="c2f460a1">
              Jag kan också försäkra att folkhälsominister Maria Larsson och
              jag har precis samma uppfattning när det gäller att det är viktigt
              att följa de enskilda fallen. Det är viktigt att klarlägga vad
              som ligger bakom i de fall där människor har drabbats av de problem
              som Jan Lindholm tar upp.
            </seg>
            <seg n="7b6866f9">
              Det är också så, när det gäller i vilken mån fukt i byggnader
              leder till ohälsa, att regeringen inte har ändrat position jämfört
              med tidigare i den meningen att vi nu skulle tycka att det här
              var ett mindre viktigt problem. Det är ett viktigt problem.
            </seg>
            <seg n="b91a1ce4">
              Däremot är det också så att det inte alltid är så lätt att fastställa
              vad som ligger bakom de fuktproblem som finns i byggnader. Det
              kan vara en effekt av planeringen, det kan vara en effekt av uppförandet
              och det kan vara en effekt av underhållet eller förvaltningen
              av byggnaden. Det finns också flera andra faktorer som har betydelse
              för människors hälsa och också samband med eventuell fukt i byggnaden,
              allt från tobaksrök till kvalster, formaldehyd, byggmaterial och
              vad det nu kan gälla. Därför har man hittills inte kunnat fastställa
              entydiga samband mellan å ena sidan hur luften är sammansatt och
              å andra sidan de symtom som människor relaterar till i sin inomhusmiljö.
            </seg>
            <seg n="f78cfc0d">
              Till sist, när det gäller frågan om de 22 lärarna i skolan i
              Piteå, som är ett av exemplen här, är det självklart så att jag
              inte alls förnekar att de skulle ha cancer. Jag kan inte alls
              uttala mig i det enskilda fallet. Dels är jag förhindrad att göra
              det, dels har varken jag eller Jan Lindholm den kunskapen. Men
              jag förstår att det har rått alldeles speciella omständigheter
              i fråga om den här byggnaden och historien bakom att skolan byggdes
              om och man ändå inte hade löst de problem som fanns i bygget.
              Tvärtom förstärktes problemen. Det är en verklighet som många
              människor råkar ut för. De här är exempel på det.
            </seg>
          </u>
          <note type="speaker" n="3877bbcc">
            Anf. 34 JAN LINDHOLM (mp):
          </note>
          <u who="Q5956750" xml:id="i-852f8491a1a7e802-1" n="bce108e9">
            <seg n="cb700bb8">
              Herr talman! Jag känner mig lite tillfredsställd av svaret, för
              jag tror ändå att jag kan tolka det så att regeringens inställning
              ändå är att fukt i byggnader leder till ohälsa. Däremot tolkar
              jag det så att ministern anser att det finns kvar problem i de
              enskilda fallen inte generellt sett. Jag hoppas att det är på
              det sättet, därför att det är forskarvärldens inställning. Fukt
              i byggnader leder till ohälsa.
            </seg>
            <seg n="a0da2250">
              70 procent av de anställda vid en avdelning på Centralsjukhuset
              i Karlstad drabbades av tydliga hälsoproblem andningssvårigheter,
              hudrodnader, hosta, rinnande näsa och ögon och irritationer i
              ögonen på grund av hög luftfuktighet, 96 procent. Det innebär
              att i normala fall har man till och med en beläggning av vatten
              på väggarna. En del av de här sjuksköterskorna var faktiskt tvungna
              att lämna sina patienter därhän ibland därför att deras hosta
              var så allvarlig att de inte ens kunde behålla maten när hostan
              var som allra värst. De fick springa ifrån sina patienter.
            </seg>
            <seg n="c23133c2">
              Det har förekommit att poliser i Sverige inte har kunnat stå
              på sina ben efter att ha vistats bara 15 minuter i en del av våra
              polishus på grund av fuktskador som har drabbat dem just i form
              av andningssvårigheter. Det finns en del poliser som många år
              senare fortfarande inte kan tjänstgöra i sitt yrke för att det
              är permanenta skador.
            </seg>
            <seg n="2af508ab">
              Anticimex har fastställt att i 30 procent av alla hus med krypgrund
              i det här landet har vi allvarliga fuktproblem.
            </seg>
            <seg n="c8797ec6">
              Det här är inte någon liten fråga. Vi kan ta exemplet Malmö allmänna
              sjukhus, där man fick riva en stor del av en byggnad på grund
              av konstaterad svartmögel, precis som på skolan i Piteå. Svartmögel
              har man kunnat konstatera på många ställen. Det kanske mest berömda
              i Sverige är Moderna Museet.
            </seg>
            <seg n="8f577cab">
              Man kan alltså hålla på hur länge som helst och räkna upp exempel
              på det här området, och antalet människor som har drabbats är
              oerhört stort. Det handlar inte om några få tusental, utan det
              handlar om oerhört många människor som har drabbats av de här
              problemen. De har ofta svårigheter att få ersättning för obefintlig
              eller nästan obefintlig arbetsförmåga. Jag tycker att det är ett
              jättestort problem i vårt land att vi inte klarar av att hantera
              det.
            </seg>
            <seg n="41e61917">
              Nu vet jag att det ska komma en rapport från Boverket här i september,
              och jag hoppas att vi då snabbt kan komma vidare. Nu har det gått
              två och ett halvt år, och jag har känt det som om regeringen förnekar
              problemet. Jag hoppas att vi kan gå framåt då.
            </seg>
            <seg n="5b829010">
              I de enskilda fallen menar jag inte alls att ministern ska ägna
              sig åt någon sorts ministerstyre, utan jag skulle vilja se ett
              ministerengagemang på ett annat sätt.
            </seg>
            <seg n="9755dc74">
              Jag arrangerade ju ett seminarium här i riksdagen i början av
              förra sommaren. I och för sig fanns det folk från Boverket där,
              men det var ingen från ministerns kansli som var där, vad jag
              vet, eller någon från något departement. Forskareliten både från
              Sverige och från övriga Norden var där, och den var väldigt samstämmig.
              Det är inte så att jag behöver få hjälp att få det fastställt
              att det finns ett samband när jag får svar på mina frågor här,
              utan det är användbara förklaringar för aktörerna som vi är ute
              efter.
            </seg>
            <seg n="ff42a6b5">
              Ministern säger att man satsar 150 miljoner. Då konstaterar jag
              att av dem är det ett par som har gått till forskare på det här
              området bara några få. Det finns en grupp i Sverige som har fått
              pengar än så länge, och många skulle vilja fortsätta jobba vidare
              på att hitta lösningar. När får de stöd?
            </seg>
          </u>
          <note type="speaker" n="56028e5a">
            Anf. 35 Miljöminister ANDREAS CARLGREN (c):
          </note>
          <u who="Q496604" xml:id="i-42496daed4dc4c9b-14" n="15f0fced">
            <seg n="dff7095d">
              Herr talman! Låt mig först vara tydlig med att de problem som
              gäller inomhusmiljö och handlar om att vi ska uppfylla miljömålet
              God bebyggd miljö självklart är både mycket viktiga och mycket
              allvarliga. Det är absolut inte så att jag viftar bort de problem
              som kan finnas eller vikten av att lösa dem och att nå de mål
              som vi har satt upp. Vi har problem, och vi tar frågorna på allvar.
            </seg>
            <seg n="57ce93da">
              Det visar sig också av att vi ger så pass omfattande uppdrag
              på området. Dels har Boverkets byggregler skärpts, dels har vi
              gett det stora uppdraget till Boverket som, vilket Jan Lindholm
              bekräftar, ska redovisas i september. Meningen är ju också att
              det ska kunna ge bland annat fastighetsägare god information om
              vikten av att fortlöpande underhålla byggnader och se till att
              undvika en del av de problem som Jan Lindholm pekar på.
            </seg>
            <seg n="52b70aa3">
              Vi gör också de stora forskningssatsningarna som läggs på Formas.
              Också den vägen finns förutsättningar för tvärsektoriellt forskningsarbete
              och ett bredare forskningsarbete, som just är en del av Formas
              uppgift.
            </seg>
            <seg n="cd03779c">
              Det som är mer komplicerat är själva ansvarsfrågan. Det är det
              som Jan Lindholm tar upp i slutet av sitt senaste inlägg. Jag
              vill inte medverka till att vi på något sätt krymper byggherrens,
              beställarens eller förvaltarens ansvar för byggnaden. Det skulle
              vara att låta staten och skattebetalarna gå in och ta över ansvaret
              från en byggherre, en beställare eller en förvaltare som har brustit.
              Det är också alldeles tydligt att flera av de problem som Jan
              Lindholm tar upp hänger samman med arbetsmiljöproblem där arbetsmiljölagen
              också är tillämplig och i flera fall både ställer krav på tillsyn
              och också ger en del av svaren när det gäller ansvarsförhållandena.
            </seg>
            <seg n="b0d82f45">
              Det är därför jag är så noga med att bekräfta att: Ja, det är
              viktigt att vi når miljömålen. Inomhusmiljön är helt central för
              hur vi mår och vilket välbefinnande vi har. Men jag vill inte
              medverka till att staten och skattebetalarna tar över ansvar som
              andra borde ta. Där har vi ett regelverk som noga ska följas.
              Det vill jag däremot medverka till.
            </seg>
          </u>
          <note type="speaker" n="5d390ac8">
            Anf. 36 JAN LINDHOLM (mp):
          </note>
          <u who="Q5956750" xml:id="i-852f8491a1a7e802-2" n="bce108e9">
            <seg n="271e811a">
              Herr talman! Det var väldigt positivt att höra att ministern
              är inne på att samhället inte ska ta över någonting från byggherrarna.
              Nu har jag inte det förslag jag tänker tala om med i den här interpellationsdebatten,
              men jag har tagit upp det tidigare. Det skulle vara kul att höra
              i ministerns sista inlägg om han har funderat något på mitt förslag
              om att utöka ansvaret för byggherrarna. Jag har lagt fram mitt
              förslag både i motioner och i tidigare interpellationsdebatter.
            </seg>
            <seg n="3cfd0080">
              När jag köper en bil kan jag i dag få tolv års rostskyddsgaranti
              på den, men jag kan inte köpa ett hus och få så att säga tolv
              års livsmiljökvalitetsgaranti, eller vad jag nu ska kalla det,
              alltså en garanti för att det inte är farligt att bo i huset.
              Det kan jag inte få.
            </seg>
            <seg n="92ef2a4f">
              Det är så märkligt i dag att arbetsmiljölagstiftningen, som ministern
              hänvisar till, är jättehård för dem som jobbar med huset, men
              sedan huset byggts färdigt antingen det är ett polishus, kontorshus
              eller bostadshus finns det inga regler för dem som ska bo eller
              arbeta där. Byggarbetarna kanske måste jobba med gasmask när de
              lägger mattor, lägger på de slutliga ytmaterialen och liknande.
              Sedan tar man för givet att tiden mellan byggjobbet och till dess
              att någon flyttar in för att jobba eller bo i huset bara ska lösa
              allt. Där finns ett jättegap.
            </seg>
            <seg n="b75e3734">
              Skolorna är en viktig miljö, och jag ska kort säga något om dem.
              Nu pågår det ett utredningsarbete, och jag skulle därför vilja
              fråga ministern hur länge det kommer att dröja innan det är klart.
              Vi vet att många barn i dag far illa i skolorna. Skolan i Piteå
              är inget undantag. De symtom som barnen där hade finns i nästan
              alla skolor. Hur många fler barn ska fara illa innan vi får någon
              ordning på detta? Borde det inte finnas ett starkare engagemang
              från regeringen att försöka gå in och se om man genom att vidta
              temporära åtgärder kunde minska lidandet hos alla dem som drabbas
              av de dåliga inomhusmiljöerna?
            </seg>
          </u>
          <note type="speaker" n="2fb2399d">
            Anf. 37 Miljöminister ANDREAS CARLGREN (c):
          </note>
          <u who="Q496604" xml:id="i-d164e5ac8a0f352e-2" n="15f0fced" next="i-2e5030435de38a40-2">
            <seg n="2bf3aade">
              Herr talman! Vi är absolut överens om att det är mycket viktigt
              att klara ut fler av de miljöproblem som finns inomhus i skolorna.
              Det är självklart orimligt att våra skolbarn i längden ska behöva
              tillbringa sina skoldagar i dålig inomhusmiljö. Nu kan det finnas
              många orsaker till de problem som finns. Jag har sett flera exempel
              på att ventilationen fungerat dåligt, att det funnits fuktproblem
              och andra miljöproblem i inomhusmiljön i skolorna. De ska självfallet
              åtgärdas. Kommunerna har ett viktigt ansvar i detta. Likaså har
              Arbetsmiljöverket ett stort ansvar för en del av tillsynen. Det
              är också en del av den inspektion som görs när det gäller skolmyndigheternas
              tillsyn av skolorna.
            </seg>
            <seg n="11399fcd">
              Vad beträffar försäkringsfrågorna är det inte riktigt lika enkelt
              att ge ett heltäckande svar. Det är nämligen många olika faktorer
              som måste vägas in. Helt klart ersätter försäkringsbolagen en
              del av egendomsskadorna när man råkat ut för problem i form av
              exempelvis utströmmande vatten till följd av ledningsbrott. Vid
              konstruktionsfel och byggfel samt vid skador som följer av konstruktionsfel
              eller byggfel täcker försäkringsbolagen en del för dem som tecknat
              byggfelsförsäkring. Det är ett tioårigt skydd. I det sammanhanget
              blir det dessutom viktigt att söka den som orsakat felet och kräva
              ersättning, vilket också sätter ansvarsfrågan på sin spets. Det
              tycker jag är bra. Allt detta är en del av det försäkringsskydd
              som ska ge den enskilde möjlighet att få ersättning. Det kommer
              dock aldrig att vara möjligt att helt garantera att människor
              inte råkar ut för problem. Man kan råka ut för problem av en rad
              olika skäl, och det kan vara svårt att klarlägga vad som är bakgrunden
              till problemet.
            </seg>
          </u>
          <note n="f79b77a1">
            Överläggningen var härmed avslutad.
          </note>
          <note n="c351aca3">
            7 § Hänvisning av ärenden till utskott
          </note>
          <note n="40ebf38a">
            Föredrogs och hänvisades
          </note>
          <note n="ed7ab759">
            8 § Förnyad bordläggning
          </note>
          <note n="92a2ad8c">
            Föredrogs och bordlades åter
          </note>
          <note n="c737f859">
            Ajournering
          </note>
          <note n="5b620fd8">
            Kammaren beslutade kl. 15.33 på förslag av förste vice talmannen
            att ajournera förhandlingarna till kl. 18.00, då de för dagens
            bordläggning aviserade ärendena väntades föreligga.
          </note>
          <u who="Q496604" xml:id="i-2e5030435de38a40-2" n="15f0fced" prev="i-d164e5ac8a0f352e-2">
            <seg n="fc435093">
              Återupptagna förhandlingar
            </seg>
            <seg n="a4940920">
              Med hänvisning till de konsekvenser som regeringens nya regler
              för ersättning till ledande befattningshavare som nu avslöjats
              samt den nära förestående bolagsstämmoperioden är det av yttersta
              vikt att riksdagen begär av regeringen att åtgärder vidtas. Denna
              utveckling har skett sedan den allmänna motionstiden och har därför
              inte kunnat beaktas i samband med denna. Vi socialdemokrater lägger
              nu därför denna motion med stöd av Riksdagsordningens regler enligt
              3 kap 13 §.
            </seg>
            <seg n="662e26f3">
              År 2003 införde (S)-regeringen riktlinjer för att få stopp på
              bonus och få ordning och reda i ersättningarna inom staten. Detta
              är ett utdrag ur dem:
            </seg>
            <seg n="7e524e81">
              I de allra flesta fall bör statligt ägda företag undvika incitamentsprogram.
              Det förhållandet att regeringen beslutat om riktlinjer för incitamentsprogram
              skall alltså inte uppfattas som att regeringen rekommenderar sådana
              program i företag som helt eller delvis ägs av staten. Det ankommer
              på bolagets styrelse att säkerställa att om ett incitamentsprogram
              införs regeringens riktlinjer för incitamentsprogram för anställda
              i statliga företag följs. Följande principer skall vara vägledande
              i de särskilda fall incitamentsprogram införs:
            </seg>
            <seg n="882fbda3">
              Regeringens nya riktlinjer infördes trots att regeringen utåt
              framställde sig som kritiker av bonussystemen. Beslutet kan också
              visa sig leda till stora konsekvenser för skattebetalare och pensionärer.
              Det ökade risktagande som regeringens nya regler öppnat för har
              redan bidragit till betydande förluster i AP-fonderna men riskerar
              naturligtvis på längre sikt ännu större värden genom kortsiktighet
              i förvaltningen och i styrningen av de statliga företagen. Utvecklingen
              mot en girighetskultur även inom statlig verksamhet måste stävjas
              innan den leder till ytterligare skador. Utöver de rent ekonomiska
              argumenten mot regeringens nya bonusdirektiv som styrmedel i statlig
              verksamhet är det också omoraliskt och fullständigt orimligt att
              staten i ekonomiska kristider bland annat öppnat upp för en fördubbling
              av bonus. Regeringens nya bonusregler har redan lett till kraftiga
              bonusökningar i statliga företag. Samtidigt som det svenska pensionskapitalet
              kraftigt reducerats har dess förvaltare ändå kunnat få bonus.
              Detta är orimligt och hotar trovärdigheten för hela pensionssystemet.
            </seg>
            <seg n="0fcaf5dd">
              Inom kort inleds årets bolagsstämmosäsong. Vi socialdemokrater
              anser att det skulle vara direkt stötande och skadligt för såväl
              de berörda företagen som statens ekonomiska tillgångar om de bolagsstämmorna
              nu fattar beslut i enlighet med regeringens nya riktlinjer. Därför
              kräver vi nu att regeringen omgående inskränker möjligheten till
              bonusutbetalningar. De tidigare reglerna från 2003 bör gälla till
              dess att nya stramare regler kan tas fram. Detta beslut kan fattas
              omgående av regeringen.
            </seg>
            <seg n="dff195e5">
              De fyra AP-fonderna gjorde enorma förluster förra året tillsammans
              omkring 200 miljarder kronor, eller runt 100 000 för varje svensk
              ålderspensionär. Trots det har bonus kunnat betalas ut inom en
              av fonderna och inom tredje och fjärde AP-fonderna har man beslutat
              sig för att öka möjligheten till bonusutbetalningar. Samtidigt
              som det svenska pensionskapitalet kraftigt reducerats har dess
              förvaltare ändå kunnat få bonus. Detta är orimligt och hotar trovärdigheten
              för hela pensionssystemet. Vi socialdemokrater kräver därför att
              regeringen skyndsamt inför riksdagen redovisar hur pensionärerna
              ska hållas skadeslösa från de negativa effekter som de nya bonusdirektiven
              kan medföra.
            </seg>
            <seg n="25cfeade">
              Thomas Östros
            </seg>
          </u>
          <note n="d7d4d034">
            Förhandlingarna återupptogs kl. 18.00.
          </note>
          <note n="c0d587fc">
            9 § Bordläggning och beslut om motionsrätt
          </note>
          <note n="0ca81f3f">
            Anmäldes och bordlades
          </note>
          <note n="fe8787bd">
            Kammaren biföll talmannens förslag att motioner fick väckas på
            denna redogörelse.
          </note>
          <note n="467f3b8b">
            Motionen väcktes med åberopande av 3 kap. 13 § riksdagsordningen
            med anledning av händelse av större vikt.
          </note>
          <note n="68fe7e94">
            Frågan om hänvisning av motionen till utskott skulle behandlas
            vid sammanträdet onsdagen den 11 mars.
          </note>
          <note n="a1de757b">
            Motionen hade följande lydelse:
          </note>
          <note n="54a7d153">
            I direkt anslutning till finanskrisen ersatte den nuvarande borgerliga
            regeringen dessa riktlinjer för ersättning till chefer, direktörer
            och andra ledande befattningshavare i de statliga företagen. De
            nya riktlinjerna, som beslutades den 3 juli 2008, innebar i korthet
            att:
          </note>
          <note n="a1d51674">
            Helsingfors den 5 mars 2009
          </note>
          <note n="72df4843">
            Tomas Eneroth
          </note>
          <note n="2409413a">
            Sonia Karlsson
          </note>
          <note n="dc30c1c9">
            Monica Green
          </note>
          <note n="e0113097">
            Hans Hoff
          </note>
          <note n="a4e5794a">
            Agneta Gille
          </note>
          <note n="5ef24cee">
            Tommy Ternemar
          </note>
          <note n="f38b3ed4">
            Jörgen Hellman
          </note>
          <note n="43fe4bef">
            Christina Zedell
          </note>
          <note n="3014d50f">
            Carina Adolfsson Elgestam
          </note>
          <note n="0ca81f3f">
            Anmäldes och bordlades
          </note>
          <note n="c237bc31">
            10 § Anmälan om interpellation
          </note>
          <note n="f3b94f36">
            Anmäldes att följande interpellation framställts
          </note>
          <note n="07a56533">
            den 10 mars
          </note>
          <note n="f0f8e6d7">
            Ylva Johansson
          </note>
          <note n="a622cd24">
            Interpellationen redovisas i bilaga som fogats till riksdagens
            snabbprotokoll tisdagen den 17 mars.
          </note>
          <note n="9d1ddf36">
            11 § Anmälan om skriftliga svar på frågor
          </note>
          <note n="978a934c">
            Anmäldes att skriftliga svar på följande frågor inkommit
          </note>
          <note n="07a56533">
            den 10 mars
          </note>
          <note n="6332b6ec">
            Birgitta Eriksson
          </note>
          <note n="e6f4ee82">
            Mats Pertoft
          </note>
          <note n="aa7d1504">
            Svaren redovisas i bilaga som fogats till riksdagens snabbprotokoll
            tisdagen den 17 mars.
          </note>
          <note n="949624e6">
            12 § Kammaren åtskildes kl. 18.01.
          </note>
          <note n="39ffc61d">
            Förhandlingarna leddes
          </note>
          <note n="313766d4">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
